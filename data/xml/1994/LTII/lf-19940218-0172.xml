<!DOCTYPE html><html lang="no"><head><title>Forskrift om fiske etter anadrome laksefisk i vassdrag, Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:22</dd><dt class="legacyID">Datokode</dt><dd class="legacyID">FOR-1994-02-18-172</dd><dt class="dokid">DokumentID</dt><dd class="dokid">LTII/forskrift/1994-02-18-172</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 2</dd><dt class="dateInForce">I kraft fra</dt><dd class="dateInForce">1994-02-18</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-05-10-443</li></ul></dd><dt class="appliesTo">Gjelder for</dt><dd class="appliesTo">Sør-Trøndelag</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§33</li><li>forskrift/1992-11-27-877</li></ul></dd><dt class="dateOfPublication">Kunngjort</dt><dd class="dateOfPublication">1994-04-08</dd><dt class="titleShort">Korttittel</dt><dd class="titleShort">Forskrift om laksefiske, Sør-Trøndelag</dd><dt class="title">Tittel</dt><dd class="title">Forskrift om fiske etter anadrome laksefisk i vassdrag, Sør-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av fylkesmannen i Sør-Trøndelag 18. februar 1994 med hjemmel i lov av 15. mai 1992 nr. 47 om laksefisk og innlandsfisk m.v. § 33, jfr. kgl.res. av 27. november 1992 nr. 877 om åpning for fiske etter anadrom laksefisk og delegering til fylkesmannen av 24. februar 1993.</dd><dt class="refid">RefID</dt><dd class="refid">forskrift/1994-02-18-172</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fiske etter anadrome laksefisk i vassdrag, Sør-Trøndelag.<ul class="tocSubUl"><li>§ 1. Fisketider</li><li>§ 2. Redskapsbruk</li><li>§ 3. Regulering av fiske ved fosser, stryk og bruer</li><li>§ 4. Straffebestemmelser</li><li>§ 5. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1994-02-18-172" id="dokument"><h1>Forskrift om fiske etter anadrome laksefisk i vassdrag, Sør-Trøndelag.</h1><article class="legalArticle" data-lovdata-URL="LTII/forskrift/1994-02-18-172/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fisketider</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er tillatt å fiske anadrome laksefisk i følgende vassdrag i de angitte tidsrom:<table><thead><tr><th data-text-align="left" data-vertical-align="top">Vassdrag</th><th data-text-align="left" data-vertical-align="top">Tidsrom f.o.m.– t.o.m</th></tr></thead><tbody><tr><td data-text-align="left" data-vertical-align="top">a. Gaula, Orkla, Nidelva, Skauga,</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Norddalselva og Steinsdalselva,</td><td data-text-align="left" data-vertical-align="top" /></tr><tr><td data-text-align="left" data-vertical-align="top">inkludert vatn og sidevassdrag:</td><td data-text-align="left" data-vertical-align="top"> 1. juni – 31. august</td></tr><tr><td data-text-align="left" data-vertical-align="top">b. Stordalsvassdraget:</td><td data-text-align="left" data-vertical-align="top">15. mai – 31. august</td></tr><tr><td data-text-align="left" data-vertical-align="top">c. Drivavassdraget:</td><td data-text-align="left" data-vertical-align="top"> 1. juni – 15. september</td></tr><tr><td data-text-align="left" data-vertical-align="top">d. I alle øvrige vassdrag:</td><td data-text-align="left" data-vertical-align="top">15. juni – 31. august</td></tr></tbody></table></article></article><article class="legalArticle" data-lovdata-URL="LTII/forskrift/1994-02-18-172/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Redskapsbruk</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Som hovedregel er det bare tillatt å bruke følgende redskap:</article><article class="legalP" data-absoluteaddress="/paragraf/2/punkt/1/ledd/2/" id="paragraf-2-punkt-1-ledd-2">– mark (eventuelt med flytende dupp)</article><article class="legalP" data-absoluteaddress="/paragraf/2/punkt/1/ledd/3/" id="paragraf-2-punkt-1-ledd-3">– sluk, spinner og wobbler</article><article class="legalP" data-absoluteaddress="/paragraf/2/punkt/1/ledd/4/" id="paragraf-2-punkt-1-ledd-4">– flue hvor flytende dupp eller snøre opp til og med synkegrad 3 utgjør kastevekten.</article><article class="legalP" data-absoluteaddress="/paragraf/2/punkt/1/ledd/5/" id="paragraf-2-punkt-1-ledd-5">Bruk av søkke er bare tillatt ved markfiske. Fiske med reke er forbudt.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">I Gaula, Orkla og Nidelva er det i tiden 1.- 30. juni ikke tillatt å fiske med mark og søkke.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">3.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">I samtlige vassdrag, unntatt Drivavassdraget, er det i tiden 1.- 31. august bare tillatt å fiske med flue hvor flytende dupp eller snøre opp til og med synkegrad 3 utgjør kastevekten, samt med mark uten søkke.</article><article class="legalP" data-absoluteaddress="/paragraf/2/punkt/3/ledd/2/" id="paragraf-2-punkt-3-ledd-2">Fiske etter anadrome laksefisk i innsjøer og vatn følger likevel hovedregelen.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">4.</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Fiske i Drivavassdraget følger hovedregelen.</article></article></li></ul></article><article class="legalArticle" data-lovdata-URL="LTII/forskrift/1994-02-18-172/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Regulering av fiske ved fosser, stryk og bruer</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">På en nærmere angitt strekning nedenfor Vigorbrua i Orkla, nedenfor Eggafossen i Gaula, nedenfor Foss bru i Skauga, nedenfor Grythølfossen i Nordelva, nedenfor Støvelfossen i Stordalselva og nedenfor Nordmelandfossen i Steinsdalselva, er det i tiden 1. juli – 31. august bare tillatt å fiske med flue hvor flytende dupp eller snøre opp til og med synkegrad 3 utgjør kastevekten, samt med mark uten søkke.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Reguleringen gjelder for følgende strekninger:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/1/" id="paragraf-3-punkt-1-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/1/ledd/1/" id="paragraf-3-punkt-1-ledd-2-punkt-1-ledd-1">Nedenfor Vigorbrua: Fra brua og ut kanalen.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/2/" id="paragraf-3-punkt-1-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/2/ledd/1/" id="paragraf-3-punkt-1-ledd-2-punkt-2-ledd-1">Nedenfor Eggafossen: Fra fossen og ned til utløpet av hølen ca. 100 m nedenfor.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/3/" id="paragraf-3-punkt-1-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/3/ledd/1/" id="paragraf-3-punkt-1-ledd-2-punkt-3-ledd-1">Nedenfor Foss bru: Fosshølen.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/4/" id="paragraf-3-punkt-1-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/4/ledd/1/" id="paragraf-3-punkt-1-ledd-2-punkt-4-ledd-1">Nedenfor Grythølfossen: Grythølen.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/5/" id="paragraf-3-punkt-1-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/5/ledd/1/" id="paragraf-3-punkt-1-ledd-2-punkt-5-ledd-1">Nedenfor Støvelfossen: Fra fredningssonen og ned til utløpet av hølen.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/6/" id="paragraf-3-punkt-1-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/6/ledd/1/" id="paragraf-3-punkt-1-ledd-2-punkt-6-ledd-1">Nedenfor Nordmelandfossen: Fra fredningssonen og ned til en linje trukket rett over elva fra nederste svaberg på elvas nordside.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">I Storhølen nedenfor Gaulfossen i Gaula er det i tiden 1. – 30. juni bare tillatt å fiske med flue hvor flytende dupp eller snøre opp til og med synkegrad 3 utgjør kastevekten, samt med mark uten søkke.</article></article></li></ul></article><article class="legalArticle" data-lovdata-URL="LTII/forskrift/1994-02-18-172/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Brudd på forskriften er straffbart, jfr. lov av 15. mai 1992 nr. 47 om laksefisk og innlandsfisk m.v. § 49.</article></article><article class="legalArticle" data-lovdata-URL="LTII/forskrift/1994-02-18-172/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriften trer i kraft straks. Samtidig oppheves forskrift av 10. mai 1993 for fiske av anadrome laksefisk i vassdrag i Sør-Trøndelag fylke.</article></article></main></body></html>