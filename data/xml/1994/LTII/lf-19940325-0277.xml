<!DOCTYPE html><html lang="no"><head><title>Forskrift om vedtekt til plan- og bygningsloven § 107, Øyer kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:03</dd><dt class="legacyID">Datokode</dt><dd class="legacyID">FOR-1994-03-25-277</dd><dt class="dokid">DokumentID</dt><dd class="dokid">LTII/forskrift/1994-03-25-277</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 3</dd><dt class="dateInForce">I kraft fra</dt><dd class="dateInForce">1994-05-09</dd><dt class="appliesTo">Gjelder for</dt><dd class="appliesTo">Øyer kommune, Oppland.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1994-05-26</dd><dt class="titleShort">Korttittel</dt><dd class="titleShort">Forsk. til plan- og bygn.loven § 107, Øyer</dd><dt class="title">Tittel</dt><dd class="title">Forskrift om vedtekt til plan- og bygningsloven § 107, Øyer kommune, Oppland.</dd><dt class="miscInformation">Annet om dokumentet</dt><dd class="miscInformation">Fastsatt av Øyer kommunestyre 3. februar 1994 med hjemmel i plan- og bygningslov av 14. juni 1985 nr. 77 § 4. Stadfestet av Kommunal- og arbeidsdepartementet 25. mars 1994.</dd><dt class="refid">RefID</dt><dd class="refid">forskrift/1994-03-25-277</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til plan- og bygningsloven § 107, Øyer kommune, Oppland.<ul class="tocSubUl"><li>I<ul class="tocSubUl"><li>1. Søknad</li><li>2. Reklameinnretninger. Områdehensyn</li><li>3. Formingskriterier</li><li>4. Fjerning av skilt, reklameinnretninger m.v.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1994-03-25-277" id="dokument"><h1>Forskrift om vedtekt til plan- og bygningsloven § 107, Øyer kommune, Oppland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1994-03-25-277/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTII/forskrift/1994-03-25-277/1" data-name="1" data-partID="1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">1</span>. <span class="legalArticleTitle">Søknad</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Innen hele kommunen må skilt, løsfotreklame o.a. reklameinnretninger med størrelse over 0,5 kvm. ikke settes opp uten at kommunen har gitt tillatelse. For søknad om tillatelse som nevnt i første setning gjelder plan- og bygningslovens kap. XVI tilsvarende.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">For utendørs roterende reklame gjelder at slikt kan ikke settes opp uten tillatelse som nevnt ovenfor, uansett hvor liten reklamen er.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Tillatelse kan bare gis inntil videre eller for et begrenset tidsrom.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">For skilt/reklameinnretning under 0,5 kvm. som settes opp på byggverk eller innhegning, og som er reklame for virksomhet som drives på vedkommende eiendom, kreves ikke søknad eller tillatelse.</article><article class="legalP" data-absoluteaddress="/kapittel/1/paragraf/1/ledd/5/" id="kapittel-1-paragraf-1-ledd-5">Slike skilt skal likevel tilfredsstille nedenforstående krav.</article></article><article class="legalArticle" data-lovdata-URL="LTII/forskrift/1994-03-25-277/2" data-name="2" data-partID="2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">2</span>. <span class="legalArticleTitle">Reklameinnretninger. Områdehensyn</span></h3><article class="marginIdArticle" data-partID="a2.1" data-absoluteaddress="/kapittel/1/paragraf/2/punkt/1/" id="kapittel-1-paragraf-2-punkt-1"><span class="data-marginOriginalId">2.1.</span><article class="legalP" data-absoluteaddress="/kapittel/1/paragraf/2/punkt/1/ledd/1/" id="kapittel-1-paragraf-2-punkt-1-ledd-1">Kommunen kan selv utarbeide eller kreve utarbeidet en samlet skiltplan for et avgrenset område under ett.</article></article><article class="marginIdArticle" data-partID="a2.2" data-absoluteaddress="/kapittel/1/paragraf/2/punkt/2/" id="kapittel-1-paragraf-2-punkt-2"><span class="data-marginOriginalId">2.2.</span><article class="legalP" data-absoluteaddress="/kapittel/1/paragraf/2/punkt/2/ledd/1/" id="kapittel-1-paragraf-2-punkt-2-ledd-1">På bygninger må det ikke oppføres reklame som etter kommunens skjønn virker dominerende.</article></article><article class="marginIdArticle" data-partID="a2.3" data-absoluteaddress="/kapittel/1/paragraf/2/punkt/3/" id="kapittel-1-paragraf-2-punkt-3"><span class="data-marginOriginalId">2.3.</span><article class="legalP" data-absoluteaddress="/kapittel/1/paragraf/2/punkt/3/ledd/1/" id="kapittel-1-paragraf-2-punkt-3-ledd-1">Innenfor særpregede miljøer må det ikke oppføres reklameinnretninger som ikke er tilpasset miljøets karakter.</article></article><article class="marginIdArticle" data-partID="a2.4" data-absoluteaddress="/kapittel/1/paragraf/2/punkt/4/" id="kapittel-1-paragraf-2-punkt-4"><span class="data-marginOriginalId">2.4.</span><article class="legalP" data-absoluteaddress="/kapittel/1/paragraf/2/punkt/4/ledd/1/" id="kapittel-1-paragraf-2-punkt-4-ledd-1">Lysreklame må ikke oppføres med unntak av områder regulert til forretninger og ellers i områder som kommunen bestemmer. Lysreklame som er til sjenanse for boliger tillates ikke.</article></article></article><article class="legalArticle" data-lovdata-URL="LTII/forskrift/1994-03-25-277/3" data-name="3" data-partID="3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">3</span>. <span class="legalArticleTitle">Formingskriterier</span></h3><article class="marginIdArticle" data-partID="a3.1" data-absoluteaddress="/kapittel/1/paragraf/3/punkt/1/" id="kapittel-1-paragraf-3-punkt-1"><span class="data-marginOriginalId">3.1.</span><article class="legalP" data-absoluteaddress="/kapittel/1/paragraf/3/punkt/1/ledd/1/" id="kapittel-1-paragraf-3-punkt-1-ledd-1">Skilt og reklameinnretninger må utføres slik at de tilfredsstiller rimelige skjønnhetshensyn både i forhold til seg selv og i forhold til bakgrunnen og omgivelsene. Skjemmende farger og utførelser er ikke tillatt og kan kreves endret.</article></article><article class="marginIdArticle" data-partID="a3.2" data-absoluteaddress="/kapittel/1/paragraf/3/punkt/2/" id="kapittel-1-paragraf-3-punkt-2"><span class="data-marginOriginalId">3.2.</span><article class="legalP" data-absoluteaddress="/kapittel/1/paragraf/3/punkt/2/ledd/1/" id="kapittel-1-paragraf-3-punkt-2-ledd-1">Skilt, løsfotreklame o.a. reklameinnretninger skal ikke settes opp slik at de kan være til hinder for ferdsel eller til fare for omgivelsene.</article></article><article class="marginIdArticle" data-partID="a3.3" data-absoluteaddress="/kapittel/1/paragraf/3/punkt/3/" id="kapittel-1-paragraf-3-punkt-3"><span class="data-marginOriginalId">3.3.</span><article class="legalP" data-absoluteaddress="/kapittel/1/paragraf/3/punkt/3/ledd/1/" id="kapittel-1-paragraf-3-punkt-3-ledd-1">Skilt må ikke plasseres på møne, takflate, takutstikk eller gesims. Kommunen kan gjøre unntak fra denne bestemmelse dersom særlige hensyn taler for det.</article></article><article class="marginIdArticle" data-partID="a3.4" data-absoluteaddress="/kapittel/1/paragraf/3/punkt/4/" id="kapittel-1-paragraf-3-punkt-4"><span class="data-marginOriginalId">3.4.</span><article class="legalP" data-absoluteaddress="/kapittel/1/paragraf/3/punkt/4/ledd/1/" id="kapittel-1-paragraf-3-punkt-4-ledd-1">Innen kommunen må det ikke føres opp skilt, reklameinnretninger o.l. med større sammenhengende flate enn 15 kvm.</article></article><article class="marginIdArticle" data-partID="a3.5" data-absoluteaddress="/kapittel/1/paragraf/3/punkt/5/" id="kapittel-1-paragraf-3-punkt-5"><span class="data-marginOriginalId">3.5.</span><article class="legalP" data-absoluteaddress="/kapittel/1/paragraf/3/punkt/5/ledd/1/" id="kapittel-1-paragraf-3-punkt-5-ledd-1">Uthengsskilt på bygninger o.l. skal ikke ha større bredde enn 1,0 m og skal ha fri høyde over fortau på minst 2,5 m. Framspringet skal ikke være lenger ut fra husvegg enn at det er 0,5 m fri horisontal avstand til fortauskant.</article></article><article class="marginIdArticle" data-partID="a3.6" data-absoluteaddress="/kapittel/1/paragraf/3/punkt/6/" id="kapittel-1-paragraf-3-punkt-6"><span class="data-marginOriginalId">3.6.</span><article class="legalP" data-absoluteaddress="/kapittel/1/paragraf/3/punkt/6/ledd/1/" id="kapittel-1-paragraf-3-punkt-6-ledd-1">Markiser skal avgrenses til vindusåpninger.</article></article><article class="marginIdArticle" data-partID="a3.7" data-absoluteaddress="/kapittel/1/paragraf/3/punkt/7/" id="kapittel-1-paragraf-3-punkt-7"><span class="data-marginOriginalId">3.7.</span><article class="legalP" data-absoluteaddress="/kapittel/1/paragraf/3/punkt/7/ledd/1/" id="kapittel-1-paragraf-3-punkt-7-ledd-1">Transparenter må ikke bryte med det arkitektoniske uttrykk på den bygning eller bakgrunn de tilhører.</article></article></article><article class="legalArticle" data-lovdata-URL="LTII/forskrift/1994-03-25-277/4" data-name="4" data-partID="4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">4</span>. <span class="legalArticleTitle">Fjerning av skilt, reklameinnretninger m.v.</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Dersom det kan skje uten hinder av samtykke som er gitt for et bestemt tidsrom, kan kommunen gi pålegg om å fjerne eller endre enhver innretning som omhandlet i denne vedtekt, når den etter kommunens skjønn virker skjemmende i forhold til seg selv eller omgivelsene, eller virker sjenerende. Innretning som antas å medføre fare kan i alle tilfelle kreves fjernet ved pålegg fra kommunen/bygningsrådet.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1994-03-25-277/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 9. mai 1994.</article></section></main></body></html>