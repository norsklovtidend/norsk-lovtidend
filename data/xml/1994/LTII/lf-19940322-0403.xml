<!DOCTYPE html><html lang="no"><head><title>Forskrift om åpningstider for utsalgssteder, Kåfjord kommune, Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:21</dd><dt class="legacyID">Datokode</dt><dd class="legacyID">FOR-1994-03-22-403</dd><dt class="dokid">DokumentID</dt><dd class="dokid">LTII/forskrift/1994-03-22-403</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 4</dd><dt class="dateInForce">I kraft fra</dt><dd class="dateInForce">1994-02-21</dd><dt class="appliesTo">Gjelder for</dt><dd class="appliesTo">Kåfjord kommune, Troms.</dd><dt class="basedOn">Hjemmel</dt><dd class="basedOn"><ul><li>lov/1985-04-26-20/§4</li></ul></dd><dt class="dateOfPublication">Kunngjort</dt><dd class="dateOfPublication">1994-07-05</dd><dt class="titleShort">Korttittel</dt><dd class="titleShort">Forskrift om åpningstider, Kåfjord</dd><dt class="title">Tittel</dt><dd class="title">Forskrift om åpningstider for utsalgssteder, Kåfjord kommune, Troms.</dd><dt class="miscInformation">Annet om dokumentet</dt><dd class="miscInformation">Fastsatt av Kåfjord kommunestyre 21. februar 1994 med hjemmel i lov av 26. april 1985 nr. 20 om åpningstider for utsalgssteder § 4. Stadfestet av Fylkesmannen i Troms 22. mars 1994.</dd><dt class="refid">RefID</dt><dd class="refid">forskrift/1994-03-22-403</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om åpningstider for utsalgssteder, Kåfjord kommune, Troms.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTII/forskrift/1994-03-22-403" id="dokument"><h1>Forskrift om åpningstider for utsalgssteder, Kåfjord kommune, Troms.</h1><article class="legalArticle" data-lovdata-URL="LTII/forskrift/1994-03-22-403/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utsalgssteder som omfattes av lov om åpningstid for utsalgssteder, skal på ukens fem første dager (mandag – fredag) være lukket mellom kl. 20.00 og kl. 06.00.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Utsalgssteder skal også være lukket fra kl. 18.00 på dager før søn- og helligdager og fram til kl. 06.00 den nærmest påfølgende hverdag.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Påske-, pinse-, jul-, og nyttårsaften skal utsalgsstedene være lukket etter kl. 15.00.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">På 1. juledag, 1. påskedag, 1. pinsedag, langfredag, 1. mai og 17. mai skal utsalgsstedene være lukket.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Det gis adgang til å holde utsalgssteder i Kåfjord kveldsåpent inntil 4 ganger gjennom kalenderåret fra kl. 20.00 – 24.00.</article><article class="legalP" data-absoluteaddress="/paragraf/1/ledd/6/" id="paragraf-1-ledd-6">Kommunestyret, eller den det bemyndiger, bestemmer etter søknad fra næringsforeningene hvilke dager dette gjelder. Søknadsfrist til kommunestyret, eller den det bemyndiger, er tre uker.</article><article class="legalP" data-absoluteaddress="/paragraf/1/ledd/7/" id="paragraf-1-ledd-7">Enhver søknad om kveldsåpent må gjelde flere forretninger eller representere regionale fellesarrangementer.</article></article><article class="legalArticle" data-lovdata-URL="LTII/forskrift/1994-03-22-403/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Utsalgssteder som er unntatt fra lov om åpningstid for utsalgssteder, men som også fører andre varer enn dem som er regnet opp i kommentarene til lovens § 5, plikter å holde disse varer avstengt i lukningstiden som er fastsatt i denne forskrift § 1.</article></article><article class="legalArticle" data-lovdata-URL="LTII/forskrift/1994-03-22-403/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I lukningstiden skal utsalgsstedene holdes avlåst og kunder skal ikke slippes inn. Kunder som er kommet inn i lovlig åpningstid kan ekspederes.</article></article><article class="legalArticle" data-lovdata-URL="LTII/forskrift/1994-03-22-403/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Myndighet til å dispensere fra åpningstidslovens § 3 og kommunal forskrift gitt i medhold av loven, tilligger rådmannen.</article></article><article class="legalArticle" data-lovdata-URL="LTII/forskrift/1994-03-22-403/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Overtredelse av bestemmelsene i denne forskrift straffes i henhold til bestemmelsene i § 7 i lov av 26. april 1985 nr. 20 om åpningstid for utsalgssteder.</article></article><article class="legalArticle" data-lovdata-URL="LTII/forskrift/1994-03-22-403/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft fra vedtaksdato i Kåfjord kommunestyre.</article></article></main></body></html>