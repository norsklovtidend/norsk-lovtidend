<!DOCTYPE html><html lang="no"><head><title>Forskrift om vedtekt til plan- og bygningsloven, Ås kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:17</dd><dt class="legacyID">Datokode</dt><dd class="legacyID">FOR-1994-07-05-765</dd><dt class="dokid">DokumentID</dt><dd class="dokid">LTII/forskrift/1994-07-05-765</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 6</dd><dt class="dateInForce">I kraft fra</dt><dd class="dateInForce">1994-08-01</dd><dt class="appliesTo">Gjelder for</dt><dd class="appliesTo">Ås kommune, Akershus.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li><li>lov/1985-06-14-77/§84</li></ul></dd><dt class="dateOfPublication">Kunngjort</dt><dd class="dateOfPublication">1994-08-19</dd><dt class="titleShort">Korttittel</dt><dd class="titleShort">Forskrift til plan- og bygningsloven, Ås</dd><dt class="title">Tittel</dt><dd class="title">Forskrift om vedtekt til plan- og bygningsloven, Ås kommune, Akershus.</dd><dt class="miscInformation">Annet om dokumentet</dt><dd class="miscInformation">Fastsatt av Ås kommunestyre 4. mars 1993 med hjemmel i plan- og bygningslov av 14. juni 1985 nr. 77, §§ 4 og 84. Stadfestet av Kommunal- og arbeidsdepartementet 5. juli 1994.</dd><dt class="refid">RefID</dt><dd class="refid">forskrift/1994-07-05-765</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til plan- og bygningsloven, Ås kommune, Akershus.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1994-07-05-765" id="dokument"><h1>Forskrift om vedtekt til plan- og bygningsloven, Ås kommune, Akershus.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1994-07-05-765/KAPITTEL_1" data-partID="k1"><h2 data-text-align="center">I</h2><article class="defaultP">Vedtektene skal lyde slik:</article> <article class="defaultP" margin-top="true">Til § 46 nr. 2:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Når refusjonen er endelig fastsatt, skal anlegget overdras uten vederlag til eierne av de interesserte eiendommer som blir sameiere i samme forhold som fastsatt for refusjonen.</article> <article class="defaultP" margin-top="true">Til § 69 nr. 3</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I bebyggelsesplaner, reguleringsplaner og ved søknad om byggetillatelse, skal det gjøres rede for plassering av utendørsanlegg som nevnt i § 69 nr. 1. I den grad behovet for slike anlegg er dekket på tilstøtende areal, må dette dokumenteres. Anleggene må vises i sin sammenheng med kjøreveier, gangveier og friområder. Lekearealer skal være store nok og egne seg for lek og opphold og være sikret mot forurensning, støy og trafikkfare.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Ved søknad om bruksendring og byggetillatelse kan kommunen forlange framlagt for godkjennelse plan i bestemt målestokk for utforming av ubebygd tomt og fellesareal som nevnt i § 69 nr. 1.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Kommunen kan påby endringer eller kreve ytterligere spesifiseringer i innsendte planer etter retningslinjer som kommunen trekker opp. Kommunen kan sette som vilkår for brukstillatelse eller ferdigattest at ubebygd del av tomt blir opparbeidet i overensstemmelse med godkjent plan som nevnt.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Det kan kreves at verdifullt landskap og vegetasjon skal søkes bevart uavhengig av om plan som nevnt er forlangt opparbeidet.</article> <article class="defaultP" margin-top="true">Til § 104:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Innenfor hele kommunen skal ubebygd areal holdes ryddig og i ordentlig stand. Kommunen kan forby lagring eller annen bruk av ubebygd areal når den etter rådets skjønn vil virke skjemmende eller være til vesentlig ulempe for andre.</article> <article class="defaultP" margin-top="true">Til § 107 første ledd:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">I hele kommunen gjelder at skilt, reklameinnretninger o.l. ikke kan settes opp uten at kommunen på forhånd har gitt samtykke. Samtykke kan bare gis inntil videre eller for et begrenset tidsrom. Forhåndssamtykke kreves ikke for ett skilt, reklameinnretning o.l. som er mindre enn 1 m<sup>2</sup> og som settes opp på samme side/fasade på byggverk eller innhegning. Når kommunens samtykke er påkrevet, skal søknad sendes inn og behandles etter §§ 94 og 95.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Skilt og innretninger med skiftende reklame tillates ikke. Takreklame, dvs. reklameinnretning som helt eller delvis stikker opp over gesims, er vanligvis ikke tillatt. Ved plassering av skilt utvendig på bygning, innhegning eller lignende skal skiltets utforming, farge og plassering tilpasses byggverkets fasade.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Skilt og andre innretninger ut over fortau og annen offentlig grunn, samt frittstående reklameskilt eller lignende, må ikke plasseres slik at de kan hindre ferdselen, eller kan medføre fare for omgivelsene på annen måte. De må ikke være plassert slik at de kommer i veien for trafikkstolper eller andre offentlige innretninger som ellers blir satt opp.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">I boligområder og i områder som grenser til boligområder, er lysreklame og større reklamearrangement vanligvis ikke tillatt. Mindre reklame på forretninger som betjener området, kan tillates. Reklame som sjenerer boliger, kan forbys.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Det skal legges avgjørende vekt på å tilpasse skiltet til bygningen og bygningsmiljøet i området, og kommunen kan forby skilt som ved sin størrelse, farge eller utforming forøvrig virker sjemmende i forhold til omgivelsene. Kommunen kan i særlige tilfelle sette bestemte krav til utforming og størrelse.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1994-07-05-765/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Vedtektene trer i kraft 1. august 1994.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Samtidig oppheves gjeldende vedtekter til bygningsloven av 1965 til §§ 63 nr. 3 og 69 nr. 3, stadfestet 17. juni 1966.</article></section></main></body></html>