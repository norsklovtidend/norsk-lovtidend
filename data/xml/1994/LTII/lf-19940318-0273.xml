<!DOCTYPE html><html lang="no"><head><title>Rikspolitiske retningslinjer for planlegging i forbindelse med hovedflyplass, Gardermoen, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:48</dd><dt class="legacyID">Datokode</dt><dd class="legacyID">FOR-1994-03-18-273</dd><dt class="dokid">DokumentID</dt><dd class="dokid">LTII/forskrift/1994-03-18-273</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 3</dd><dt class="dateInForce">I kraft fra</dt><dd class="dateInForce">1994-03-18</dd><dt class="appliesTo">Gjelder for</dt><dd class="appliesTo">Gardermoen</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§17-1</li></ul></dd><dt class="dateOfPublication">Kunngjort</dt><dd class="dateOfPublication">1994-05-26</dd><dt class="titleShort">Korttittel</dt><dd class="titleShort">Rikspolitiske retningslinjer Gardermoen, Akershus</dd><dt class="title">Tittel</dt><dd class="title">Rikspolitiske retningslinjer for planlegging i forbindelse med hovedflyplass, Gardermoen, Akershus.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 18. mars 1994 med hjemmel i plan- og bygningsloven av 14. juni 1985 § 17-1 første ledd i.</dd><dt class="refid">RefID</dt><dd class="refid">forskrift/1994-03-18-273</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Rikspolitiske retningslinjer for planlegging i forbindelse med hovedflyplass, Gardermoen, Akershus.<ul class="tocSubUl"><li>1. Innledning</li><li>2. Overordnede mål for planleggingen</li><li>3. Regionale utviklingsmål og miljøkrav</li><li>4. Spesielle retningslinjer for planlegging i flyplassens nærområde</li><li>5. Spesielle retningslinjer for ny bruk av Fornebu</li><li>6. Regional samordning</li><li>7. Ikrafttredelse mv.</li></ul></li></ul></dd></dl></header><main class="documentBody" data-lovdata-URL="LTII/forskrift/1994-03-18-273" id="dokument"><h1>Rikspolitiske retningslinjer for planlegging i forbindelse med hovedflyplass, Gardermoen, Akershus.</h1><article class="legalArticle" data-lovdata-URL="LTII/forskrift/1994-03-18-273/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Innledning</span></h2><article class="marginIdArticle" data-partID="a1.1" data-absoluteaddress="/paragraf/1/punkt/1/" id="paragraf-1-punkt-1"><span class="data-marginOriginalId">1.1.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Disse retningslinjene er felles planforutsetninger som gjelder i de 14 kommuner som er mest berørt av Gardermo-prosjektet:</article><article class="legalP" data-absoluteaddress="/paragraf/1/punkt/1/ledd/2/" id="paragraf-1-punkt-1-ledd-2">Bærum, Eidsvoll, Fet, Gjerdrum, Hurdal, Lørenskog, Nannestad, Nes, Nittedal, Rælingen, Skedsmo, Sørum, Ullensaker og Oslo.</article></article><article class="marginIdArticle" data-partID="a1.2" data-absoluteaddress="/paragraf/1/punkt/2/" id="paragraf-1-punkt-2"><span class="data-marginOriginalId">1.2.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Innenfor virkeområdet (pkt. 1.1) skal kommuner, fylkeskommuner og statlige myndigheter legge retningslinjene til grunn for sin planlegging og i sin øvrige forvaltningsvirksomhet innenfor de rammene vedkommende sektorlov gir.</article></article><article class="marginIdArticle" data-partID="a1.3" data-absoluteaddress="/paragraf/1/punkt/3/" id="paragraf-1-punkt-3"><span class="data-marginOriginalId">1.3.</span><article class="legalP" data-absoluteaddress="/paragraf/1/punkt/3/ledd/1/" id="paragraf-1-punkt-3-ledd-1">Disse retningslinjene er tilpasset til, og kommer i tillegg til, rikspolitiske retningslinjer for samordnet areal- og transportplanlegging.</article></article></article><article class="legalArticle" data-lovdata-URL="LTII/forskrift/1994-03-18-273/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Overordnede mål for planleggingen</span></h2><article class="marginIdArticle" data-partID="a2.1" data-absoluteaddress="/paragraf/2/punkt/1/" id="paragraf-2-punkt-1"><span class="data-marginOriginalId">2.1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Utbyggingsmønster og transportsystem skal planlegges samordnet og utvikles på en måte som sikrer effektiv og trygg transportavvikling og god arealbruk, og som fremmer økt kollektivtransport, trafikksikkerhet og god samfunnsøkonomi.</article></article><article class="marginIdArticle" data-partID="a2.2" data-absoluteaddress="/paragraf/2/punkt/2/" id="paragraf-2-punkt-2"><span class="data-marginOriginalId">2.2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Planleggingen av utbyggingsmønster og transportsystem skal skje slik at en i størst mulig grad unngår å belaste de mest produktive landbruksarealer og skade miljøet og folks helse. Videre skal nasjonale mål for miljøhensyn og ressursforvaltning og Norges forpliktelser for oppfølging av internasjonale avtaler vedrørende miljøvern, helsevern og naturressursforvaltning ivaretas.</article></article></article><article class="legalArticle" data-lovdata-URL="LTII/forskrift/1994-03-18-273/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Regionale utviklingsmål og miljøkrav</span></h2><article class="marginIdArticle" data-partID="a3.1" data-absoluteaddress="/paragraf/3/punkt/1/" id="paragraf-3-punkt-1"><span class="data-marginOriginalId">3.1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Ved planlegging av areal og utbygging skal det legges til rette for et utbyggingsmønster som vektlegger en funksjonsdyktig hovedstadsregion sammen med ivaretakelse av helse-, miljø- og ressurshensyn. Samtidig som det tilstrebes en effektiv arealbruk må utbyggingspresset på viktige landbruksområder, kulturminner og kulturmiljøer og natur- og friluftsområder i regionen dempes. Det må tilrettelegges for tilstrekkelig med egnede arealer for nærings- og boligbygging, samtidig som det legges til rette for en balansert utbygging på Romerike.</article></article><article class="marginIdArticle" data-partID="a3.2" data-absoluteaddress="/paragraf/3/punkt/2/" id="paragraf-3-punkt-2"><span class="data-marginOriginalId">3.2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Ved planlegging av bolig-, nærings- og serviceområder skal det legges vekt på lokaliseringer som gir grunnlag for godt bomiljø og god kollektiv transportbetjening. Det bør unngås å lage nye utbyggingsområder som i hovedsak gjøres avhengig av bruk av personbil. Senterstrukturen og oppbyggingen av knutepunkter i kollektivnettet skal samordnes.</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Tilbringersystemet til flyplassen skal planlegges med sikte på best mulig miljøvennlighet og transportøkonomi for regionen som helhet. Som ledd i dette skal det tas sikte på å oppnå minst 50 prosent kollektivandel for flypassasjerene til flyplassen. Det er et mål at andelen som reiser kollektivt i regionen samlet sett øker i forhold til situasjonen i 1992.</article></article><article class="marginIdArticle" data-partID="a3.3" data-absoluteaddress="/paragraf/3/punkt/3/" id="paragraf-3-punkt-3"><span class="data-marginOriginalId">3.3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">For å styrke kollektivtransporten bør utbyggingshensyn tillegges stor vekt i forhold til vern av arealer i nærområdene til stasjoner og knutepunkter langs hovedårene for kollektivnettet, under forutsetning av at utbyggingen planlegges konsentrert og tar hensyn til kulturmiljøer, bomiljøer og grøntstruktur. Denne spesielle prioriteringen av utbyggingshensyn gjelder ikke for de store, sammenhengende landbruksarealene av god kvalitet langs E-6 og jernbanen mellom Gjelleråsen/Lillestrøm og Jessheim.</article></article><article class="marginIdArticle" data-partID="a3.4" data-absoluteaddress="/paragraf/3/punkt/4/" id="paragraf-3-punkt-4"><span class="data-marginOriginalId">3.4.</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Hensynet til effektiv transport må avveies i forhold til vern av jordbruks- og naturområder. Beslutninger om utbyggingsmønster med transportsystem må baseres på brede vurderinger av konsekvenser, med særlig vekt på samfunnsøkonomiske kostnader, virkninger for langsiktige mål i landbruket og hensynet til å ta vare på natur- og kulturmiljøet. Ved planlegging av utbyggingsområder og transportnett, masseuttak og massedeponi skal en i særlig grad unngå omdisponering av store, sammenhengende arealer med lettdrevet, fulldyrket jord av høg kvalitet og skogsmark av høg bonitet i tilknytning til disse. For andre mindre landbruksarealer av høg kvalitet skal en unngå omdisponering i størst mulig grad.</article></article><article class="marginIdArticle" data-partID="a3.5" data-absoluteaddress="/paragraf/3/punkt/5/" id="paragraf-3-punkt-5"><span class="data-marginOriginalId">3.5.</span><article class="legalP" data-absoluteaddress="/paragraf/3/punkt/5/ledd/1/" id="paragraf-3-punkt-5-ledd-1">Ved planlegging av utbyggingsområder og transportnett, masseuttak og massedeponi skal en i særlig grad unngå natur- og kulturlandskap, kulturminner og kulturmiljøer og friluftsområder som er markert som særlig verdifulle av plan- og vernemyndighetene. Markagrensen (jf kart fra Miljøverndepartementet datert 21. mars 1986) skal legges til grunn for planleggingen.</article><article class="legalP" data-absoluteaddress="/paragraf/3/punkt/5/ledd/2/" id="paragraf-3-punkt-5-ledd-2">I tillegg skal det legges vekt på å sikre større og mindre naturområder, turløypenett, nære rekreasjonsområder til eksisterende bebyggelse og soner langs ferskvann og vassdrag for å opprettholde befolkningens friluftsmuligheter.</article></article><article class="marginIdArticle" data-partID="a3.6" data-absoluteaddress="/paragraf/3/punkt/6/" id="paragraf-3-punkt-6"><span class="data-marginOriginalId">3.6.</span><article class="legalP" data-absoluteaddress="/paragraf/3/punkt/6/ledd/1/" id="paragraf-3-punkt-6-ledd-1">Vegnettet skal utvikles med tanke på å redusere miljøulempene for beboere og næringsvirksomhet. Det skal arbeides for å konsentrere fjerntrafikken til et hovedvegnett med god avvikling og legges til rette for redusert gjennomgangstrafikk i boligområder. Økt andel gang- og sykkeltrafikk skal tilstrebes.</article></article><article class="marginIdArticle" data-partID="a3.7" data-absoluteaddress="/paragraf/3/punkt/7/" id="paragraf-3-punkt-7"><span class="data-marginOriginalId">3.7.</span><article class="legalP" data-absoluteaddress="/paragraf/3/punkt/7/ledd/1/" id="paragraf-3-punkt-7-ledd-1">Ved utforming av utbyggingsområder og transportsystem skal det tas hensyn til statlige normer og retningslinjer for miljøkvalitet.</article><article class="legalP" data-absoluteaddress="/paragraf/3/punkt/7/ledd/2/" id="paragraf-3-punkt-7-ledd-2">Inntil reviderte retningslinjer foreligger, skal det ved planlegging av veg og nye utbyggingsområder tas hensyn til Miljøverndepartementets rundskriv T-8/79 om retningslinjer for vegtrafikkstøy.</article><article class="legalP" data-absoluteaddress="/paragraf/3/punkt/7/ledd/3/" id="paragraf-3-punkt-7-ledd-3">For planlegging av jernbane og nye utbyggingsområder inntil jernbanen skal det tas utgangspunkt i de samme retningslinjer som for veg. Retningslinjene angir 55-60 dBA som veiledende støygrenser. I konkrete tilfeller hvor kostnadene ikke er uforholdsmessig høye i forhold til de helse- og trivselsmessige fordeler som oppnås, skal målet i utgangspunktet være å oppnå den laveste grenseverdien. I de tilfeller hvor kostnadene ved alternative planløsninger ikke står i rimelig forhold til de støymessige fordeler som oppnås, kan det være grunnlag for å vurdere å overskride den høyeste støygrensen. Ved utforming av nye anlegg for jernbane må forholdene omkring strukturlyd og vibrasjoner i grunnen utredes, og konsekvenser av tiltak for å oppnå akseptable forhold vurderes.</article><article class="legalP" data-absoluteaddress="/paragraf/3/punkt/7/ledd/4/" id="paragraf-3-punkt-7-ledd-4">Antatt trafikksituasjon i år 2010 legges til grunn for beregninger av støyforholdene.</article></article><article class="marginIdArticle" data-partID="a3.8" data-absoluteaddress="/paragraf/3/punkt/8/" id="paragraf-3-punkt-8"><span class="data-marginOriginalId">3.8.</span><article class="legalP" data-absoluteaddress="/paragraf/3/punkt/8/ledd/1/" id="paragraf-3-punkt-8-ledd-1">Aktuelle drikkevannskilder skal kunne gi brukerne tilstrekkelig og sikker vannforsyning med en kvalitet som tilfredsstiller SIFFs veiledende kvalitetsnormer for drikkevann.</article></article><article class="marginIdArticle" data-partID="a3.9" data-absoluteaddress="/paragraf/3/punkt/9/" id="paragraf-3-punkt-9"><span class="data-marginOriginalId">3.9.</span><article class="legalP" data-absoluteaddress="/paragraf/3/punkt/9/ledd/1/" id="paragraf-3-punkt-9-ledd-1">Høyverdige forekomster av sand og grus bør i så stor grad som mulig unngå nedbygging. Uttak av sand og grus må ikke forringe kvaliteten på verdifulle grunnvannsressurser eller redusere verneverdige kvartærgeologiske forekomster.</article></article><article class="marginIdArticle" data-partID="a3.10" data-absoluteaddress="/paragraf/3/punkt/10/" id="paragraf-3-punkt-10"><span class="data-marginOriginalId">3.10.</span><article class="legalP" data-absoluteaddress="/paragraf/3/punkt/10/ledd/1/" id="paragraf-3-punkt-10-ledd-1">De vassdrag som er høyt belastet av forurensning skal sikres mot økt forurensing ved avrenning og ved disponering av avløpsvann i driftsfasen. For anleggsperioden skal forholdene omkring avrenning til disse vassdrag utredes og eventuelle tiltak for å oppnå akseptable forhold innarbeides.</article></article></article><article class="legalArticle" data-lovdata-URL="LTII/forskrift/1994-03-18-273/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Spesielle retningslinjer for planlegging i flyplassens nærområde</span></h2><article class="marginIdArticle" data-partID="a4.1" data-absoluteaddress="/paragraf/4/punkt/1/" id="paragraf-4-punkt-1"><span class="data-marginOriginalId">4.1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">For å motvirke skadevirkninger av støy og innebygging av en ny hovedflyplass, skal det i planleggingen legges til grunn Miljøverndepartementets rundskriv T-22/84 «Retningslinjer for arealbruk i flystøysoner ved planer etter bygningsloven». Retningslinjene for støysone II skal også gjelde for støysone I med de grenser som framgår av kart datert 30. august 1993. Videre bør ikke fortetting tillates innenfor støysone II. For de kommunene som omfattes av støysonene skal restriksjonene innarbeides i arealdelen av kommuneplanen og de reguleringsplaner som er aktuelle.</article><article class="legalP" data-absoluteaddress="/paragraf/4/punkt/1/ledd/2/" id="paragraf-4-punkt-1-ledd-2">Dagens støysonekart og retningslinjer for arealbruk i flystøysoner gjelder inntil de avløses av nye støysonekart og reviderte retningslinjer.</article></article><article class="marginIdArticle" data-partID="a4.2" data-absoluteaddress="/paragraf/4/punkt/2/" id="paragraf-4-punkt-2"><span class="data-marginOriginalId">4.2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Fastlegging av inn- og utflygingstraseer skal bidra til å minimalisere støyulempene for befolkningen. Traseene må vurderes ut fra hensyn til kapasitets-, sikkerhets- og miljømessige forhold. Luftfartsverket skal både i planleggingsfasen og ved eventuelle endringer i driftsfasen samrå seg med berørte myndigheter for å finne fram til områder som det skal tas særlig hensyn til i støysammenheng. Frem til flyplassen har kommet i drift må planleggingen av arealbruken tilpasses usikkerheten i hvor traseene bør gå.</article></article><article class="marginIdArticle" data-partID="a4.3" data-absoluteaddress="/paragraf/4/punkt/3/" id="paragraf-4-punkt-3"><span class="data-marginOriginalId">4.3.</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Grunnvannsressursen på Romerike skal sikres mot forurensning med sikte på å kunne utgjøre en drikkevannskilde.</article></article><article class="marginIdArticle" data-partID="a4.4" data-absoluteaddress="/paragraf/4/punkt/4/" id="paragraf-4-punkt-4"><span class="data-marginOriginalId">4.4.</span><article class="legalP" data-absoluteaddress="/paragraf/4/punkt/4/ledd/1/" id="paragraf-4-punkt-4-ledd-1">De særlige naturverdiene i Gardermo-området skal sikres ved utarbeiding av bindende planer for området. Verdifulle enkeltelementer forøvrig skal så langt det er mulig sikres gjennom den løpende arealplanleggingen. Grunnvannstanden skal ikke endres slik at dette forringer disse naturverdiene.</article></article><article class="marginIdArticle" data-partID="a4.5" data-absoluteaddress="/paragraf/4/punkt/5/" id="paragraf-4-punkt-5"><span class="data-marginOriginalId">4.5.</span><article class="legalP" data-absoluteaddress="/paragraf/4/punkt/5/ledd/1/" id="paragraf-4-punkt-5-ledd-1">Nye utbyggingsonvåder må ikke legges i nærheten av Forsvarets områder på en måte som hindrer virksomheten på disse. Det er også viktig å unngå utbygging av nye områder der naboskap til Forsvarets virksomhet kan medføre utilfredsstillende miljøforhold.</article><article class="legalP" data-absoluteaddress="/paragraf/4/punkt/5/ledd/2/" id="paragraf-4-punkt-5-ledd-2">Innenfor sikkerhetssonene for laste- og losseplattformen for ammunisjon og eksplosiver på Forsvarets flystasjon skal arealbruken og bygninger være i samsvar med det som kan tillates i henhold til Forsvarets bestemmelser om sikkerhetsavstander fra slik plattform. Dette skal også innarbeides i de reguleringsplaner og arealdel av kommuneplan som måtte bli utarbeidet.</article></article><article class="marginIdArticle" data-partID="a4.6" data-absoluteaddress="/paragraf/4/punkt/6/" id="paragraf-4-punkt-6"><span class="data-marginOriginalId">4.6.</span><article class="legalP" data-absoluteaddress="/paragraf/4/punkt/6/ledd/1/" id="paragraf-4-punkt-6-ledd-1">Fremtidig bruk av Forsvarets arealer skal avklares gjennom planer i henhold til plan- og bygningsloven og skal bl.a. vurderes med hensyn til virkninger for miljø og det øvrige samfunn for å unngå fremtidige miljøproblemer. Opprydding på Forsvarets områder skal skje i samsvar med planer for og miljøkrav knyttet til fremtidig bruk.</article><article class="legalP" data-absoluteaddress="/paragraf/4/punkt/6/ledd/2/" id="paragraf-4-punkt-6-ledd-2">Nye områder for Forsvaret skal planlegges etter plan- og bygningsloven og med sikte på sambruk med sivile brukergrupper.</article></article></article><article class="legalArticle" data-lovdata-URL="LTII/forskrift/1994-03-18-273/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Spesielle retningslinjer for ny bruk av Fornebu</span></h2><article class="marginIdArticle" data-partID="a5.1" data-absoluteaddress="/paragraf/5/punkt/1/" id="paragraf-5-punkt-1"><span class="data-marginOriginalId">5.1</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Arealdisponeringen på Fornebu må vurderes i sammenheng med utviklingen i nærliggende områder, hele kommunen og regionen. Fremtidig arealbruk på Fornebu skal planlegges som en helhet, uavhengig av eksisterende eiendomsgrenser og eksisterende rettighetsforhold.</article></article><article class="marginIdArticle" data-partID="a5.2" data-absoluteaddress="/paragraf/5/punkt/2/" id="paragraf-5-punkt-2"><span class="data-marginOriginalId">5.2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Følgende hensyn bør legges til grunn for planleggingen av den fremtidige arealbruken på Fornebu:</article></article><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/punkt/2/ledd/1/punkt/1/" id="paragraf-5-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/punkt/2/ledd/1/punkt/1/ledd/1/" id="paragraf-5-punkt-2-ledd-1-punkt-1-ledd-1">strandsonen og deler av området bør sikres som rekreasjonsområde,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/punkt/2/ledd/1/punkt/2/" id="paragraf-5-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/5/punkt/2/ledd/1/punkt/2/ledd/1/" id="paragraf-5-punkt-2-ledd-1-punkt-2-ledd-1">det bør i hovedsak legges til rette for boligbebyggelse med god arealutnyttelse,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/punkt/2/ledd/1/punkt/3/" id="paragraf-5-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/5/punkt/2/ledd/1/punkt/3/ledd/1/" id="paragraf-5-punkt-2-ledd-1-punkt-3-ledd-1">næringsutbygging bør i hovedsak begrenses til de eksisterende arealer hvor det i dag er bygninger.</article></article></li></ul></article><article class="legalArticle" data-lovdata-URL="LTII/forskrift/1994-03-18-273/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>. <span class="legalArticleTitle">Regional samordning</span></h2><article class="marginIdArticle" data-partID="a6.1" data-absoluteaddress="/paragraf/6/punkt/1/" id="paragraf-6-punkt-1"><span class="data-marginOriginalId">6.1.</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">Tiltakshavere, kommuner, fylkeskommunen og fylkesmannen har sammen et ansvar for å bidra til å oppfylle målene om en god helhetlig og langsiktig arealdisponering og samfunnsutvikling innenfor virkeområdet. I denne sammenheng bør de berørte organer samarbeide om en overvåking av utviklingen i området.</article></article><article class="marginIdArticle" data-partID="a6.2" data-absoluteaddress="/paragraf/6/punkt/2/" id="paragraf-6-punkt-2"><span class="data-marginOriginalId">6.2.</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">Akershus fylkeskommune skal, i samråd med fylkesmannen, koordinere arbeidet med planleggingen etter disse retningslinjene i forhold til kommunene i Akershus innenfor virkeområdet. Oslo kommune skal delta i det regionale arbeidet i Akershus. Statlige myndigheter på fylkesnivå skal delta i de samarbeidsorganer fylkeskommunen oppretter for å følge opp disse retningslinjene. Fylkesmannen har et særlig ansvar ut fra sin koordineringsoppgave, å påse at statlige sektormyndigheter medvirker.</article></article></article><article class="legalArticle" data-lovdata-URL="LTII/forskrift/1994-03-18-273/7" data-name="7" data-partID="7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">7</span>. <span class="legalArticleTitle">Ikrafttredelse mv.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Disse retningslinjer trer i kraft straks og gjelder inntil 31. desember 2003. Retningslinjene går foran eldre kongelige resolusjoner om kommuneplan for Oslo og fylkesplan for Akershus hvis det er motstrid. Miljøverndepartementet kan foreta mindre vesentlige endringer i retningslinjene.</article></article></main></body></html>