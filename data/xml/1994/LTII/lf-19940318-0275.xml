<!DOCTYPE html><html lang="no"><head><title>Forskrift om torgreglement, Rakkestad kommune, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:07</dd><dt class="legacyID">Datokode</dt><dd class="legacyID">FOR-1994-03-18-275</dd><dt class="dokid">DokumentID</dt><dd class="dokid">LTII/forskrift/1994-03-18-275</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 3</dd><dt class="appliesTo">Gjelder for</dt><dd class="appliesTo">Rakkestad kommune, Østfold.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21</li></ul></dd><dt class="dateOfPublication">Kunngjort</dt><dd class="dateOfPublication">1994-05-26</dd><dt class="titleShort">Korttittel</dt><dd class="titleShort">Forskrift om torgreglement, Rakkestad</dd><dt class="title">Tittel</dt><dd class="title">Forskrift om torgreglement, Rakkestad kommune, Østfold.</dd><dt class="miscInformation">Annet om dokumentet</dt><dd class="miscInformation">Fastsatt av Rakkestad kommunestyre 10. februar 1994 med hjemmel i lov av 6. juni 1980 nr. 21 om handelsvirksomhet. Stadfestet av Fylkesmannen i Østfold 18. mars 1994.</dd><dt class="refid">RefID</dt><dd class="refid">forskrift/1994-03-18-275</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om torgreglement, Rakkestad kommune, Østfold.<ul class="tocSubUl"><li>I<ul class="tocSubUl"><li>1.</li><li>2.</li><li>3.</li><li>4.</li><li>5.</li><li>6.</li><li>7.</li><li>8.</li><li>9.</li><li>10.</li><li>11.</li><li>12.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1994-03-18-275" id="dokument"><h1>Forskrift om torgreglement, Rakkestad kommune, Østfold.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1994-03-18-275/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTII/forskrift/1994-03-18-275/1" data-name="1" data-partID="1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Reglementet gjelder for bruk av kommunale torg i Rakkestad. Formannskapet fastsetter hvilke plasser som kan nyttes til torg.</article></article><article class="legalArticle" data-lovdata-URL="LTII/forskrift/1994-03-18-275/2" data-name="2" data-partID="2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Salgstiden på torget er vanlige hverdager fra kl. 07.00 til kl. 18.00. Lørdager og dager før helligdager skal torghandelen avsluttes senest kl. 15.00. Salgstiden kan utvides etter søknad.</article></article><article class="legalArticle" data-lovdata-URL="LTII/forskrift/1994-03-18-275/3" data-name="3" data-partID="3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Torget kan benyttes til andre formål eksempelvis arrangementer i regi av handelstanden eller kulturaktiviteter forøvrig. Dette må hovedsaklig skje utenom salgstiden. Torget kan reserveres i spesielle tilfeller også i salgstiden. Torghandlene med fast plass skal ha varsel minimum 3 uker før arrangementet. Søknadsfristen for slike arrangement er 4 uker.</article></article><article class="legalArticle" data-lovdata-URL="LTII/forskrift/1994-03-18-275/4" data-name="4" data-partID="4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Torghandel kan kun skje fra anvist plass. Det skal være 6 oppmerkede plasser på torget. Hver plass er maksimalt 15 m<sup>2</sup>.</article></article><article class="legalArticle" data-lovdata-URL="LTII/forskrift/1994-03-18-275/5" data-name="5" data-partID="5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">På torget er det tillatt salg av produkter som i henhold til helseforskriftene er tillatt solgt fra torg. Godkjenning fra næringsmiddeltilsynet må vedlegges søknaden om torgplass ved salg av fisk.</article></article><article class="legalArticle" data-lovdata-URL="LTII/forskrift/1994-03-18-275/6" data-name="6" data-partID="6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Matvarer som settes frem for salg skal stå i en høyde på minst 70 cm over bakken. Alle matvarer som krever hygienisk behandling, som frukt, bær og tomater må bare torgføres i ren emballasje.</article></article><article class="legalArticle" data-lovdata-URL="LTII/forskrift/1994-03-18-275/7" data-name="7" data-partID="7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Lastebiler og varebiler som veier over 3,5 tonn kan ikke kjøre inn på torget. Kjøretøyer det ikke foregår handel fra skal fjernes fra torget.</article></article><article class="legalArticle" data-lovdata-URL="LTII/forskrift/1994-03-18-275/8" data-name="8" data-partID="8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Teknisk etat har ansvar for utleie og den daglige drift av torget.</article></article><article class="legalArticle" data-lovdata-URL="LTII/forskrift/1994-03-18-275/9" data-name="9" data-partID="9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">9</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Tildeling av plass blir avgjort, etter skriftlig søknad, av teknisk sjef. Søknaden skal inneholde opplysninger om type virksomhet og angivelse av hvilke ukedager virksomheten skal foregå. Avgjørelsen kan påklages til formannskapet.</article></article><article class="legalArticle" data-lovdata-URL="LTII/forskrift/1994-03-18-275/10" data-name="10" data-partID="10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">10</span>.</h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">For leie av torgplass betales forskuddsvis avgift etter følgende satser:<ul class="defaultList"><li><article class="listArticle" data-absoluteaddress="/kapittel/1/paragraf/10/ledd/1/punkt/1/" id="kapittel-1-paragraf-10-ledd-1-punkt-1"><article class="legalP" data-absoluteaddress="/kapittel/1/paragraf/10/ledd/1/punkt/1/ledd/1/" id="kapittel-1-paragraf-10-ledd-1-punkt-1-ledd-1">Pr. halvår <span class="data-pronounced-line">kr 1.500,-</span></article></article></li><li><article class="listArticle" data-absoluteaddress="/kapittel/1/paragraf/10/ledd/1/punkt/2/" id="kapittel-1-paragraf-10-ledd-1-punkt-2"><article class="legalP" data-absoluteaddress="/kapittel/1/paragraf/10/ledd/1/punkt/2/ledd/1/" id="kapittel-1-paragraf-10-ledd-1-punkt-2-ledd-1">Dagsalg <span class="data-pronounced-line">kr 50,-</span></article></article></li></ul></article></article><article class="legalArticle" data-lovdata-URL="LTII/forskrift/1994-03-18-275/11" data-name="11" data-partID="11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">11</span>.</h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">De som driver torghandel er selv ansvarlig for å rydde og rengjøre torgplassen. Arbeidet må være sluttført senest 30 min etter fastsatt stengetid.</article></article><article class="legalArticle" data-lovdata-URL="LTII/forskrift/1994-03-18-275/12" data-name="12" data-partID="12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">12</span>.</h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Overtredelse av reglementet kan føre til bortvisning/avslag på søknad om torgplass.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1994-03-18-275/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft fra kunngjøringsdato.</article></section></main></body></html>