<!DOCTYPE html><html lang="no"><head><title>Forskrift om tvungen bruk av statslos ved seiling til og fra havneterminalene Sture og Mongstad, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:14</dd><dt class="legacyID">Datokode</dt><dd class="legacyID">FOR-1994-07-15-774</dd><dt class="dokid">DokumentID</dt><dd class="dokid">LTII/forskrift/1994-07-15-774</dd><dt class="ministry">Departement</dt><dd class="ministry"><ul><li>SJ</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 6</dd><dt class="dateInForce">I kraft fra</dt><dd class="dateInForce">1994-07-18</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-07-21-641</li></ul></dd><dt class="appliesTo">Gjelder for</dt><dd class="appliesTo">Sture og Mongstad, Hordaland</dd><dt class="basedOn">Hjemmel</dt><dd class="basedOn"><ul><li>lov/1989-06-16-59/§13</li></ul></dd><dt class="dateOfPublication">Kunngjort</dt><dd class="dateOfPublication">1994-08-19</dd><dt class="titleShort">Korttittel</dt><dd class="titleShort">Forskrift om statslos, Sture og Mongstad</dd><dt class="title">Tittel</dt><dd class="title">Forskrift om tvungen bruk av statslos ved seiling til og fra havneterminalene Sture og Mongstad, Hordaland.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 15. juli 1994 med hjemmel i lov 16. juni 1989 nr. 59 om lostjenesten § 13 første ledd. nr. 1. Fremmet av Fiskeridepartementet.</dd><dt class="refid">RefID</dt><dd class="refid">forskrift/1994-07-15-774</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tvungen bruk av statslos ved seiling til og fra havneterminalene Sture og Mongstad, Hordaland.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTII/forskrift/1994-07-15-774" id="dokument"><h1>Forskrift om tvungen bruk av statslos ved seiling til og fra havneterminalene Sture og Mongstad, Hordaland.</h1><article class="legalArticle" data-lovdata-URL="LTII/forskrift/1994-07-15-774/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Statslos skal nyttes av fartøyer over 4.000 BT som fører farlig eller forurensende last i trafikk til og fra havneterminalene Sture og Mongstad innenfor det farvannet som er avgrenset av rette linjer mellom følgende posisjoner, jfr, sjøkart nr. 483, 23, 24 og 208.<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">60° 34,92'N 4° 50,41 E (sydligste punkt på Alvøy)</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">60° 40,52'N 4° 47,71'E (Røbbeganstangen lykt)</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">60° 43,58'N 4° 42,42'E (Bolleflesi varde)</article></article></li><li data-li-identifier="4." data-name="4."><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1">60° 45,16'N 4° 42,74'E (Hellisøy fyr)</article></article></li><li data-li-identifier="5." data-name="5."><article class="listArticle" data-absoluteaddress="/paragraf/1/ledd/1/punkt/5/" id="paragraf-1-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/1/ledd/1/punkt/5/ledd/1/" id="paragraf-1-ledd-1-punkt-5-ledd-1">60° 47,50'N 4° 40,24'E (Mågøy lykt)</article></article></li><li data-li-identifier="6." data-name="6."><article class="listArticle" data-absoluteaddress="/paragraf/1/ledd/1/punkt/6/" id="paragraf-1-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/1/ledd/1/punkt/6/ledd/1/" id="paragraf-1-ledd-1-punkt-6-ledd-1">60° 50,61'N 4° 39,06'E (Holmengrå fyr)</article></article></li><li data-li-identifier="7." data-name="7."><article class="listArticle" data-absoluteaddress="/paragraf/1/ledd/1/punkt/7/" id="paragraf-1-ledd-1-punkt-7"><span class="data-originalId">7.</span><article class="legalP" data-absoluteaddress="/paragraf/1/ledd/1/punkt/7/ledd/1/" id="paragraf-1-ledd-1-punkt-7-ledd-1">60° 53,50'N 4° 42,12'E (Mebåen)</article></article></li><li data-li-identifier="8." data-name="8."><article class="listArticle" data-absoluteaddress="/paragraf/1/ledd/1/punkt/8/" id="paragraf-1-ledd-1-punkt-8"><span class="data-originalId">8.</span><article class="legalP" data-absoluteaddress="/paragraf/1/ledd/1/punkt/8/ledd/1/" id="paragraf-1-ledd-1-punkt-8-ledd-1">60° 52,38'N 4° 46,87'E (Røytingkalven lykt)</article></article></li><li data-li-identifier="9." data-name="9."><article class="listArticle" data-absoluteaddress="/paragraf/1/ledd/1/punkt/9/" id="paragraf-1-ledd-1-punkt-9"><span class="data-originalId">9.</span><article class="legalP" data-absoluteaddress="/paragraf/1/ledd/1/punkt/9/ledd/1/" id="paragraf-1-ledd-1-punkt-9-ledd-1">60° 49,93'N 5° 05,87'E (Halsvikklubben lykt)</article></article></li><li data-li-identifier="10." data-name="10."><article class="listArticle" data-absoluteaddress="/paragraf/1/ledd/1/punkt/10/" id="paragraf-1-ledd-1-punkt-10"><span class="data-originalId">10.</span><article class="legalP" data-absoluteaddress="/paragraf/1/ledd/1/punkt/10/ledd/1/" id="paragraf-1-ledd-1-punkt-10-ledd-1">60° 47,90'N 5° 04,40'E (Hamneflu lykt)</article></article></li><li data-li-identifier="11." data-name="11."><article class="listArticle" data-absoluteaddress="/paragraf/1/ledd/1/punkt/11/" id="paragraf-1-ledd-1-punkt-11"><span class="data-originalId">11.</span><article class="legalP" data-absoluteaddress="/paragraf/1/ledd/1/punkt/11/ledd/1/" id="paragraf-1-ledd-1-punkt-11-ledd-1">60° 49,15'N 4° 45,37'E (Vetegjøgraskjer lykt)</article></article></li><li data-li-identifier="12." data-name="12."><article class="listArticle" data-absoluteaddress="/paragraf/1/ledd/1/punkt/12/" id="paragraf-1-ledd-1-punkt-12"><span class="data-originalId">12.</span><article class="legalP" data-absoluteaddress="/paragraf/1/ledd/1/punkt/12/ledd/1/" id="paragraf-1-ledd-1-punkt-12-ledd-1">60° 34,62'N 4° 59,28'E (Basholmen båke)</article></article></li><li data-li-identifier="13." data-name="13."><article class="listArticle" data-absoluteaddress="/paragraf/1/ledd/1/punkt/13/" id="paragraf-1-ledd-1-punkt-13"><span class="data-originalId">13.</span><article class="legalP" data-absoluteaddress="/paragraf/1/ledd/1/punkt/13/ledd/1/" id="paragraf-1-ledd-1-punkt-13-ledd-1">60° 34,92'N 4° 50,41'E (sydligste punkt på Alvøy)</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Som fartøy med farlig last regnes også et fartøy som har ført brannfarlige flytende bulklaster med flammepunkt lavere enn 23°C, og som i ballast ikke er gassfritt.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Bestemmelsene i denne forskriften gjelder ikke før 1. januar 1996 for fartøyer som før 18. juli 1994 hadde bruttotonnasje 4.000 BRT eller mindre, slik dette var definert i § 2 i midlertidig forskrift av 21. juli 1989 nr. 641 om tvungen bruk av statslos ved innseilingen til havneterminalene Sture og Mongstad, Hordaland.</article></article><article class="legalArticle" data-lovdata-URL="LTII/forskrift/1994-07-15-774/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med fartøy i forskriften her menes som i lov om losvesenet av 9. april 1948 nr. 2 § 1, også lekter, lastepram, pontong, boreplattform og liknende flyttbare innretninger, flytedokk og mudderapparat, og etter ikrafttredelsen av lov om lostjenesten av 16. juni 1989, som i sistnevnte lovs § 3 første ledd nr. 7 enhver flytende innretning som kan brukes som transportmiddel, fremkomstmiddel, oppholdssted, produksjonssted eller lagersted herunder undervannsfartøyer av enhver art.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med BT menes brutto tonnasjeenheter etter Internasjonal konvensjon om måling av fartøyer, 1969.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Med farlig last menes:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/3/punkt/1/" id="paragraf-2-ledd-3-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/3/punkt/1/ledd/1/" id="paragraf-2-ledd-3-punkt-1-ledd-1">Pakket farlig gods og faste bulklaster som omfattes av bestemmelsene i den internasjonale sjøsikkerhetskonvensjon SOLAS 1974, kap. VII, Del A, samt står oppført i de respektive koder International Maritime Dangerous Goods Code (IMDG-koden) og Code of Safe Practice for Solid Bulk Cargoes (BC-koden) appendix B, med senere endringer.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/3/punkt/2/" id="paragraf-2-ledd-3-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/3/punkt/2/ledd/1/" id="paragraf-2-ledd-3-punkt-2-ledd-1">Flytende kjemikalier i bulk som omfattes av bestemmelsene i den internasjonale sjøsikkerhetskonvensjon SOLAS 1974, kap. VII, Del B.</article><article class="legalP" data-absoluteaddress="/paragraf/2/ledd/3/punkt/2/ledd/2/" id="paragraf-2-ledd-3-punkt-2-ledd-2">Stoffene er oppført i kodene:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/2/ledd/2/punkt/1/" id="paragraf-2-ledd-3-punkt-2-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/2/ledd/2/punkt/1/ledd/1/" id="paragraf-2-ledd-3-punkt-2-ledd-2-punkt-1-ledd-1">for fartøy bygget etter 1 juli 1986: International Code for the Construction and Equipment of Ships Carrying Dangerous Chemicals in Bulk (IBC-koden) kap 18 med senere endringer,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/2/ledd/2/punkt/2/" id="paragraf-2-ledd-3-punkt-2-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/2/ledd/2/punkt/2/ledd/1/" id="paragraf-2-ledd-3-punkt-2-ledd-2-punkt-2-ledd-1">for fartøy bygget før 1 juli 1986: Code for the Construction and Equipment of Ships Carrying Dangerous Chemicals in Bulk (BCH-koden) kap 6 med senere endringer.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/3/punkt/3/" id="paragraf-2-ledd-3-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/3/punkt/3/ledd/1/" id="paragraf-2-ledd-3-punkt-3-ledd-1">Flytende gasser i bulk som omfattes av bestemmelsen i den internasjonale sjøsikkerhetskonvensjon SOLAS 1974, kap. VII, Del C.</article><article class="legalP" data-absoluteaddress="/paragraf/2/ledd/3/punkt/3/ledd/2/" id="paragraf-2-ledd-3-punkt-3-ledd-2">Stoffene er oppført i kodene:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/3/ledd/2/punkt/1/" id="paragraf-2-ledd-3-punkt-3-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/3/ledd/2/punkt/1/ledd/1/" id="paragraf-2-ledd-3-punkt-3-ledd-2-punkt-1-ledd-1">for fartøy bygget etter 1. juli 1986: International Code for the Construction and Equipment of Ships Carrying Liquefied Gases in Bulk (IGC-koden) kap 19 med senere endringer,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/3/ledd/2/punkt/2/" id="paragraf-2-ledd-3-punkt-3-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/3/ledd/2/punkt/2/ledd/1/" id="paragraf-2-ledd-3-punkt-3-ledd-2-punkt-2-ledd-1">for fartøy bygget etter 31. oktober 1976, men før 1. juli 1986: Code for the Construction and Equipment of Ships Carrying Liquefied Gases in Bulk (Gas Carrier Code) med senere endringer,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/3/ledd/2/punkt/3/" id="paragraf-2-ledd-3-punkt-3-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/3/ledd/2/punkt/3/ledd/1/" id="paragraf-2-ledd-3-punkt-3-ledd-2-punkt-3-ledd-1">for fartøy bygget før 31. oktober 1976: IMO's kode for eksisterende gasskip med senere endringer.</article></article></li></ul></article></article></li></ul></article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Pakket farlig gods og faste bulklaster som føres i en mengde mindre enn 10 tonn, skal likevel ikke betraktes som farlig last.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Flytende bulklaster som har et flammepunkt på 23°C eller høyere, skal heller ikke betraktes som farlig last.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Med forurensende last menes: Laster som omfattes av den internasjonale konvensjon om hindring av forurensning fra skip MARPOL 73/78, vedlegg I for olje og oljeprodukter og vedlegg II for skadelige flytende stoffer som transporteres i bulk, når den mengde som føres er 100 tonn eller mer.</article><article class="legalP" data-absoluteaddress="/paragraf/2/ledd/7/" id="paragraf-2-ledd-7">Kystdirektoratet kan bestemme at nye stoffer skal betraktes som farlig eller forurensende last. Ved slik avgjørelse skal det legges vekt på de eventuelle skader vedkommende stoffer kan medføre for miljøet i området ved utslipp forårsaket av grunnstøtninger, kollisjoner o.l.</article></article><article class="legalArticle" data-lovdata-URL="LTII/forskrift/1994-07-15-774/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kystdirektoratet eller den det bemyndiger, kan dispensere fra bestemmelsen i § 1 for fartøyer under 20.000 BT når fartøyets fører eller overstyrmann kan godtgjøre at han, ved jevnlige anløp av vedkommende havneterminal, har ervervet seg omfattende farvannskjennskap og er kjent med de forskrifter, regler og bestemmelser m.v som til enhver tid gjelder for seilas og navigering i farvannet. For overstyrmannen kreves det i så fall at også han fyller vilkårene for å tjenestegjøre som fører av vedkommende fartøy. Skipsfører eller overstyrmann som ikke er norsk statsborger, må kunne godtgjøre at han behersker norsk, svensk, dansk eller engelsk talespråk.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det kan også dispenseres på strengere vilkår fra bestemmelsen i § 1 for fartøyer inntil 50.000 BT. Skipsføreren eller overstyrmannen må i så tilfelle også kunne godtgjøre at han i løpet av de siste 24 måneder har seilt i farvannet under veiledning av statslos med vedkommende fartøy eller tilsvarende ved minst 8 anløp av farvannet. Videre må skipsføreren eller overstyrmannen fremstille seg hos losoldermannen i Vestlandet losoldermannskap for eksaminasjon vedrørende farvannskjennskap og aktuelle forskrifter m.v. Kystdirektoratet gir nærmere bestemmelser.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Søknad om dispensasjon sendes Kystverket 2. distrikt gjennom losoldermannen i Vestlandet losoldermannskap. Meddelt dispensasjon er gyldig inntil 2 år, man kan når som helst trekkes tilbake.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Fører og overstyrmann som 17. juli 1994 har gyldig dispensasjon etter § 3 første ledd i denne forskriften, kan fortsatt nytte denne dispensasjonen så lenge den er gyldig. Ved søknad om ny dispensasjon gjelder de samme regler for behandling og avgjørelse av søknaden som for den dispensasjon som var gyldig 17. juli 1994.</article></article><article class="legalArticle" data-lovdata-URL="LTII/forskrift/1994-07-15-774/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Når dispensasjonen nyttes, skal en navigatør som i henhold til § 3 fyller vilkårene for å navigere i området uten bruk av statslos, være på broen og forestå seilasen.</article></article><article class="legalArticle" data-lovdata-URL="LTII/forskrift/1994-07-15-774/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den som forsettlig eller uaktsomt overtrer denne forskrift, straffes etter straffelovens § 418, hvis ikke strengere straffebestemmelser kommer til anvendelse.</article></article><article class="legalArticle" data-lovdata-URL="LTII/forskrift/1994-07-15-774/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift medfører ingen endringer i reglene om bruk av statslos for fremmede ikke-militære fartøyer over 50 BRT, jfr kgl.res. av 9. februar 1968 om bestemmelser om forbudte sjøområder på norsk territorium.</article></article><article class="legalArticle" data-lovdata-URL="LTII/forskrift/1994-07-15-774/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Med virkning fra 18. juli 1994 kl. 0000 oppheves midlertidig forskrift av 21. juli 1989 nr. 641 om tvungen bruk av statslos ved innseilingen til havneterminalene Sture og Mongstad, Hordaland, fastsatt med hjemmel i lov av 9. april 1948 nr. 2 § 5, jf kgl.res. av 29. april 1977.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Denne forskrift trer i kraft 18. juli 1994 kl. 0000, og gjøres gjeldende for fartøy som etter denne tid enten seiler inn i det farvann som er beskrevet i denne forskriftens § 1 første ledd, eller som forlater havneterminalene Sture eller Mongstad.</article></article></main></body></html>