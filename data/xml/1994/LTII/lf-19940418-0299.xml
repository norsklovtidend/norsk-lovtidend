<!DOCTYPE html><html lang="no"><head><title>Forskrift om handel utenom fast utsalgssted, Bodø kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:58</dd><dt class="legacyID">Datokode</dt><dd class="legacyID">FOR-1994-04-18-299</dd><dt class="dokid">DokumentID</dt><dd class="dokid">LTII/forskrift/1994-04-18-299</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 3</dd><dt class="appliesTo">Gjelder for</dt><dd class="appliesTo">Bodø kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1994-05-26</dd><dt class="titleShort">Korttittel</dt><dd class="titleShort">Forskrift om handel, Bodø</dd><dt class="title">Tittel</dt><dd class="title">Forskrift om handel utenom fast utsalgssted, Bodø kommune, Nordland.</dd><dt class="miscInformation">Annet om dokumentet</dt><dd class="miscInformation">Fastsatt av Bodø bystyre 16. juni 1993 med hjemmel i lov av 6. juni 1980 nr. 21 om handelsvirksomhet § 3-2. Stadfestet av Fylkesmannen i Nordland 18. april 1994.</dd><dt class="refid">RefID</dt><dd class="refid">forskrift/1994-04-18-299</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om handel utenom fast utsalgssted, Bodø kommune, Nordland.<ul class="tocSubUl"><li>Kap 1. Alminnelige bestemmelser<ul class="tocSubUl"><li>§ 1-1.</li><li>§ 1-2.</li><li>§ 1-3.</li><li>§ 1-4.</li></ul></li><li>Kap. 2. Adgang til oppsøkende handelsvirksomhet utenom fast utsalgssted overfor forbruker.<ul class="tocSubUl"><li>§ 2-1.</li></ul></li><li>Kap. 3. Regler om salg på offentlige steder, fra portrom og fra automat, herunder gatesalg.<ul class="tocSubUl"><li>§ 3-1.</li><li>§ 3-2.</li><li>§ 3-3.</li><li>§ 3-4.</li><li>§ 3-5.</li><li>§ 3-6.</li></ul></li><li>Kap. 4. Regler om torgsalg.<ul class="tocSubUl"><li>§ 4-1.</li><li>§ 4-2.</li><li>§ 4-3.</li><li>§ 4-4.</li><li>§ 4-5.</li><li>§ 4-6.</li><li>§ 4-7.</li><li>§ 4-8.</li></ul></li><li>Kap. 5. Godkjenning av helsemyndighet – hygienekrav<ul class="tocSubUl"><li>§ 5-1.</li><li>§ 5-2.</li></ul></li><li>Kap. 6. Straff m.v.<ul class="tocSubUl"><li>§ 6-1.</li></ul></li><li>Kap. 7. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTII/forskrift/1994-04-18-299" id="dokument"><h1>Forskrift om handel utenom fast utsalgssted, Bodø kommune, Nordland.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1994-04-18-299/KAPITTEL_1" data-partID="k1"><h2>Kap 1. Alminnelige bestemmelser</h2><article class="legalArticle" data-lovdata-URL="LTII/forskrift/1994-04-18-299/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder handel med varer i næring (handelsvirksomhet) utenom fast utsalgssted overfor forbruker i Bodø kommune.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Kap. 3 og 4 gjelder også varehandel som ikke skjer i næring.</article></article><article class="legalArticle" data-lovdata-URL="LTII/forskrift/1994-04-18-299/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Handel utenom fast utsalgssted er tillatt med de begrensninger som følger av denne forskrift.</article></article><article class="legalArticle" data-lovdata-URL="LTII/forskrift/1994-04-18-299/§1-3" data-name="§1-3" data-partID="§1-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Som fast utsalgssted regnes lokale hvor det drives handelsvirksomhet av stasjonær og regelmessig karakter.</article></article><article class="legalArticle" data-lovdata-URL="LTII/forskrift/1994-04-18-299/§1-4" data-name="§1-4" data-partID="§1-4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Oppsøkende handelsvirksomhet utenom fast utsalgssted overfor forbruker skal utøves i samsvar med reglene i lov om handelsvirksomhet.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1994-04-18-299/KAPITTEL_2" data-partID="k2"><h2>Kap. 2. Adgang til oppsøkende handelsvirksomhet utenom fast utsalgssted overfor forbruker.</h2><article class="legalArticle" data-lovdata-URL="LTII/forskrift/1994-04-18-299/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Oppsøkende handelsvirksomhet utenom fast utsalgssted er tillatt med alle varer unntatt dagligvarer.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Begrensningen gjelder ikke salg av grønnsaker, poteter, frukt og bær i sin naturlige form.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Kommunaldirektøren for teknisk avdeling kan gi dispensasjon fra forbudet mot salg av dagligvarer. Ved avgjørelse av om tillatelse skal gis, skal det foretas en avveining av forbrukernes behov og interesse for denne type handelsvirksomhet og mulige skadevirkninger for den stasjonære handel.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1994-04-18-299/KAPITTEL_3" data-partID="k3"><h2>Kap. 3. Regler om salg på offentlige steder, fra portrom og fra automat, herunder gatesalg.</h2><article class="legalArticle" data-lovdata-URL="LTII/forskrift/1994-04-18-299/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Den som vil drive salg fra torg utenom torgtiden, gater, brygger og andre offentlige steder, kan bare gjøre dette på steder godkjent av teknisk avdeling.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Før salgsstedet godkjennes, skal avdelingen innhente uttalelse fra politiet. Godkjenning skal utstedes på navn og den handlende skal ha godkjenningsbeviset med seg på salgsstedet. For handel fra steder langs riksveger/fylkesveger må tillatelse innhentes fra Statens vegvesen.</article></article><article class="legalArticle" data-lovdata-URL="LTII/forskrift/1994-04-18-299/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Ved salg fra fartøy med unntak av salg nevnt i § 3-6, tomter eller annen privat grunn eller inngangen til disse steder, fra portrom eller innganger til bygninger når disse steder står i umiddelbar eller fri forbindelse med alminnelig beferdet strøk, gjelder § 3-1 tilsvarende.</article></article><article class="legalArticle" data-lovdata-URL="LTII/forskrift/1994-04-18-299/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Salg fra de steder som er nevnt i § 3-1 og § 3-2, kan finne sted på hverdager fra kl. 0600 til 2200. På søn- og helligdager kan salg foregå fra kl. 1300 til 2200.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Langfredag, 1. påskedag, 1. pinsedag og 1. juledag kan salg ikke finne sted. Påske-, pinse-, jul- og nyttårsaften kan salg foregå fra kl. 0600 til 1300. 1. og 17. mai kan salg foregå som på hverdager.</article></article><article class="legalArticle" data-lovdata-URL="LTII/forskrift/1994-04-18-299/§3-4" data-name="§3-4" data-partID="§3-4" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Barn under 16 år kan ikke drive salg i selvstendig næring som nevnt i §§ 3-1, 3-2 og 3-6, men kan bistå ved slikt salg hvis salgsberettiget person er til stede.</article></article><article class="legalArticle" data-lovdata-URL="LTII/forskrift/1994-04-18-299/§3-5" data-name="§3-5" data-partID="§3-5" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Uten særskilt tillatelse fra næringsmiddelkontrollen kan salg av næringsmidler ikke foregå på steder nevnt i § 3-1 og § 3-2.</article></article><article class="legalArticle" data-lovdata-URL="LTII/forskrift/1994-04-18-299/§3-6" data-name="§3-6" data-partID="§3-6" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>.</h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Salg av fisk og skalldyr fra fiskefartøyer direkte til forbruker tillates i havna etter havnevesenets bestemmelse, for øvrig på de betingelser som næringsmiddelkontrollen fastsetter, og ellers etter de regler som fiskerimyndighetene til enhver tid har for omsetning av fisk. Salgstiden er den samme som i § 4-3.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1994-04-18-299/KAPITTEL_4" data-partID="k4"><h2>Kap. 4. Regler om torgsalg.</h2><article class="legalArticle" data-lovdata-URL="LTII/forskrift/1994-04-18-299/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Byens torg er underlagt teknisk avdeling og står under daglig tilsyn av parkeringsseksjonen.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Etter at politi, næringsmiddelkontrollen og eventuelt havnestyret har uttalt seg, bestemmer avdelingsstyret for tekniske saker hvor torghandel kan finne sted.</article></article><article class="legalArticle" data-lovdata-URL="LTII/forskrift/1994-04-18-299/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Ved regulert torghandel har salg av følgende varer fortrinnsrett ved plassmangel:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/2/ledd/1/punkt/1/" id="kapittel-4-paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/paragraf/2/ledd/1/punkt/1/ledd/1/" id="kapittel-4-paragraf-2-ledd-1-punkt-1-ledd-1">frukt, bær, grønnsaker og blomster</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/2/ledd/1/punkt/2/" id="kapittel-4-paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/paragraf/2/ledd/1/punkt/2/ledd/1/" id="kapittel-4-paragraf-2-ledd-1-punkt-2-ledd-1">fisk og fiskeprodukter</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/2/ledd/1/punkt/3/" id="kapittel-4-paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/4/paragraf/2/ledd/1/punkt/3/ledd/1/" id="kapittel-4-paragraf-2-ledd-1-punkt-3-ledd-1">håndverksprodukter.</article></article></li></ul></article></article><article class="legalArticle" data-lovdata-URL="LTII/forskrift/1994-04-18-299/§4-3" data-name="§4-3" data-partID="§4-3" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Torghandel kan foregå på alle hverdager innenfor de alminnelige åpningstider som er fastsatt i kommunens forskrift i medhold av lov om åpningstid for utsalgssteder.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">På 1. og 17. mai kan torghandel ikke finne sted.</article><article class="legalP" data-absoluteaddress="/kapittel/4/paragraf/3/ledd/3/" id="kapittel-4-paragraf-3-ledd-3">Under særlige omstendigheter kan torgtilsynet stenge torget for handel på en bestemt dag.</article></article><article class="legalArticle" data-lovdata-URL="LTII/forskrift/1994-04-18-299/§4-4" data-name="§4-4" data-partID="§4-4" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>.</h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Torghandlere får sine plasser anvist av parkeringsseksjonen/torgtilsynet.</article><article class="legalP" data-absoluteaddress="/kapittel/4/paragraf/4/ledd/2/" id="kapittel-4-paragraf-4-ledd-2">Ingen torghandler kan tildeles mer enn 1 plass. Når særlige grunner foreligger, kan kommunen gjøre unntak fra denne bestemmelsen.</article><article class="legalP" data-absoluteaddress="/kapittel/4/paragraf/4/ledd/3/" id="kapittel-4-paragraf-4-ledd-3">Er en fast plass på torget ikke tatt i bruk innen den tid som torgtilsynet fastsetter, kan den overlates til andre torghandlere.</article></article><article class="legalArticle" data-lovdata-URL="LTII/forskrift/1994-04-18-299/§4-5" data-name="§4-5" data-partID="§4-5" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>.</h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Torghandlere må ordne sitt utsalg slik torgtilsynet bestemmer og rette seg etter de anvisninger som gis.</article><article class="legalP" data-absoluteaddress="/kapittel/4/paragraf/5/ledd/2/" id="kapittel-4-paragraf-5-ledd-2">Parkering av biler er ikke tillatt på torget. Torgtilsynet kan gjøre unntak for kjøretøy som er spesialinnredet for salg direkte fra kjøretøyet.</article></article><article class="legalArticle" data-lovdata-URL="LTII/forskrift/1994-04-18-299/§4-6" data-name="§4-6" data-partID="§4-6" data-absoluteaddress="/kapittel/4/paragraf/6/" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>.</h3><article class="legalP" data-absoluteaddress="/kapittel/4/paragraf/6/ledd/1/" id="kapittel-4-paragraf-6-ledd-1">Umiddelbart etter salgstidenes slutt skal alle varer, transportredskaper, bord, m.v. som er brukt ved handelen, være fjernet fra torget og plassen rengjort for avfall.</article><article class="legalP" data-absoluteaddress="/kapittel/4/paragraf/6/ledd/2/" id="kapittel-4-paragraf-6-ledd-2">Gjenstående materiell og avfall kan fjernes av kommunen for den handlendes regning.</article></article><article class="legalArticle" data-lovdata-URL="LTII/forskrift/1994-04-18-299/§4-7" data-name="§4-7" data-partID="§4-7" data-absoluteaddress="/kapittel/4/paragraf/7/" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>.</h3><article class="legalP" data-absoluteaddress="/kapittel/4/paragraf/7/ledd/1/" id="kapittel-4-paragraf-7-ledd-1">For tillatelse til handel etter § 4-4 betales forskuddsvis leieavgift som fastsettes hvert år i forbindelse med budsjettbehandlingen.</article><article class="legalP" data-absoluteaddress="/kapittel/4/paragraf/7/ledd/2/" id="kapittel-4-paragraf-7-ledd-2">Humanitære og ideelle organisasjoner og organisasjoner uten økonomisk formål er fritatt for betaling av avgift.</article></article><article class="legalArticle" data-lovdata-URL="LTII/forskrift/1994-04-18-299/§4-8" data-name="§4-8" data-partID="§4-8" data-absoluteaddress="/kapittel/4/paragraf/8/" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>.</h3><article class="legalP" data-absoluteaddress="/kapittel/4/paragraf/8/ledd/1/" id="kapittel-4-paragraf-8-ledd-1">Avslag på søknad og tilbakekalling av tillatelse kan påklages til avdelingsstyret for tekniske saker.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1994-04-18-299/KAPITTEL_5" data-partID="k5"><h2>Kap. 5. Godkjenning av helsemyndighet – hygienekrav</h2><article class="legalArticle" data-lovdata-URL="LTII/forskrift/1994-04-18-299/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Den som vil omsette næringsmidler, skal på forhånd ha virksomheten godkjent av næringsmiddelkontrollen.</article></article><article class="legalArticle" data-lovdata-URL="LTII/forskrift/1994-04-18-299/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">All handel med matvarer er underlagt de bestemmelser om hygiene og renslighet som til enhver tid er fastsatt av helsemyndighetene.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1994-04-18-299/KAPITTEL_6" data-partID="k6"><h2>Kap. 6. Straff m.v.</h2><article class="legalArticle" data-lovdata-URL="LTII/forskrift/1994-04-18-299/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Overtredelse av denne forskrift straffes etter § 5-1 i lov om handelsvirksomhet.</article></article></section><section class="section" data-name="kap7" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1994-04-18-299/KAPITTEL_7" data-partID="k7"><h2>Kap. 7. Ikrafttredelse.</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Denne forskrift trer i kraft 1 måned etter kunngjøring.</article><article class="legalP" data-absoluteaddress="/kapittel/7/ledd/2/" id="kapittel-7-ledd-2">Fra samme tidspunkt oppheves forskrift av 4. april 1972 om vedtekter for salg fra torg og andre offentlige steder, etc.</article></section></main></body></html>