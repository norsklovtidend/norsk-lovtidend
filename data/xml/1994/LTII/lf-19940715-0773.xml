<!DOCTYPE html><html lang="no"><head><title>Forskrift om tvungen bruk av statslos ved seiling til og fra terminalhavnen på Kårstø, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:20</dd><dt class="legacyID">Datokode</dt><dd class="legacyID">FOR-1994-07-15-773</dd><dt class="dokid">DokumentID</dt><dd class="dokid">LTII/forskrift/1994-07-15-773</dd><dt class="ministry">Departement</dt><dd class="ministry"><ul><li>SJ</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 6</dd><dt class="dateInForce">I kraft fra</dt><dd class="dateInForce">1994-07-18</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-11-25-2107</li></ul></dd><dt class="appliesTo">Gjelder for</dt><dd class="appliesTo">Kårstø, Rogaland</dd><dt class="basedOn">Hjemmel</dt><dd class="basedOn"><ul><li>lov/1989-06-16-59/§13</li></ul></dd><dt class="dateOfPublication">Kunngjort</dt><dd class="dateOfPublication">1994-08-19</dd><dt class="titleShort">Korttittel</dt><dd class="titleShort">Forskrift om bruk av statslos Kårstø, Rogaland</dd><dt class="title">Tittel</dt><dd class="title">Forskrift om tvungen bruk av statslos ved seiling til og fra terminalhavnen på Kårstø, Rogaland.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 15. juli 1994 med hjemmel i lov av 16. juni 1989 nr. 59 om lostjenesten § 13 første ledd nr. 1. Fremmet av Fiskeridepartementet.</dd><dt class="refid">RefID</dt><dd class="refid">forskrift/1994-07-15-773</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tvungen bruk av statslos ved seiling til og fra terminalhavnen på Kårstø, Rogaland.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTII/forskrift/1994-07-15-773" id="dokument"><h1>Forskrift om tvungen bruk av statslos ved seiling til og fra terminalhavnen på Kårstø, Rogaland.</h1><article class="legalArticle" data-lovdata-URL="LTII/forskrift/1994-07-15-773/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Statslos skal nyttes av fartøy over 100 BT som fører farlig last i trafikk til og fra terminalhavnen på Kårstø østenfor en linje fra Klepp fyrlykt til Kvitsøy fyr, i det farvann forskriften om innseiling til havneterminalen på Kårstø gjelder.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Som fartøy med farlig last regnes også et fartøy som har ført brannfarlige kondenserte gasser med flammepunkt lavere enn 23 grader Celsius, og som i ballast ikke er gassfritt, jf § 2.</article></article><article class="legalArticle" data-lovdata-URL="LTII/forskrift/1994-07-15-773/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med BT menes brutto tonnasjeenheter etter Internasjonal konvensjon om måling av fartøyer, 1969.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med farlig last menes last i henhold til IMO's koder for farlig pakket gods og bulklaster med senere endringer, samt International Bulk Chemical Code (IBC) og International Gas Carrier Code (IGS).</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Kystdirektoratet kan bestemme at nye stoffer skal betraktes som farlig last. Ved slik avgjørelse skal det legges vekt på de eventuelle skader vedkommende stoffer kan medføre for miljøet i området ved utslipp forårsaket av grunnstøtinger, kollisjoner o.l.</article></article><article class="legalArticle" data-lovdata-URL="LTII/forskrift/1994-07-15-773/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kystdirektoratet eller den det bemyndiger kan dispensere fra denne forskriften for fartøy under 2.000 BT når fartøyets fører kan godtgjøre at han, ved jevnlig anløp av Kårstø, har ervervet seg omfattende farvannskjennskap og er kjent med de forskrifter som til enhver tid gjelder for seilas og navigering i farvannet. Søknad om dispensasjon stiles til Kystverket 2. distrikt, Haugesund, og sendes gjennom losoldermannen i Rogaland losoldermannskap. Meddelt dispensasjon kan når som helst trekkes tilbake.</article></article><article class="legalArticle" data-lovdata-URL="LTII/forskrift/1994-07-15-773/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den som forsettlig eller uaktsomt overtrer forskriften her, straffes etter straffelovens § 418, hvis ikke strengere straffebestemmelser kommer til anvendelse.</article></article><article class="legalArticle" data-lovdata-URL="LTII/forskrift/1994-07-15-773/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift medfører ingen endringer i reglene om bruk av statslos for fremmede, ikke-militære fartøyer over 50 BRT, jfr kgl.res. av 9. februar 1968 om bestemmelser om forbudte sjøområder på norsk territorium.</article></article><article class="legalArticle" data-lovdata-URL="LTII/forskrift/1994-07-15-773/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Med virkning fra 18. juli 1994 kl. 0000 oppheves forskrift av 25. november 1986 nr. 2107 om tvungen bruk av statslos ved innseilingen til Kårstø, fastsatt med hjemmel i lov av 9. april 1948 nr. 2 § 5, jf kgl.res. av 29. april 1977.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Denne forskrift trer i kraft 18. juli 1994 kl. 0000, og gjøres gjeldende for fartøy som etter denne tid enten seiler inn i det farvann som er beskrevet i denne forskriftens § 1, eller forlater terminalhavnen på Kårstø.</article></article></main></body></html>