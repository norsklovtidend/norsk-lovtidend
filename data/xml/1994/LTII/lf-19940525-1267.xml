<!DOCTYPE html><html lang="no"><head><title>Forskrift for tømming av slamavskillere m.v., Kristiansand kommune, Vest-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:48</dd><dt class="legacyID">Datokode</dt><dd class="legacyID">FOR-1994-05-25-1267</dd><dt class="dokid">DokumentID</dt><dd class="dokid">LTII/forskrift/1994-05-25-1267</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 2</dd><dt class="dateInForce">I kraft fra</dt><dd class="dateInForce">1995-04-03</dd><dt class="appliesTo">Gjelder for</dt><dd class="appliesTo">Kristiansand kommune, Vest-Agder.</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§30</li><li>lov/1981-03-13-6/§26</li><li>lov/1981-03-13-6/§34</li></ul></dd><dt class="dateOfPublication">Kunngjort</dt><dd class="dateOfPublication">1995-03-03</dd><dt class="titleShort">Korttittel</dt><dd class="titleShort">Forskrift om slamavskillere m.v., Kristiansand</dd><dt class="title">Tittel</dt><dd class="title">Forskrift for tømming av slamavskillere m.v., Kristiansand kommune, Vest-Agder.</dd><dt class="miscInformation">Annet om dokumentet</dt><dd class="miscInformation">Fastsatt av Kristiansand bystyre 25. mai 1994 med hjemmel i lov av 13. mars 1981 nr. 6 om vern mot forurensninger og om avfall § 30 jfr. § 26 og § 34.</dd><dt class="refid">RefID</dt><dd class="refid">forskrift/1994-05-25-1267</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tømming av slamavskillere m.v., Kristiansand kommune, Vest-Agder.<ul class="tocSubUl"><li>1. Virkeområde.</li><li>2. Abonnentens plikter.</li><li>3. Kommunens plikter.</li><li>4. Tømmehyppighet.</li><li>5. Avgifter.</li><li>6. Ansvarsforhold.</li><li>7. Dispensasjoner – klager.</li></ul></li></ul></dd></dl></header><main class="documentBody" data-lovdata-URL="LTII/forskrift/1994-05-25-1267" id="dokument"><h1>Forskrift for tømming av slamavskillere m.v., Kristiansand kommune, Vest-Agder.</h1><article class="legalArticle" data-lovdata-URL="LTII/forskrift/1994-05-25-1267/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Virkeområde.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder tømming av slam fra mindre renseinnretninger så som slamavskillere, mekanisk kjemiske renseanlegg, fettutskillere og samlekummer for avslamming av sanitært avløpsvann og overvann i hele kommunen, både i og utenfor tettbygd strøk. Det samme gjelder for oppsamlingstanker med ubehandlet sanitært avløpsvann.</article></article><article class="legalArticle" data-lovdata-URL="LTII/forskrift/1994-05-25-1267/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Abonnentens plikter.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Abonnenten skal sørge for at anleggene som skal tømmes er lett tilgjengelig for tømming med tankbil. Overdekking av kumlokk o.l. med snø, is, jord osv. fjernes av abonnenten før tømming skal utføres.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Hvis abonnenten etter forhåndsvarsling ikke har fått fram kumlokk m.v. som nevnt i ovenstående avsnitt, må alle ekstrautgifter som kommunen påføres, dekkes av abonnenten etter regning. Den som tømmer anlegget har rett til å plassere nødvendig utstyr på eiendommen for å få utført tømmingen.</article></article><article class="legalArticle" data-lovdata-URL="LTII/forskrift/1994-05-25-1267/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Kommunens plikter.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For eiendommer med fast bosetting med eller uten toalett tilknyttet slamavskilleren, skal slamavskilleren som hovedregel tømmes hvert annet år. For fritidsbebyggelse skal slamavskilleren tømmes hvert 4. år.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Tette oppsamlingstanker tømmes etter behov, dog minst hvert annet år.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fettutskillere tømmes etter fastsatt hyppighet eller behov.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Slamavskillere som betjener tomannsbolig kan tømmes hvert år.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Slamavskillere som betjener 4 eller flere leiligheter, større forretningsgård o.l. kan tømmes 2 ganger pr. år.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Slamavskillere som skal kortsluttes, tømmes snarest etter at bestilling er mottatt.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Tømmingen skal utføres slik at det ikke oppstår skader på abonnentens eiendom.</article><article class="legalP" data-absoluteaddress="/paragraf/3/ledd/8/" id="paragraf-3-ledd-8">Anlegget skal forlates i lukket stand. Grinder, porter og dører skal lukkes eventuelt låses.</article></article><article class="legalArticle" data-lovdata-URL="LTII/forskrift/1994-05-25-1267/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Tømmehyppighet.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Byingeniøren fastsetter tømmehyppigheten på fettutskillere.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">I spesielle tilfeller kan byingeniøren bestemme annen tømmehyppighet på slamavskillere enn nevnt i pkt. 3.</article></article><article class="legalArticle" data-lovdata-URL="LTII/forskrift/1994-05-25-1267/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Avgifter.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ordinær tømming av slamavskillere m.v. som er tilknyttet kommunalt avløpsnett, dekkes av årsavgiften for kloakk.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Slamavskillere som skal kobles bort/kortsluttes, tømmes og spyles uten kostnader for abonnenten.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Tømming av tette tanker og slamavskillere m.v. som ikke er tilknyttet kommunalt avløpsnett, betales pr. m<sup>3</sup>. Minsteavgift pr. tømming settes tilsvarende 3 m<sup>3</sup>.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Betaling for tømming av slamavskillere som ikke er tilknyttet kommunalt avløpsnett, skal innkreves som fast årlig avgift.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Tømming av fettutskillere på inntil 3 m<sup>3</sup> betales pr. tømming. For fettutskillere over 3 m<sup>3</sup> betales tillegg pr. overskytende m<sup>3</sup>.</article><article class="legalP" data-absoluteaddress="/paragraf/5/ledd/6/" id="paragraf-5-ledd-6">Abonnenter som ønsker eller blir pålagt hyppigere tømming enn nevnt i pkt. 3, må betale for ekstra tømminger etter regning.</article><article class="legalP" data-absoluteaddress="/paragraf/5/ledd/7/" id="paragraf-5-ledd-7">Avgiftenes størrelse fastsettes av bystyret.</article></article><article class="legalArticle" data-lovdata-URL="LTII/forskrift/1994-05-25-1267/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>. <span class="legalArticleTitle">Ansvarsforhold.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Abonnentene plikter å holde tilsyn med slamavskillerne. Kommunen er under ingen omstendighet ansvarlig for skader og ulemper pga. tiltetting. Dersom slamavskillere ikke tømmes med foreskrevet hyppighet, skal eieren ta initiativ til at dette blir gjort.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Abonnenter med tette oppsamlingstanker plikter å holde tilsyn med disse og bestille tømming hos ingeniørvesenet i god tid før tømming skal foretas.</article></article><article class="legalArticle" data-lovdata-URL="LTII/forskrift/1994-05-25-1267/7" data-name="7" data-partID="7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">7</span>. <span class="legalArticleTitle">Dispensasjoner – klager.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Byingeniøren avgjør alle søknader om dispensasjon fra ordningen. Klage over enkeltvedtak avgjøres i kommunens vanlige klagenemd.</article></article></main></body></html>