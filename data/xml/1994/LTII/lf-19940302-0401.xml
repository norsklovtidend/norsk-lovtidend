<!DOCTYPE html><html lang="no"><head><title>Forskrift om beskyttelse/beredskapstiltak for Kongsvinger vannverk, Granli grunnvannskilde, Kongsvinger kommune, Hedmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:22</dd><dt class="legacyID">Datokode</dt><dd class="legacyID">FOR-1994-03-02-401</dd><dt class="dokid">DokumentID</dt><dd class="dokid">LTII/forskrift/1994-03-02-401</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 4</dd><dt class="dateInForce">I kraft fra</dt><dd class="dateInForce">1994-08-05</dd><dt class="appliesTo">Gjelder for</dt><dd class="appliesTo">Kongsvinger kommune, Hedmark.</dd><dt class="basedOn">Hjemmel</dt><dd class="basedOn"><ul><li>lov/1860-05-16</li><li>lov/1933-05-19-3</li><li>forskrift/1951-09-28-9576</li></ul></dd><dt class="dateOfPublication">Kunngjort</dt><dd class="dateOfPublication">1994-07-05</dd><dt class="titleShort">Korttittel</dt><dd class="titleShort">Forskrift om vannverk, Kongsvinger</dd><dt class="title">Tittel</dt><dd class="title">Forskrift om beskyttelse/beredskapstiltak for Kongsvinger vannverk, Granli grunnvannskilde, Kongsvinger kommune, Hedmark.</dd><dt class="miscInformation">Annet om dokumentet</dt><dd class="miscInformation">Fastsatt av Kongsvinger kommunestyre 2. mars 1994, med hjemmel i lov av 16. mai 1860 om Sundhedscommissioner og om Foranstaltninger i Anledning af epidemiske og smitsomme Sygdomme (Sunnhetsloven) og lov av 19. mai 1933 nr. 3 om næringsmidler, samt forskrift av 28. september 1951 nr. 9576 om drikkevann m.m. og vannforsyningsanlegg.</dd><dt class="refid">RefID</dt><dd class="refid">forskrift/1994-03-02-401</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om beskyttelse/beredskapstiltak for Kongsvinger vannverk, Granli grunnvannskilde, Kongsvinger kommune, Hedmark.<ul class="tocSubUl"><li>1. Formål</li><li>2. Beskyttelsestiltak</li><li>3. Beredskapstiltak</li><li>4. Diverse bestemmelser</li></ul></li></ul></dd></dl></header><main class="documentBody" data-lovdata-URL="LTII/forskrift/1994-03-02-401" id="dokument"><h1>Forskrift om beskyttelse/beredskapstiltak for Kongsvinger vannverk, Granli grunnvannskilde, Kongsvinger kommune, Hedmark.</h1><article class="legalArticle" data-lovdata-URL="LTII/forskrift/1994-03-02-401/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med denne forskriften er å beskytte Kongsvinger vannverks grunnvannskilde på Granli mot forurensning fra beboere eller brukere av nærområdet til grunnvannskilden som kan medføre at vannet ikke kan benyttes som drikkevann i henhold til gjeldende lover og forskrifter.</article></article><article class="legalArticle" data-lovdata-URL="LTII/forskrift/1994-03-02-401/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Beskyttelsestiltak</span></h2><article class="marginIdArticle" data-partID="a2.1" data-absoluteaddress="/paragraf/2/punkt/1/" id="paragraf-2-punkt-1"><span class="data-marginOriginalId">2.1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Grunnlag</article><article class="legalP" data-absoluteaddress="/paragraf/2/punkt/1/ledd/2/" id="paragraf-2-punkt-1-ledd-2">Tiltakene er delt opp i 3 hovedsoner, tegning nr. 001 D, datert 11. september 1991, hvor de enkelte tiltakene er beskrevet.</article></article><article class="marginIdArticle" data-partID="a2.2" data-absoluteaddress="/paragraf/2/punkt/2/" id="paragraf-2-punkt-2"><span class="data-marginOriginalId">2.2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Beskyttelsestiltak/soner</article><article class="legalP" data-absoluteaddress="/paragraf/2/punkt/2/ledd/2/" id="paragraf-2-punkt-2-ledd-2">Beskyttelsestiltakene gjelder slik at det som er omtalt for en sone, gjelder også for soner med lavere nummer. Forhold og aktiviteter som omtales er forbudt.</article><article class="defaultP">SONE III<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/2/ledd/2/punkt/1/" id="paragraf-2-punkt-2-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/2/ledd/2/punkt/1/ledd/1/" id="paragraf-2-punkt-2-ledd-2-punkt-1-ledd-1">Kjemisk industri som benytter eller produserer stoffer som ved utlekking kan medføre fare for grunnvannets kvalitet. Herunder nye bensinstasjoner o.l.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/ledd/2/punkt/2/" id="paragraf-2-punkt-2-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/2/punkt/2/ledd/1/" id="paragraf-2-punkt-2-ledd-2-punkt-2-ledd-1">Søppelfyllinger og deponier.</article></article></li></ul></article><article class="defaultP">SONE II B<ul class="defaultList"><li data-li-identifier="3." data-name="3."><article class="listArticle" data-absoluteaddress="/paragraf/2/punkt/2/ledd/2/punkt/3/" id="paragraf-2-punkt-2-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/2/punkt/2/ledd/2/punkt/3/ledd/1/" id="paragraf-2-punkt-2-ledd-2-punkt-3-ledd-1">Lagertanker for petroleumsprodukter og andre tungt nedbrytbare væsker på over 3.000 liter. Tanker under 3.000 liter skal være plassert i overdekket tett kum som kan inspiseres.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/punkt/2/ledd/2/punkt/4/" id="paragraf-2-punkt-2-ledd-2-punkt-4"><span class="data-originalId">4.</span><article class="legalP" data-absoluteaddress="/paragraf/2/punkt/2/ledd/2/punkt/4/ledd/1/" id="paragraf-2-punkt-2-ledd-2-punkt-4-ledd-1">Uttak av grus dypere enn 3 meter over grunnvannsspeilet.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/2/punkt/2/ledd/2/punkt/5/" id="paragraf-2-punkt-2-ledd-2-punkt-5"><span class="data-originalId">5.</span><article class="legalP" data-absoluteaddress="/paragraf/2/punkt/2/ledd/2/punkt/5/ledd/1/" id="paragraf-2-punkt-2-ledd-2-punkt-5-ledd-1">Tett boligbygging, med mindre kloakken ledes vekk.</article></article></li></ul></article><article class="defaultP">Sone II A<ul class="defaultList"><li data-li-identifier="6." data-name="6."><article class="listArticle" data-absoluteaddress="/paragraf/2/punkt/2/ledd/2/punkt/6/" id="paragraf-2-punkt-2-ledd-2-punkt-6"><span class="data-originalId">6.</span><article class="legalP" data-absoluteaddress="/paragraf/2/punkt/2/ledd/2/punkt/6/ledd/1/" id="paragraf-2-punkt-2-ledd-2-punkt-6-ledd-1">Nye boliger og vesentlig utvidelse av eksisterende bolig.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/2/punkt/2/ledd/2/punkt/7/" id="paragraf-2-punkt-2-ledd-2-punkt-7"><span class="data-originalId">7.</span><article class="legalP" data-absoluteaddress="/paragraf/2/punkt/2/ledd/2/punkt/7/ledd/1/" id="paragraf-2-punkt-2-ledd-2-punkt-7-ledd-1">Ny virksomhet som direkte eller indirekte kan medføre risiko for grunnvannet.</article></article></li><li data-li-identifier="8." data-name="8."><article class="listArticle" data-absoluteaddress="/paragraf/2/punkt/2/ledd/2/punkt/8/" id="paragraf-2-punkt-2-ledd-2-punkt-8"><span class="data-originalId">8.</span><article class="legalP" data-absoluteaddress="/paragraf/2/punkt/2/ledd/2/punkt/8/ledd/1/" id="paragraf-2-punkt-2-ledd-2-punkt-8-ledd-1">Eksisterende kloakkutslipp må være i samsvar med gjeldende bestemmelser.</article></article></li><li data-li-identifier="9." data-name="9."><article class="listArticle" data-absoluteaddress="/paragraf/2/punkt/2/ledd/2/punkt/9/" id="paragraf-2-punkt-2-ledd-2-punkt-9"><span class="data-originalId">9.</span><article class="legalP" data-absoluteaddress="/paragraf/2/punkt/2/ledd/2/punkt/9/ledd/1/" id="paragraf-2-punkt-2-ledd-2-punkt-9-ledd-1">Bruk av kloakkslam og husdyrgjødsel.</article></article></li><li data-li-identifier="10." data-name="10."><article class="listArticle" data-absoluteaddress="/paragraf/2/punkt/2/ledd/2/punkt/10/" id="paragraf-2-punkt-2-ledd-2-punkt-10"><span class="data-originalId">10.</span><article class="legalP" data-absoluteaddress="/paragraf/2/punkt/2/ledd/2/punkt/10/ledd/1/" id="paragraf-2-punkt-2-ledd-2-punkt-10-ledd-1">Bruk av plantevernmidler i fareklasse X, A og B.</article></article></li><li data-li-identifier="11." data-name="11."><article class="listArticle" data-absoluteaddress="/paragraf/2/punkt/2/ledd/2/punkt/11/" id="paragraf-2-punkt-2-ledd-2-punkt-11"><span class="data-originalId">11.</span><article class="legalP" data-absoluteaddress="/paragraf/2/punkt/2/ledd/2/punkt/11/ledd/1/" id="paragraf-2-punkt-2-ledd-2-punkt-11-ledd-1">Gravplasser og nedgraving av døde dyr.</article></article></li><li data-li-identifier="12." data-name="12."><article class="listArticle" data-absoluteaddress="/paragraf/2/punkt/2/ledd/2/punkt/12/" id="paragraf-2-punkt-2-ledd-2-punkt-12"><span class="data-originalId">12.</span><article class="legalP" data-absoluteaddress="/paragraf/2/punkt/2/ledd/2/punkt/12/ledd/1/" id="paragraf-2-punkt-2-ledd-2-punkt-12-ledd-1">Utslipp/spredning av væske for halmlutningssanlegg og surforsiloer.</article></article></li></ul></article><article class="defaultP">SONE I<ul class="defaultList"><li data-li-identifier="13." data-name="13."><article class="listArticle" data-absoluteaddress="/paragraf/2/punkt/2/ledd/2/punkt/13/" id="paragraf-2-punkt-2-ledd-2-punkt-13"><span class="data-originalId">13.</span><article class="legalP" data-absoluteaddress="/paragraf/2/punkt/2/ledd/2/punkt/13/ledd/1/" id="paragraf-2-punkt-2-ledd-2-punkt-13-ledd-1">Ny bebyggelse og offentlige veger.</article></article></li><li data-li-identifier="14." data-name="14."><article class="listArticle" data-absoluteaddress="/paragraf/2/punkt/2/ledd/2/punkt/14/" id="paragraf-2-punkt-2-ledd-2-punkt-14"><span class="data-originalId">14.</span><article class="legalP" data-absoluteaddress="/paragraf/2/punkt/2/ledd/2/punkt/14/ledd/1/" id="paragraf-2-punkt-2-ledd-2-punkt-14-ledd-1">All bruk av plantevernmidler.</article></article></li><li data-li-identifier="15." data-name="15."><article class="listArticle" data-absoluteaddress="/paragraf/2/punkt/2/ledd/2/punkt/15/" id="paragraf-2-punkt-2-ledd-2-punkt-15"><span class="data-originalId">15.</span><article class="legalP" data-absoluteaddress="/paragraf/2/punkt/2/ledd/2/punkt/15/ledd/1/" id="paragraf-2-punkt-2-ledd-2-punkt-15-ledd-1">Bruk av kunstgjødsel.</article></article></li><li data-li-identifier="16." data-name="16."><article class="listArticle" data-absoluteaddress="/paragraf/2/punkt/2/ledd/2/punkt/16/" id="paragraf-2-punkt-2-ledd-2-punkt-16"><span class="data-originalId">16.</span><article class="legalP" data-absoluteaddress="/paragraf/2/punkt/2/ledd/2/punkt/16/ledd/1/" id="paragraf-2-punkt-2-ledd-2-punkt-16-ledd-1">Beite.</article></article></li><li data-li-identifier="17." data-name="17."><article class="listArticle" data-absoluteaddress="/paragraf/2/punkt/2/ledd/2/punkt/17/" id="paragraf-2-punkt-2-ledd-2-punkt-17"><span class="data-originalId">17.</span><article class="legalP" data-absoluteaddress="/paragraf/2/punkt/2/ledd/2/punkt/17/ledd/1/" id="paragraf-2-punkt-2-ledd-2-punkt-17-ledd-1">Lagring av petroleumsprodukter og andre kjemikalier som ikke er nødvendig for vannverksdriften.</article></article></li><li data-li-identifier="18." data-name="18."><article class="listArticle" data-absoluteaddress="/paragraf/2/punkt/2/ledd/2/punkt/18/" id="paragraf-2-punkt-2-ledd-2-punkt-18"><span class="data-originalId">18.</span><article class="legalP" data-absoluteaddress="/paragraf/2/punkt/2/ledd/2/punkt/18/ledd/1/" id="paragraf-2-punkt-2-ledd-2-punkt-18-ledd-1">Uttak av løsmasser.</article></article></li></ul></article></article></article><article class="legalArticle" data-lovdata-URL="LTII/forskrift/1994-03-02-401/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Beredskapstiltak</span></h2><article class="marginIdArticle" data-partID="a3.1" data-absoluteaddress="/paragraf/3/punkt/1/" id="paragraf-3-punkt-1"><span class="data-marginOriginalId">3.1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Formål.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Beredskapsbestemmelsene er et ledd i sikringen av grunnvannsforekomstene og refererer seg til de restriksjonsbelagte områdene i pkt. 2.</article><article class="legalP" data-absoluteaddress="/paragraf/3/punkt/1/ledd/3/" id="paragraf-3-punkt-1-ledd-3">Beredskapstiltakene skal gi eiere og brukere av det klausulbelagte området retningslinjer for hvordan de skal forholde seg ved uhell som kan forårsake forurensning av grunnvannet.</article></article><article class="marginIdArticle" data-partID="a3.2" data-absoluteaddress="/paragraf/3/punkt/2/" id="paragraf-3-punkt-2"><span class="data-marginOriginalId">3.2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Forebyggende tiltak</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Den som eier eiendommer eller driver virksomhet innenfor det klausulbelagte området må påse at anlegg hvor forurensningsfarlige stoffer lagres, til enhver tid er i forsvarlig stand. Det vises spesielt til pkt. 2.2. Vannverkseier kan inspisere anlegg for lagring 1 gang pr. år.</article></article><article class="marginIdArticle" data-partID="a3.3" data-absoluteaddress="/paragraf/3/punkt/3/" id="paragraf-3-punkt-3"><span class="data-marginOriginalId">3.3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Meldeplikt.</article><article class="legalP" data-absoluteaddress="/paragraf/3/punkt/3/ledd/2/" id="paragraf-3-punkt-3-ledd-2">Meldeplikten er alltid eier eller brukers ansvar. Melding om fare for forurensning eller forurensning skal skje til Kongsvinger brannvesen.</article><article class="legalP" data-absoluteaddress="/paragraf/3/punkt/3/ledd/3/" id="paragraf-3-punkt-3-ledd-3">Meldeplikten kan med hensyn til olje og oljeprodukter deles inn som følger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/3/ledd/3/punkt/1/" id="paragraf-3-punkt-3-ledd-3-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/3/ledd/3/punkt/1/ledd/1/" id="paragraf-3-punkt-3-ledd-3-punkt-1-ledd-1">I sone III og II B gis melding om at uhell er skjedd når sølt volum overstiger 20 l, eller flere gangers søl på samme sted tilsammen overstiger 20 l.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/3/ledd/3/punkt/2/" id="paragraf-3-punkt-3-ledd-3-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/3/ledd/3/punkt/2/ledd/1/" id="paragraf-3-punkt-3-ledd-3-punkt-2-ledd-1">I sone II A og I gis melding om uhell og uhellets omfang når sølt volum overstiger 10 l, eller flere gangers søl på samme sted overstiger 10 l.</article></article></li></ul></article><article class="legalP" data-absoluteaddress="/paragraf/3/punkt/3/ledd/4/" id="paragraf-3-punkt-3-ledd-4">For andre helsefarlige stoffer og ukjente stoffer skal det gis melding om søl uansett volum. Melding skal skje over telefon straks uhell er skjedd/oppdaget og med skriftlig bekreftelse.</article></article><article class="marginIdArticle" data-partID="a3.4" data-absoluteaddress="/paragraf/3/punkt/4/" id="paragraf-3-punkt-4"><span class="data-marginOriginalId">3.4.</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Tiltak ved forurensning/fare for forurensning.</article><article class="legalP" data-absoluteaddress="/paragraf/3/punkt/4/ledd/2/" id="paragraf-3-punkt-4-ledd-2">Eventuell forurensning som skjer i grusmasser som ligger 3,0 m over grunnvannsspeilet i følge restriksjoner i pkt. 2.2. skal behandles på følgende måte.</article><article class="legalP" data-absoluteaddress="/paragraf/3/punkt/4/ledd/3/" id="paragraf-3-punkt-4-ledd-3">Alt søl med olje, oljeprodukter og andre helsefarlige stoffer i grusmassene og som kan føre til forurensning av grunnvannet skal bringes ut av det klausulbelagte området.</article><article class="legalP" data-absoluteaddress="/paragraf/3/punkt/4/ledd/4/" id="paragraf-3-punkt-4-ledd-4">Ved mindre foruensninger, dvs. inntil de kvanta som er nevnt i pkt. 3.3 a og b, kan de forurensede grusmasser midlertidig lagres innen området. Slik lagring skal da skje i tett container. Ved forurensning over disse kvanta skal de forurensede grusmasser uten opphold bringes ut av området.</article></article><article class="marginIdArticle" data-partID="a3.5" data-absoluteaddress="/paragraf/3/punkt/5/" id="paragraf-3-punkt-5"><span class="data-marginOriginalId">3.5.</span><article class="legalP" data-absoluteaddress="/paragraf/3/punkt/5/ledd/1/" id="paragraf-3-punkt-5-ledd-1">Særlige tiltak ved forurensning ned til grunnvannsnivå.</article><article class="legalP" data-absoluteaddress="/paragraf/3/punkt/5/ledd/2/" id="paragraf-3-punkt-5-ledd-2">Ved forurensning av grusmasser helt ned til grunnvannsnivået skal Kongsvinger kommune foreta de tiltak som anses nødvendig for å sikre mot videre spredning av forurensningen og eventuell utbedring av oppstått skade.</article></article><article class="marginIdArticle" data-partID="a3.6" data-absoluteaddress="/paragraf/3/punkt/6/" id="paragraf-3-punkt-6"><span class="data-marginOriginalId">3.6.</span><article class="legalP" data-absoluteaddress="/paragraf/3/punkt/6/ledd/1/" id="paragraf-3-punkt-6-ledd-1">Ansvar.</article><article class="legalP" data-absoluteaddress="/paragraf/3/punkt/6/ledd/2/" id="paragraf-3-punkt-6-ledd-2">Den som forårsaker forurensning ved å opptre i strid med forskriftene er ansvarlig for de skader og ulemper dette medfører. Det vil si at den som forårsaker forurensning må dekke alle kostnader til de tiltakene som er beskrevet i pkt. 3.4 og 3.5.</article></article></article><article class="legalArticle" data-lovdata-URL="LTII/forskrift/1994-03-02-401/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Diverse bestemmelser</span></h2><article class="marginIdArticle" data-partID="a4.1" data-absoluteaddress="/paragraf/4/punkt/1/" id="paragraf-4-punkt-1"><span class="data-marginOriginalId">4.1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Forvaltningsorgan.</article><article class="legalP" data-absoluteaddress="/paragraf/4/punkt/1/ledd/2/" id="paragraf-4-punkt-1-ledd-2">Kommunestyret eller den som kommunestyret gir slik myndighet er i henhold til forskrift av 28. september 1951 nr. 9576 om drikkevann m.m. og vannforsyningsanlegg § 2 det organ som kan fravike bestemmelsene i denne forskrift.</article></article><article class="marginIdArticle" data-partID="a4.2" data-absoluteaddress="/paragraf/4/punkt/2/" id="paragraf-4-punkt-2"><span class="data-marginOriginalId">4.2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Klage.</article><article class="legalP" data-absoluteaddress="/paragraf/4/punkt/2/ledd/2/" id="paragraf-4-punkt-2-ledd-2">Vedtak fattet av kommunestyret eller den som kommunestyret gir slik myndighet i henhold til disse forskrifter kan påklages til formannskapet, som er kommunens klagenemd i henhold til forvaltningslovens § 28, annet ledd.</article><article class="legalP" data-absoluteaddress="/paragraf/4/punkt/2/ledd/3/" id="paragraf-4-punkt-2-ledd-3">Vedtak fattet av formannskapet i klagesak kan ikke påklages, jfr. forvaltningslovens § 28, første ledd annet punktum.</article></article><article class="marginIdArticle" data-partID="a4.3" data-absoluteaddress="/paragraf/4/punkt/3/" id="paragraf-4-punkt-3"><span class="data-marginOriginalId">4.3.</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Overtredelse.</article><article class="legalP" data-absoluteaddress="/paragraf/4/punkt/3/ledd/2/" id="paragraf-4-punkt-3-ledd-2">Overtredelse av forskriften kan straffes med bøter etter Sunnhetslovens § 26 eller Næringsmiddellovens § 9.</article></article><article class="marginIdArticle" data-partID="a4.4" data-absoluteaddress="/paragraf/4/punkt/4/" id="paragraf-4-punkt-4"><span class="data-marginOriginalId">4.4.</span><article class="legalP" data-absoluteaddress="/paragraf/4/punkt/4/ledd/1/" id="paragraf-4-punkt-4-ledd-1">Endring av forskriftene.</article><article class="legalP" data-absoluteaddress="/paragraf/4/punkt/4/ledd/2/" id="paragraf-4-punkt-4-ledd-2">Denne forskrift kan bare endres av Kongsvinger kommunestyre.</article></article></article></main></body></html>