<!DOCTYPE html><html lang="no"><head><title>Forskrift om politivedtekt, Jondal kommune, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:20</dd><dt class="legacyID">Datokode</dt><dd class="legacyID">FOR-1994-11-24-1046</dd><dt class="dokid">DokumentID</dt><dd class="dokid">LTII/forskrift/1994-11-24-1046</dd><dt class="ministry">Departement</dt><dd class="ministry"><ul><li>PV</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 9</dd><dt class="dateInForce">I kraft fra</dt><dd class="dateInForce">1994-12-24</dd><dt class="changesToDocuments">Endrer</dt><dd class="changesToDocuments"><ul><li>forskrift/1964-10-01-4634</li></ul></dd><dt class="appliesTo">Gjelder for</dt><dd class="appliesTo">Jondal kommune, Hordaland.</dd><dt class="basedOn">Hjemmel</dt><dd class="basedOn"><ul><li>lov/1891-06-06-1</li><li>lov/1875-05-22</li><li>lov/1932-06-17-3</li><li>forskrift/1925-01-16-2</li><li>forskrift/1932-08-19-2</li></ul></dd><dt class="dateOfPublication">Kunngjort</dt><dd class="dateOfPublication">1994-12-15</dd><dt class="titleShort">Korttittel</dt><dd class="titleShort">Forskrift om politivedtekt, Jondal</dd><dt class="title">Tittel</dt><dd class="title">Forskrift om politivedtekt, Jondal kommune, Hordaland.</dd><dt class="miscInformation">Annet om dokumentet</dt><dd class="miscInformation">Fastsatt av Jondal kommunestyre 5. mai 1994 med heimel i lov 6. juni 1891 nr. 1 om politivedtægter for Rigets Herreder, lov 22. mai 1875 Adgang til at give dramatiske og andre offentlige forestillinger med Videre, lov 17. juni 1932 nr. 3 om tillegg til politilovgivningen jfr kgl.res. 6. januar 1925 og kgl.res. 19. august 1932. Stadfestet av Justis- og politidepartementet 24. november 1994.</dd><dt class="refid">RefID</dt><dd class="refid">forskrift/1994-11-24-1046</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om politivedtekt, Jondal kommune, Hordaland.<ul class="tocSubUl"><li>Kapittel I. Allmenne føresegner<ul class="tocSubUl"><li>§ 1.</li><li>§ 2.</li></ul></li><li>Kapittel II. Orden på offentleg stad<ul class="tocSubUl"><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li><li>Kapittel III. Hindringar for ferdsla<ul class="tocSubUl"><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li></ul></li><li>Kapittel IV. Tryggjing av ferdsla.<ul class="tocSubUl"><li>§ 15.</li><li>§ 16.</li><li>§ 17.</li></ul></li><li>Kapittel V. Offentlege stader<ul class="tocSubUl"><li>§ 18.</li><li>§ 19.</li></ul></li><li>Kapittel VI. Dyr<ul class="tocSubUl"><li>§ 20.</li><li>§ 21.</li><li>§ 22.</li></ul></li><li>Kapittel VII. Offentlege framsyningar<ul class="tocSubUl"><li>§ 23.</li><li>§ 24.</li></ul></li><li>Kapittel VIII. Born<ul class="tocSubUl"><li>§ 25.</li></ul></li><li>Kapittel IX. Ymse føresegne<ul class="tocSubUl"><li>§ 26.</li><li>§ 27.</li><li>§ 28.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1994-11-24-1046" id="dokument"><h1>Forskrift om politivedtekt, Jondal kommune, Hordaland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1994-11-24-1046/KAPITTEL_1" data-partID="k1"><h2>Kapittel I. Allmenne føresegner</h2><article class="legalArticle" data-lovdata-URL="LTII/forskrift/1994-11-24-1046/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med offentlig stad er i denne vedtekta meint gate, veg, bru, plass, park, sti, strand, bryggje eller annan stad der det er allmenn ferdsel eller som er etla til allmenn ferdsel.</article></article><article class="legalArticle" data-lovdata-URL="LTII/forskrift/1994-11-24-1046/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Plikt som i denne vedtekta er lagd på eigar av hus eller grunn, kviler også på den som er festar, leigar eller styrar av hus eller grunn.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1994-11-24-1046/KAPITTEL_2" data-partID="k2"><h2>Kapittel II. Orden på offentleg stad</h2><article class="legalArticle" data-lovdata-URL="LTII/forskrift/1994-11-24-1046/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Alle pliktar straks å retta seg etter dei pålegg, teikn eller signal som politiet gjev for å halda oppe ro og orden, regulera ferdsla eller tryggja ålmenta.</article></article><article class="legalArticle" data-lovdata-URL="LTII/forskrift/1994-11-24-1046/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">På eller ved offentleg stad må ingen ta del i opplaup eller samanstimling, eller laga til larm eller bråk som skiplar den allmenne ro og orden eller ferdsla.</article></article><article class="legalArticle" data-lovdata-URL="LTII/forskrift/1994-11-24-1046/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Når mange folk er samla ved inngangen til møterom, idrettsplass, haldeplass utsalsplass, e.l. pliktar dei å retta seg etter dei pålegg som politiet eller tilskiparen gjev for å halda ro og orden eller for å regulera ferdsla.</article></article><article class="legalArticle" data-lovdata-URL="LTII/forskrift/1994-11-24-1046/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Dei som vil skipa til folketog, friluftsmøte, sportsstemne, demonstrasjon e.l. på offentleg stad, skal gjeva politiet melding om det på førehand. Det same gjeld den som vil skipe til framsyning eller bruka høgtalar på eller ut mot offentleg stad. Politiet kan forby tilskipingar som nemnt i første ledd eller setja vilkår for tilskipinga når det finn det turvande av omsyn til allmenn orden, ferdsla eller reinhald.</article></article><article class="legalArticle" data-lovdata-URL="LTII/forskrift/1994-11-24-1046/§7" data-name="§7" data-partID="§7" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">På eller nær offentleg stad må ingen spela om pengar.</article></article><article class="legalArticle" data-lovdata-URL="LTII/forskrift/1994-11-24-1046/§8" data-name="§8" data-partID="§8" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">På eller attmed offentleg stad er det forbode:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/6/ledd/1/punkt/1/" id="kapittel-2-paragraf-6-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/6/ledd/1/punkt/1/ledd/1/" id="kapittel-2-paragraf-6-ledd-1-punkt-1-ledd-1">å skyta med børse eller anna skytevåpen, skyta opp rakettar eller fyrverkeri,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/6/ledd/1/punkt/2/" id="kapittel-2-paragraf-6-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/6/ledd/1/punkt/2/ledd/1/" id="kapittel-2-paragraf-6-ledd-1-punkt-2-ledd-1">brenna av krutt, knallsaker eller sprengstoff, utan når politiet har gjeve løyve i det einskilde høvet,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/6/ledd/1/punkt/3/" id="kapittel-2-paragraf-6-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/6/ledd/1/punkt/3/ledd/1/" id="kapittel-2-paragraf-6-ledd-1-punkt-3-ledd-1">å kasta eller leggja frå seg glas, flasker, spikar, papir, fruktskal eller anna avfall,</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/paragraf/6/ledd/1/punkt/4/" id="kapittel-2-paragraf-6-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/paragraf/6/ledd/1/punkt/4/ledd/1/" id="kapittel-2-paragraf-6-ledd-1-punkt-4-ledd-1">å kasta stein, snøball eller anna som kan vera til skade eller ulempe for dei som ferdast eller er der.</article></article></li></ul></article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Ingen må bere eller føre med seg ladd skytevåpen på offentleg stad.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1994-11-24-1046/KAPITTEL_3" data-partID="k3"><h2>Kapittel III. Hindringar for ferdsla</h2><article class="legalArticle" data-lovdata-URL="LTII/forskrift/1994-11-24-1046/§9" data-name="§9" data-partID="§9" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">På eller utover offentleg stad må ingen setja eller hengja noko som kan vera til hindring eller ulempe for ferdsla.</article></article><article class="legalArticle" data-lovdata-URL="LTII/forskrift/1994-11-24-1046/§10" data-name="§10" data-partID="§10" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">På fortau må ingen bera, dra eller på annan måte føra med seg ting som kan vera til hindring eller ulempe for ferdsla.</article></article><article class="legalArticle" data-lovdata-URL="LTII/forskrift/1994-11-24-1046/§11" data-name="§11" data-partID="§11" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Politiet kan forby aking og ei kvar annan form for sport, leik eller spel på fastsett offentleg stad når dette er naudsynt på grunn av ferdsla eller allmenn orden.</article></article><article class="legalArticle" data-lovdata-URL="LTII/forskrift/1994-11-24-1046/§12" data-name="§12" data-partID="§12" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Av- og pålessing og ut- og innpakking av varer på offentleg stad må gjerast slik at det ikkje hindrar ferdsla. Emballasje e.l. må straks takast bort.</article></article><article class="legalArticle" data-lovdata-URL="LTII/forskrift/1994-11-24-1046/§13" data-name="§13" data-partID="§13" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Er det naudsynt på grunn av byggjearbeid e.l. å stengja gate, veg eller plass heilt eller delvis for ei viss tid, avgjer politiet om løyve skal gjevast.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">Politiet kan setja nærare vilkår for løyvet.</article></article><article class="legalArticle" data-lovdata-URL="LTII/forskrift/1994-11-24-1046/§14" data-name="§14" data-partID="§14" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Markiser, flaggstenger, skilt, eller andre ting som vender ut mot offentleg stad, skal vera forsvarleg fastgjorde.</article><article class="legalP" data-absoluteaddress="/kapittel/3/paragraf/6/ledd/2/" id="kapittel-3-paragraf-6-ledd-2">Markiser skal vera festa så høgt at underkant er minst 2,25 m over grunnen og må ikkje gå utover fortauskant.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1994-11-24-1046/KAPITTEL_4" data-partID="k4"><h2>Kapittel IV. Tryggjing av ferdsla.</h2><article class="legalArticle" data-lovdata-URL="LTII/forskrift/1994-11-24-1046/§15" data-name="§15" data-partID="§15" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Sprengingsarbeid på eller nær offentleg stad, skal på førehand meldast til politiet, som kan gjeva påbod om særlege tryggjingstiltak.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Sprenging må skje med turvande varsemd og folk skal varslast føråt og i tide.</article></article><article class="legalArticle" data-lovdata-URL="LTII/forskrift/1994-11-24-1046/§16" data-name="§16" data-partID="§16" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Reising, riving eller vøling av bygning, graving eller anna arbeid på, eller ut mot offentleg stad skal meldast til politiet på førehand dersom arbeidet kan vera til fare for ferdsla.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Politiet kan fastsetja korleis arbeidsstaden skal sperrast og påby andre tryggingstiltak. Når det er mørkt, eller ver med dårleg sikt, skal sperringa merkjast med tilstrekkeleg ljos. Opne grøfter lyt fyllast, stampast eller jamnast snarast råd er.</article></article><article class="legalArticle" data-lovdata-URL="LTII/forskrift/1994-11-24-1046/§17" data-name="§17" data-partID="§17" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Når det er fare for ras frå hustak mot offentleg stad, skal det straks setjast opp stengje (avvisar) som gjer det tydleg at ein ikkje kan ferdast der utan fare, og eigaren skal straks syta for at taket vert rydda.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1994-11-24-1046/KAPITTEL_5" data-partID="k5"><h2>Kapittel V. Offentlege stader</h2><article class="legalArticle" data-lovdata-URL="LTII/forskrift/1994-11-24-1046/§18" data-name="§18" data-partID="§18" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">På kyrkjegard er det forbode å sykla, leika eller anna som ikkje sømer seg der.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Det er forbode å trengja seg inn på kyrkjegard når det er stengt. Lause hundar må ikkje sleppast inn eller takast med på kyrkjegard.</article></article><article class="legalArticle" data-lovdata-URL="LTII/forskrift/1994-11-24-1046/§19" data-name="§19" data-partID="§19" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Kunngjeringar, plakater e.l. må ikkje setjast opp på offentleg stad utan løyve frå politiet. Dette gjeld ikkje oppslag på tavler som er godkjent av kommunen til slikt bruk. Det gjeld heller ikkje oppslag på ein eigedom om noko som berre gjeld eigedomen eller næringa til dei som bur der.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Det er forbode å riva ned eller skada eller skjemma oppslag som er lovleg sette opp.</article><article class="legalP" data-absoluteaddress="/kapittel/5/paragraf/2/ledd/3/" id="kapittel-5-paragraf-2-ledd-3">Oppslag skal takast bort når dei er forelda.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1994-11-24-1046/KAPITTEL_6" data-partID="k6"><h2>Kapittel VI. Dyr</h2><article class="legalArticle" data-lovdata-URL="LTII/forskrift/1994-11-24-1046/§20" data-name="§20" data-partID="§20" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 20</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Med unntak av dyr i utmarksbeite, er det forbode å lata husdyr gå lause på eller ved offentleg stad utan forsvarleg tilsyn.</article></article><article class="legalArticle" data-lovdata-URL="LTII/forskrift/1994-11-24-1046/§21" data-name="§21" data-partID="§21" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 21</span>.</h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">På offentleg stad skal hund haldast i band.</article><article class="legalP" data-absoluteaddress="/kapittel/6/paragraf/2/ledd/2/" id="kapittel-6-paragraf-2-ledd-2">Den som har ansvar for hund har plikt omgående å fjerne ekskrementet.</article></article><article class="legalArticle" data-lovdata-URL="LTII/forskrift/1994-11-24-1046/§22" data-name="§22" data-partID="§22" data-absoluteaddress="/kapittel/6/paragraf/3/" id="kapittel-6-paragraf-3"><h3 class="legalArticleHeader"><span class="legalArticleValue">§ 22</span>.</h3><article class="legalP" data-absoluteaddress="/kapittel/6/paragraf/3/ledd/1/" id="kapittel-6-paragraf-3-ledd-1">Hundar som går lause i strid med føresegnene, kan politiet ta vare på. Dersom hunden ikkje er henta innan tre dager etter at eigaren eller den som har han for eigaren, er varsla personleg eller ved kunngjering i lokalblad, kan politiet selja eller avliva han.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1994-11-24-1046/KAPITTEL_7" data-partID="k7"><h2>Kapittel VII. Offentlege framsyningar</h2><article class="legalArticle" data-lovdata-URL="LTII/forskrift/1994-11-24-1046/§23" data-name="§23" data-partID="§23" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 23</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Utan løyve frå politiet må ingen:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/7/paragraf/1/ledd/1/punkt/1/" id="kapittel-7-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/7/paragraf/1/ledd/1/punkt/1/ledd/1/" id="kapittel-7-paragraf-1-ledd-1-punkt-1-ledd-1">halde konsert eller dramatisk framsyning som nemd i § 1 i lov av 22. mai 1875,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/7/paragraf/1/ledd/1/punkt/2/" id="kapittel-7-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/7/paragraf/1/ledd/1/punkt/2/ledd/1/" id="kapittel-7-paragraf-1-ledd-1-punkt-2-ledd-1">halda offentleg framsyning som nemd i § 4 i lov av 22. mai 1875,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/7/paragraf/1/ledd/1/punkt/3/" id="kapittel-7-paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/7/paragraf/1/ledd/1/punkt/3/ledd/1/" id="kapittel-7-paragraf-1-ledd-1-punkt-3-ledd-1">drive skytebane, ringkasting e.l. som næring,</article></article></li><li data-li-identifier="4." data-name="4."><article class="listArticle" data-absoluteaddress="/kapittel/7/paragraf/1/ledd/1/punkt/4/" id="kapittel-7-paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/7/paragraf/1/ledd/1/punkt/4/ledd/1/" id="kapittel-7-paragraf-1-ledd-1-punkt-4-ledd-1">som næring halde offentleg dans, karusell e.l.</article><article class="legalP" data-absoluteaddress="/kapittel/7/paragraf/1/ledd/1/punkt/4/ledd/2/" id="kapittel-7-paragraf-1-ledd-1-punkt-4-ledd-2">Dette gjeld likevel ikkje dans som vert halden av og i lokale til den som har løyve i samsvar med §§ 2 og 3 i lov av 3. juni 1983 nr. 2 (lov om overnattings- og serveringsstader).</article></article></li><li data-li-identifier="5." data-name="5."><article class="listArticle" data-absoluteaddress="/kapittel/7/paragraf/1/ledd/1/punkt/5/" id="kapittel-7-paragraf-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/7/paragraf/1/ledd/1/punkt/5/ledd/1/" id="kapittel-7-paragraf-1-ledd-1-punkt-5-ledd-1">halda samkomer med dans med tilgjenge for alle.</article></article></li></ul></article><article class="legalP" data-absoluteaddress="/kapittel/7/paragraf/1/ledd/2/" id="kapittel-7-paragraf-1-ledd-2">Framsyning m.m. må ikkje haldast mellom kl. 0200 og 0800. Politiet kan i særlege høve dispensere frå denne føresegna.</article></article><article class="legalArticle" data-lovdata-URL="LTII/forskrift/1994-11-24-1046/§24" data-name="§24" data-partID="§24" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 24</span>.</h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Den som vil skipa til ei tilstelling som treng løyve etter § 25, skal i god tid føråt senda søknad til politiet med opplysning om tid og stad for tilstellinga og kven som er ansvarleg.</article><article class="legalP" data-absoluteaddress="/kapittel/7/paragraf/2/ledd/2/" id="kapittel-7-paragraf-2-ledd-2">Politiet kan setja dei vilkår for løyvet det finn turvande for å halda ro og orden eller sikra ferdsla.</article><article class="legalP" data-absoluteaddress="/kapittel/7/paragraf/2/ledd/3/" id="kapittel-7-paragraf-2-ledd-3">Når ro og orden krev det, kan politiet bryta av tilskipingar m.m. som nemnt i § 23.</article><article class="legalP" data-absoluteaddress="/kapittel/7/paragraf/2/ledd/4/" id="kapittel-7-paragraf-2-ledd-4">Politiet skal gjevast høveleg plass til dei framsyningar som er nemnt i vedtektene § 23 1-2.</article></article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1994-11-24-1046/KAPITTEL_8" data-partID="k8"><h2>Kapittel VIII. Born</h2><article class="legalArticle" data-lovdata-URL="LTII/forskrift/1994-11-24-1046/§25" data-name="§25" data-partID="§25" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 25</span>.</h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Born under 12 år som på eigahand flakkar om på offentleg stad etter kl. 2200 kan politiet føra eller visa heim.</article><article class="legalP" data-absoluteaddress="/kapittel/8/paragraf/1/ledd/2/" id="kapittel-8-paragraf-1-ledd-2">Den som har ansvaret for små born, skal så langt råd er syta for at born har tilsyn på offentleg stad.</article><article class="legalP" data-absoluteaddress="/kapittel/8/paragraf/1/ledd/3/" id="kapittel-8-paragraf-1-ledd-3">Born under 15 år har ikkje tilgjenge til offentleg dans eller anna tilskiping som nemnt i § 23, pkt. 4 og 5 utan i fylgje med foreldre eller andre føresette.</article></article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1994-11-24-1046/KAPITTEL_9" data-partID="k9"><h2>Kapittel IX. Ymse føresegne</h2><article class="legalArticle" data-lovdata-URL="LTII/forskrift/1994-11-24-1046/§26" data-name="§26" data-partID="§26" data-absoluteaddress="/kapittel/9/paragraf/1/" id="kapittel-9-paragraf-1"><h3 class="legalArticleHeader"><span class="legalArticleValue">§ 26</span>.</h3><article class="legalP" data-absoluteaddress="/kapittel/9/paragraf/1/ledd/1/" id="kapittel-9-paragraf-1-ledd-1">Dersom nokon ikkje gjer det han pliktar etter denne vedtekta eller etter pålegg gjevne med heimel i vedtekta, kan politiet setja i verk på hans vegne eller syta for at det vert gjort som er naudsynt for å hindra at forsøminga valdar skade eller er til ulempe for andre.</article><article class="legalP" data-absoluteaddress="/kapittel/9/paragraf/1/ledd/2/" id="kapittel-9-paragraf-1-ledd-2">Politiet kan likeeins hindra og stansa slikt som er i strid med vedtekta eller rydda av vegen hindringar eller ulemper som fylgje av brot på vedtekta.</article></article><article class="legalArticle" data-lovdata-URL="LTII/forskrift/1994-11-24-1046/§27" data-name="§27" data-partID="§27" data-absoluteaddress="/kapittel/9/paragraf/2/" id="kapittel-9-paragraf-2"><h3 class="legalArticleHeader"><span class="legalArticleValue">§ 27</span>.</h3><article class="legalP" data-absoluteaddress="/kapittel/9/paragraf/2/ledd/1/" id="kapittel-9-paragraf-2-ledd-1">Brot på denne vedtekta eller pålegg gjeve med heimel i vedtekta vert straffa etter føresegnene i straffelova § 339, nr. 2, om ikkje hardare straff skal brukast.</article></article><article class="legalArticle" data-lovdata-URL="LTII/forskrift/1994-11-24-1046/§28" data-name="§28" data-partID="§28" data-absoluteaddress="/kapittel/9/paragraf/3/" id="kapittel-9-paragraf-3"><h3 class="legalArticleHeader"><span class="legalArticleValue">§ 28</span>.</h3><article class="legalP" data-absoluteaddress="/kapittel/9/paragraf/3/ledd/1/" id="kapittel-9-paragraf-3-ledd-1">Denne vedtekta tek til å gjelda 1 månad etter ho er stadfesta av Justisdepartementet.</article><article class="legalP" data-absoluteaddress="/kapittel/9/paragraf/3/ledd/2/" id="kapittel-9-paragraf-3-ledd-2">Frå same tid fell forskrift av 1. oktober 1964 nr. 4634 om politivedtekt for Jondal kommune bort.</article></article></section></main></body></html>