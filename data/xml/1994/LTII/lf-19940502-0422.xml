<!DOCTYPE html><html lang="no"><head><title>Midlertidig forskrift om kvoteregulert vårjakt på ender, Kautokeino kommune, Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:57</dd><dt class="legacyID">Datokode</dt><dd class="legacyID">FOR-1994-05-02-422</dd><dt class="dokid">DokumentID</dt><dd class="dokid">LTII/forskrift/1994-05-02-422</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 4</dd><dt class="dateInForce">I kraft fra</dt><dd class="dateInForce">1994-05-02</dd><dt class="appliesTo">Gjelder for</dt><dd class="appliesTo">Kautokeino kommune, Finnmark.</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§15</li><li>forskrift/1982-04-02-593</li></ul></dd><dt class="dateOfPublication">Kunngjort</dt><dd class="dateOfPublication">1994-07-05</dd><dt class="titleShort">Korttittel</dt><dd class="titleShort">Midl. forskrift vårjakt ender, Kautokeino</dd><dt class="title">Tittel</dt><dd class="title">Midlertidig forskrift om kvoteregulert vårjakt på ender, Kautokeino kommune, Finnmark.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for Naturforvaltning 2. mai 1994 med hjemmel i lov av 29. mai 1981 nr. 38 om viltet § 15 annet punktum, jf kgl.res av 2. april 1982 nr. 593 om jaktbare arter og deres jakttidsrammer.</dd><dt class="refid">RefID</dt><dd class="refid">forskrift/1994-05-02-422</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om kvoteregulert vårjakt på ender, Kautokeino kommune, Finnmark.<ul class="tocSubUl"><li>§ 1. Forsøksordning med kvoteregulert vårjakt på ender.</li><li>§ 2. Virkeområde og varighet</li><li>§ 3. Begrensninger i jaktbare arter, kjønn og fellingskvote</li><li>§ 4. Jakttid</li><li>§ 5. Jegers plikter</li><li>§ 6. Rapportering og evaluering</li><li>§ 7. Straff</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1994-05-02-422" id="dokument"><h1>Midlertidig forskrift om kvoteregulert vårjakt på ender, Kautokeino kommune, Finnmark.</h1><article class="legalArticle" data-lovdata-URL="LTII/forskrift/1994-05-02-422/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forsøksordning med kvoteregulert vårjakt på ender.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kautokeino kommune gis myndighet til etter søknad å tildele inntil 50 jaktkort for felling av ender om våren til personer som har betalt jegeravgift og som de siste fem år har vært og fortsatt er fast bosatt i Kautokeino kommune. Jaktkortet er personlig og gis for en jaktsesong. Fornyet tillatelse krever ny søknad.</article></article><article class="legalArticle" data-lovdata-URL="LTII/forskrift/1994-05-02-422/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde og varighet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Vårjakten avgrenses til områdene langs Kautokeinoelva på strekningen fra brua ved Masi til brua ved Økseidet. Direktoratet og Kautokeino kommune kan fastsette områdebegrensninger i jakten innenfor dette området. Forsøksordningen varer frem til avsluttet vårjakt i 1995.</article></article><article class="legalArticle" data-lovdata-URL="LTII/forskrift/1994-05-02-422/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Begrensninger i jaktbare arter, kjønn og fellingskvote</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er kun tillatt å felle hannfugler av artene: stokkand, krikkand, brunnakke, kvinand og toppand. Direktoratet fastsetter tillatt fellingskvote før hver jaktsesong. Kommunen fordeler fellingskvoten med antall tillatt felte ender pr. jeger.</article></article><article class="legalArticle" data-lovdata-URL="LTII/forskrift/1994-05-02-422/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Jakttid</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Jakttiden fastsettes til tiden f.o.m. 20. mai t.o.m. 28. mai. Kautokeino kommune kan selv fastsette døgnregulering innenfor denne perioden. Om nødvendig kan Direktoratet fastsette slike reguleringer.</article></article><article class="legalArticle" data-lovdata-URL="LTII/forskrift/1994-05-02-422/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Jegers plikter</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Jegeren plikter å følge de anvisninger som er angitt på jaktkort og kontrollkort.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">I tillegg til personlig jaktkort skal jegeren utstyres med nummererte kontrollkort i et antall som tilsvarer fellingskvoten. Jegeren skal straks etter avlivingen skjære kontrollkortet i overensstemmelse med teksten på kortet og feste dette til andas høyre vinge. Rapportdelen av kontrollkortet og ubrukte kontrollkort skal oppbevares sammen med jaktkortet under hele jaktperioden og kunne framvises ved kontroll. Alle kontrollkort og vinger med avskåret del av kontrollkort skal innleveres til kommunen etter jakttidens slutt hvert år, senest innen 10. juni.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Jakten må forøvrig foregå i overensstemmelse med gjeldende forskrifter for småviltjakt. Det presiseres at viltlovens § 21 setter forbud mot jakt fra motorkjøretøy og motorbåt.</article></article><article class="legalArticle" data-lovdata-URL="LTII/forskrift/1994-05-02-422/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering og evaluering</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kommunen skal utarbeide en rapport til fylkesmannen i Finnmark og Direktoratet for naturforvaltning etter hver sesong etter nærmere retningslinjer gitt av fylkesmannen.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Kommunen skal sende alle kontrollkort og vinger med kontrollkort til fylkesmannen i Finnmark innen 20. juni.</article></article><article class="legalArticle" data-lovdata-URL="LTII/forskrift/1994-05-02-422/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Overtredelser av denne forskrift straffes etter lov av 29. mai 1981 nr. 38 om viltet § 56.</article></article><article class="legalArticle" data-lovdata-URL="LTII/forskrift/1994-05-02-422/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft straks.</article></article></main></body></html>