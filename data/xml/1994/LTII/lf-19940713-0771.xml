<!DOCTYPE html><html lang="no"><head><title>Forskrift om opningstider for utsalsstader, Gloppen kommune, Sogn og Fjordane.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:13</dd><dt class="legacyID">Datokode</dt><dd class="legacyID">FOR-1994-07-13-771</dd><dt class="dokid">DokumentID</dt><dd class="dokid">LTII/forskrift/1994-07-13-771</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 6</dd><dt class="dateInForce">I kraft fra</dt><dd class="dateInForce">1994-07-01</dd><dt class="appliesTo">Gjelder for</dt><dd class="appliesTo">Gloppen kommune, Sogn og Fjordane.</dd><dt class="basedOn">Hjemmel</dt><dd class="basedOn"><ul><li>lov/1985-04-26-20/§3</li></ul></dd><dt class="dateOfPublication">Kunngjort</dt><dd class="dateOfPublication">1994-08-19</dd><dt class="titleShort">Korttittel</dt><dd class="titleShort">Forskrift om utsalsstader, Gloppen</dd><dt class="title">Tittel</dt><dd class="title">Forskrift om opningstider for utsalsstader, Gloppen kommune, Sogn og Fjordane.</dd><dt class="miscInformation">Annet om dokumentet</dt><dd class="miscInformation">Fastsett av kommunestyret i Gloppen 27. juni 1994 med heimel i lov av 26. april 1985 nr. 20 om opningstider for utsalgsstader § 3. Stadfesta av Fylkemannen i Sogn og Fjordane 13. juli 1994.</dd><dt class="refid">RefID</dt><dd class="refid">forskrift/1994-07-13-771</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opningstider for utsalsstader, Gloppen kommune, Sogn og Fjordane.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTII/forskrift/1994-07-13-771" id="dokument"><h1>Forskrift om opningstider for utsalsstader, Gloppen kommune, Sogn og Fjordane.</h1><article class="legalArticle" data-lovdata-URL="LTII/forskrift/1994-07-13-771/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Stengingsforskriftene er gjevne i medhald av § 3 i lov om opningstid for utsalsstader av 26. april 1985.</article></article><article class="legalArticle" data-lovdata-URL="LTII/forskrift/1994-07-13-771/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Utsalsstader med følgjande vareutval kan halde ope på søndagar og helgedagar frå kl. 1400 til kl. 1900:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">utsalsstader som i hovudsak omset brukte gjenstandar og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">utsalsstader som i hovudsak omset eigenproduserte varer.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Utsalsstader med anna vareutval kan i særskilde høve halde ope på søndagar og helgedagar frå kl. 1400 til kl. 1900.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Tvilstilfelle om kva som er særskilde høve vert avgjort av rådmannen.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">1. nyårsdag, skjærtorsdag, langfredag, 1. og 2. påskedag, Kristi Himmelfartsdag, 1. og 2. pinsedag, 1. og 17. mai og 1. og 2. juledag skal utsalsstadane vere heilt stengde.</article></article><article class="legalArticle" data-lovdata-URL="LTII/forskrift/1994-07-13-771/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Unnateke for denne forskrifta er:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Kioskar.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Sal av bensin, olje og andre varer som er naudsynte for drift eller vedlikehald av motorkøyretøy og motorbåtar.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Utsalsstader på campingplassar.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Utsalsstader tilknytta jernbane-, sporveg- og rutebilstasjonar, ved brygge, svevebaner og lufthamner og som sel varer berekna på reisande sitt behov.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Sal frå serveringsstad.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">Sal ved auksjon.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/3/ledd/1/punkt/7/" id="paragraf-3-ledd-1-punkt-7"><span class="data-originalId">7.</span><article class="legalP" data-absoluteaddress="/paragraf/3/ledd/1/punkt/7/ledd/1/" id="paragraf-3-ledd-1-punkt-7-ledd-1">Sal av utstilte gjenstandar frå kunstgalleri o.l.</article></article></li><li data-li-identifier="8." data-name="8."><article class="listArticle" data-absoluteaddress="/paragraf/3/ledd/1/punkt/8/" id="paragraf-3-ledd-1-punkt-8"><span class="data-originalId">8.</span><article class="legalP" data-absoluteaddress="/paragraf/3/ledd/1/punkt/8/ledd/1/" id="paragraf-3-ledd-1-punkt-8-ledd-1">Sal frå utstillingar eller varemesser.</article></article></li><li data-li-identifier="9." data-name="9."><article class="listArticle" data-absoluteaddress="/paragraf/3/ledd/1/punkt/9/" id="paragraf-3-ledd-1-punkt-9"><span class="data-originalId">9.</span><article class="legalP" data-absoluteaddress="/paragraf/3/ledd/1/punkt/9/ledd/1/" id="paragraf-3-ledd-1-punkt-9-ledd-1">Sal av blomster og planter.</article></article></li><li data-li-identifier="10." data-name="10."><article class="listArticle" data-absoluteaddress="/paragraf/3/ledd/1/punkt/10/" id="paragraf-3-ledd-1-punkt-10"><span class="data-originalId">10.</span><article class="legalP" data-absoluteaddress="/paragraf/3/ledd/1/punkt/10/ledd/1/" id="paragraf-3-ledd-1-punkt-10-ledd-1">Utsalsstader som i hovudsak sel lokale husflids- og suvenirvarer.</article></article></li><li data-li-identifier="11." data-name="11."><article class="listArticle" data-absoluteaddress="/paragraf/3/ledd/1/punkt/11/" id="paragraf-3-ledd-1-punkt-11"><span class="data-originalId">11.</span><article class="legalP" data-absoluteaddress="/paragraf/3/ledd/1/punkt/11/ledd/1/" id="paragraf-3-ledd-1-punkt-11-ledd-1">Apotek.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Rådmannen avgjer i tvilstilfelle om ei verksemd blir omfatta av unnataka i 1. ledd.</article></article><article class="legalArticle" data-lovdata-URL="LTII/forskrift/1994-07-13-771/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I stengingstida må kundar ikkje sleppast inn. Det er likevel tillate etter stengingstid å ekspedere kundar som er komne inn før stengingstid.</article></article><article class="legalArticle" data-lovdata-URL="LTII/forskrift/1994-07-13-771/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Utsalsstader som sel varer som det er fastsett ymse stengingstider for, må rette seg etter stengingstida for dei varene som er underlagt det strengaste stengingspåbodet. Sameleis gjeld den strengaste regelen når to dagar som det er fastsett ymse stengingstider for, fell saman.</article></article><article class="legalArticle" data-lovdata-URL="LTII/forskrift/1994-07-13-771/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Brot på forskrifta vert straffa etter i lov av 26. april 1985 nr. 20 om opningstider for utsalsstader § 7, jfr. straffelova av 22. mai 1902 nr. 10, § 339 pkt. 2.</article></article><article class="legalArticle" data-lovdata-URL="LTII/forskrift/1994-07-13-771/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Stengingsforskrifta trer i kraft frå 1. juli 1994.</article></article></main></body></html>