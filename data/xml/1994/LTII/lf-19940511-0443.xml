<!DOCTYPE html><html lang="no"><head><title>Forskrift om vedtekt til plan- og bygningslovens § 107, første og annet ledd, Karmøy kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:06</dd><dt class="legacyID">Datokode</dt><dd class="legacyID">FOR-1994-05-11-443</dd><dt class="dokid">DokumentID</dt><dd class="dokid">LTII/forskrift/1994-05-11-443</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 4</dd><dt class="dateInForce">I kraft fra</dt><dd class="dateInForce">1994-06-20</dd><dt class="appliesTo">Gjelder for</dt><dd class="appliesTo">Karmøy kommune, Rogaland.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1994-07-05</dd><dt class="titleShort">Korttittel</dt><dd class="titleShort">Forskrift til plan- og bygningsloven, Karmøy</dd><dt class="title">Tittel</dt><dd class="title">Forskrift om vedtekt til plan- og bygningslovens § 107, første og annet ledd, Karmøy kommune, Rogaland.</dd><dt class="miscInformation">Annet om dokumentet</dt><dd class="miscInformation">Fastsatt av Karmøy kommunestyre 8. februar 1994 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal- og arbeidsdepartementet 11. mai 1994.</dd><dt class="refid">RefID</dt><dd class="refid">forskrift/1994-05-11-443</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til plan- og bygningslovens § 107, første og annet ledd, Karmøy kommune, Rogaland.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1994-05-11-443" id="dokument"><h1>Forskrift om vedtekt til plan- og bygningslovens § 107, første og annet ledd, Karmøy kommune, Rogaland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1994-05-11-443/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Vedtekten skal lyde slik:</article> <article class="defaultP" margin-top="true">Til § 107 første og annet ledd:</article> <article class="defaultP" margin-top="true">Søknad<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1)</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Innen hele kommunen må skilt, reklameinnretninger o.l. ikke settes opp uten at bygningsrådet har gitt samtykke. Samtykket kan bare gis inntil videre eller for et bestemt tidsrom. Ved oppsetting av reklameinnretninger med samlet overflate over 7 m<sup>2</sup> får bestemmelser om nabovarsel i plan- og bygningslovens § 94 nr. 3 tilsvarende anvendelse. Forhåndssamtykke etter første ledd kreves ikke for skilt, reklameinnretninger o.l. under 2 m<sup>2</sup> som settes opp på byggverk eller innhegning med unntak av rene boligområder, områder regulert til bevaring/kulturvern eller båndlagt som kultur- eller naturvernområde i kommuneplanens arealdel.</article></article></li></ul></article> <article class="defaultP" margin-top="true">Områdehensyn<ul class="defaultList"><li data-li-identifier="2)" data-name="2)"><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">2)</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">I åpent naturlandskap, kulturlandskap, parker og friområder skal det ikke oppføres frittstående reklameskilt.</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">3)</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Innenfor særpregede og historisk interessante miljøer skal det ikke oppføres reklameinnretninger som etter bygningsrådets skjønn ikke er tilpasset miljøets karakter og historie.</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/1/ledd/1/punkt/4/" id="kapittel-1-ledd-1-punkt-4"><span class="data-originalId">4)</span><article class="legalP" data-absoluteaddress="/kapittel/1/ledd/1/punkt/4/ledd/1/" id="kapittel-1-ledd-1-punkt-4-ledd-1">I rene boligområder må det ikke føres opp reklameinnretninger. Mindre reklameskilt på forretninger, kiosker o.l. kan føres opp i den grad dette ikke sjenerer boligene.</article></article></li><li data-li-identifier="5)" data-name="5)"><article class="listArticle" data-absoluteaddress="/kapittel/1/ledd/1/punkt/5/" id="kapittel-1-ledd-1-punkt-5"><span class="data-originalId">5)</span><article class="legalP" data-absoluteaddress="/kapittel/1/ledd/1/punkt/5/ledd/1/" id="kapittel-1-ledd-1-punkt-5-ledd-1">I forretnings-, nærings- og industriområder, på parkeringsplasser, rivingstomter o.l. kan reklameinnretninger ikke føres opp dersom plasseringen ikke tar hensyn til stedlige forhold.</article></article></li></ul></article> <article class="defaultP" margin-top="true">Formingskriterier<ul class="defaultList"><li data-li-identifier="6)" data-name="6)"><article class="listArticle" data-absoluteaddress="/kapittel/1/ledd/1/punkt/6/" id="kapittel-1-ledd-1-punkt-6"><span class="data-originalId">6)</span><article class="legalP" data-absoluteaddress="/kapittel/1/ledd/1/punkt/6/ledd/1/" id="kapittel-1-ledd-1-punkt-6-ledd-1">Skilt, reklameinnretninger o.l. skal ha moderat størrelse, dvs de skal ikke dekke mer enn en rimelig del av fasaden virksomheten disponerer. Skilt, reklameinnretninger o.l. skal ha en utforming og farge som skal harmonere med med bygningen og miljøet forøvrig. Skjemmende farger og utførelse er ikke tillatt og kan kreves endret.</article></article></li><li data-li-identifier="7)" data-name="7)"><article class="listArticle" data-absoluteaddress="/kapittel/1/ledd/1/punkt/7/" id="kapittel-1-ledd-1-punkt-7"><span class="data-originalId">7)</span><article class="legalP" data-absoluteaddress="/kapittel/1/ledd/1/punkt/7/ledd/1/" id="kapittel-1-ledd-1-punkt-7-ledd-1">Skilt, reklameinnretninger o.l. skal ikke være til hinder for ferdsel eller til fare for omgivelsene.</article></article></li><li data-li-identifier="8)" data-name="8)"><article class="listArticle" data-absoluteaddress="/kapittel/1/ledd/1/punkt/8/" id="kapittel-1-ledd-1-punkt-8"><span class="data-originalId">8)</span><article class="legalP" data-absoluteaddress="/kapittel/1/ledd/1/punkt/8/ledd/1/" id="kapittel-1-ledd-1-punkt-8-ledd-1">Skilt må ikke plasseres på møne, takflate, takutstikk eller gesims. Kommunen kan gjøre unntak for åpne lysrørskilt med frittstående bokstaver eller lignende som plasseres på gesims.</article></article></li><li data-li-identifier="9)" data-name="9)"><article class="listArticle" data-absoluteaddress="/kapittel/1/ledd/1/punkt/9/" id="kapittel-1-ledd-1-punkt-9"><span class="data-originalId">9)</span><article class="legalP" data-absoluteaddress="/kapittel/1/ledd/1/punkt/9/ledd/1/" id="kapittel-1-ledd-1-punkt-9-ledd-1">Antall skilt skal være maksimum 2 stk. for hver virksomhet som holder til på eiendommen. Antall skilt kan økes dersom virksomheten disponerer flere fasader på eiendommen mot fortau eller gate, og det er naturlig å sette opp skilt. Skiltene skal som hovedregel plasseres ved innganger.</article></article></li><li data-li-identifier="10)" data-name="10)"><article class="listArticle" data-absoluteaddress="/kapittel/1/ledd/1/punkt/10/" id="kapittel-1-ledd-1-punkt-10"><span class="data-originalId">10)</span><article class="legalP" data-absoluteaddress="/kapittel/1/ledd/1/punkt/10/ledd/1/" id="kapittel-1-ledd-1-punkt-10-ledd-1">I næringsbygg som inneholder flere virksomheter, skal skiltene samles, f.eks. i en oppslagtavle. En slik tavle kan være frittstående.</article></article></li><li data-li-identifier="11)" data-name="11)"><article class="listArticle" data-absoluteaddress="/kapittel/1/ledd/1/punkt/11/" id="kapittel-1-ledd-1-punkt-11"><span class="data-originalId">11)</span><article class="legalP" data-absoluteaddress="/kapittel/1/ledd/1/punkt/11/ledd/1/" id="kapittel-1-ledd-1-punkt-11-ledd-1">Innen kommunen må det ikke oppføres skilt, reklameinnretninger med større sammenhengende areal enn 15 m<sup>2</sup>.</article></article></li><li data-li-identifier="12)" data-name="12)"><article class="listArticle" data-absoluteaddress="/kapittel/1/ledd/1/punkt/12/" id="kapittel-1-ledd-1-punkt-12"><span class="data-originalId">12)</span><article class="legalP" data-absoluteaddress="/kapittel/1/ledd/1/punkt/12/ledd/1/" id="kapittel-1-ledd-1-punkt-12-ledd-1">Uthengsskilt på bygninger o.l. skal ikke henge ut fra veggliv med mer enn 1,0 m og skal ha fri høyde over fortau/gangareal på minst 2,5 m. Framspringet må aldri være lenger ut en at det er minst 0,5 m fri horisontal avstand til fortauskant/gangareal.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1994-05-11-443/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft 20. juni 1994.</article></section></main></body></html>