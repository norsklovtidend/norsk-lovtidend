<!DOCTYPE html><html lang="no"><head><title>Forskrift om konsesjonsvilkår for omsetning av videogram, Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:21</dd><dt class="legacyID">Datokode</dt><dd class="legacyID">FOR-1994-09-07-945</dd><dt class="dokid">DokumentID</dt><dd class="dokid">LTII/forskrift/1994-09-07-945</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 8</dd><dt class="dateInForce">I kraft fra</dt><dd class="dateInForce">1994-11-08</dd><dt class="appliesTo">Gjelder for</dt><dd class="appliesTo">Oslo</dd><dt class="basedOn">Hjemmel</dt><dd class="basedOn"><ul><li>lov/1987-05-15-21/§2</li><li>forskrift/1987-12-07-998/§2-1</li></ul></dd><dt class="dateOfPublication">Kunngjort</dt><dd class="dateOfPublication">1994-11-08</dd><dt class="titleShort">Korttittel</dt><dd class="titleShort">Forskrift om videogramomsetning, Oslo</dd><dt class="title">Tittel</dt><dd class="title">Forskrift om konsesjonsvilkår for omsetning av videogram, Oslo.</dd><dt class="miscInformation">Annet om dokumentet</dt><dd class="miscInformation">Fastsatt av Oslo bystyre 7. september 1994 med hjemmel i lov av 15. mai 1987 nr. 21 om film og videogram § 2 samt forskrift av 7. desember 1987 nr. 998 om film og videogram § 2-1.</dd><dt class="refid">RefID</dt><dd class="refid">forskrift/1994-09-07-945</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjonsvilkår for omsetning av videogram, Oslo.<ul class="tocSubUl"><li>1. Virkeområde</li><li>2. Øvrig regelverk</li><li>3. Konsesjonsvilkår</li><li>4. Saksbehandling – kontroll</li><li>5. Klage</li><li>6. Tilbaketrekking av konsesjon</li><li>7. Konsesjonsperioden</li><li>8. Overgangsordning ved innføring av disse bestemmelsene</li><li>9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1994-09-07-945" id="dokument"><h1>Forskrift om konsesjonsvilkår for omsetning av videogram, Oslo.</h1><article class="legalArticle" data-lovdata-URL="LTII/forskrift/1994-09-07-945/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for all omsetning av videogram i næring innenfor Oslo kommunes grenser og som er konsesjonspliktig i hht lov om film og videogram av 15. mai 1987 nr. 21 § 2.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">I henhold til forskrift av 7. desember 1987 nr. 998 til lov om film og videogram kan det etter søknad til Statens Filmtilsyn gis konsesjonsfritak for enkelte videogram.</article></article><article class="legalArticle" data-lovdata-URL="LTII/forskrift/1994-09-07-945/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Øvrig regelverk</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">a)</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Alle konsesjonshavere plikter å sette seg inn i og overholde bestemmelser gitt i lov av 15. mai 1987 nr. 21 om film og videogram, forskrift av 7. desember 1987 nr. 998 om film og videogram, og nærværende forskrift samt konsesjonen.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">b)</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Konsesjonshaveren skal især påse at:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/punkt/2/ledd/1/punkt/1/" id="paragraf-2-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/punkt/2/ledd/1/punkt/1/ledd/1/" id="paragraf-2-punkt-2-ledd-1-punkt-1-ledd-1">det i næring kun omsettes videogram som er forskriftsmessig merket og registrert i Statens Filmtilsyn</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/punkt/2/ledd/1/punkt/2/" id="paragraf-2-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/punkt/2/ledd/1/punkt/2/ledd/1/" id="paragraf-2-punkt-2-ledd-1-punkt-2-ledd-1">det betales avgift til Norsk Kino- og Filmfond i samsvar med loven og på grunnlag av revidert regnskap og at revisorbekreftet årsoppgjør sendes fondet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/punkt/2/ledd/1/punkt/3/" id="paragraf-2-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/punkt/2/ledd/1/punkt/3/ledd/1/" id="paragraf-2-punkt-2-ledd-1-punkt-3-ledd-1">Statens Filmtilsyns registreringsbevis henger synlig i forretningen.</article></article></li></ul></article></article></li></ul></article><article class="legalArticle" data-lovdata-URL="LTII/forskrift/1994-09-07-945/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Konsesjonsvilkår</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Konsesjon gis til det foretak som driver omsetning av videogram. Konsesjonen kan ikke overdras. Daglig leder skal registreres. Ved skifte av daglig leder skal dette meldes skriftlig til kommunen.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">All virksomhet skal være registrert i Foretaksregisteret, og firmaattest, ikke eldre enn ett år, skal forevises.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">c)</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Konsesjonen gjelder kun i de forretningslokaler som er angitt i konsesjonstillatelsen.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">d)</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">For nystartede virksomheter skal det etter ett års drift sendes inn kopi av revisorbekreftet regnskap til kommunen, innen samme frist som er fastsatt i lov om regnskapsplikt m.v. (regnskapsloven) av 13. mai 1977 nr. 35 § 16.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/punkt/5/" id="paragraf-3-punkt-5"><span class="data-originalId">e)</span><article class="legalP" data-absoluteaddress="/paragraf/3/punkt/5/ledd/1/" id="paragraf-3-punkt-5-ledd-1">Omsetning av videogram kan kun foretas av ekspeditør som er fylt 18 år.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/3/punkt/6/" id="paragraf-3-punkt-6"><span class="data-originalId">f)</span><article class="legalP" data-absoluteaddress="/paragraf/3/punkt/6/ledd/1/" id="paragraf-3-punkt-6-ledd-1">Anbefalte aldersgrenser skal overholdes ved omsetning av videogram. Fullmakt fra foreldre/foresatte gir ikke anledning til å leie/kjøpe videogram på tvers av aldersbestemmelsene.</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/3/punkt/7/" id="paragraf-3-punkt-7"><span class="data-originalId">g)</span><article class="legalP" data-absoluteaddress="/paragraf/3/punkt/7/ledd/1/" id="paragraf-3-punkt-7-ledd-1">Videoautomater tillates ikke.</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/3/punkt/8/" id="paragraf-3-punkt-8"><span class="data-originalId">h)</span><article class="legalP" data-absoluteaddress="/paragraf/3/punkt/8/ledd/1/" id="paragraf-3-punkt-8-ledd-1">Den som driver omsetning av videogram plikter å føre et register/kartotek på norsk over alle videogram som til enhver tid finnes i virksomheten, med løpende registrering av antall utlån pr. film. Kommunen kan stille nærmere krav til innhold og registreringssystem.</article></article></li><li data-li-identifier="i)" data-name="i)"><article class="listArticle" data-absoluteaddress="/paragraf/3/punkt/9/" id="paragraf-3-punkt-9"><span class="data-originalId">i)</span><article class="legalP" data-absoluteaddress="/paragraf/3/punkt/9/ledd/1/" id="paragraf-3-punkt-9-ledd-1">Konsesjon kan etter særskilt vurdering nektes forretning hvor eier eller daglig leder i løpet av siste 5 år er straffet for overtredelser av straffelovens §§ 211 eller 382 eller på annen måte har drevet virksomhet i strid med lov og regler for omsetning av videogram. Det kan stilles krav om fremleggelse av politiattest vedrørende forhold omkring videogramomsetning.</article></article></li></ul></article><article class="legalArticle" data-lovdata-URL="LTII/forskrift/1994-09-07-945/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Saksbehandling – kontroll</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">a)</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Med hjemmel i lov av 15. mai 1987 nr. 21 om film og videogram § 2 er konsesjonsmyndigheten tillagt byrådet eller den det bemyndiger.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">b)</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Bydelsutvalget for den bydel virksomheten skal drives, skal gi uttalelse om konsesjonssøknader før konsesjon kan gis.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">c)</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Kommunen har rett til å foreta kontroll av virksomheten og følge opp at betingelsene ved omsetning av videogram overholdes.</article></article></li></ul></article><article class="legalArticle" data-lovdata-URL="LTII/forskrift/1994-09-07-945/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Klage</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Vedtak om konsesjon i henhold til lov om film og videogram § 2, er enkeltvedtak som kan påklages i henhold til forvaltningsloven av 10. februar 1967.</article></article><article class="legalArticle" data-lovdata-URL="LTII/forskrift/1994-09-07-945/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>. <span class="legalArticleTitle">Tilbaketrekking av konsesjon</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">I henhold til film- og videogramloven § 2 kan konsesjonen trekkes tilbake hvis konsesjonshaveren bryter reglene i loven, eller i forskriftene til denne, eller bryter vilkårene som er satt ved tildeling av konsesjon.</article></article><article class="legalArticle" data-lovdata-URL="LTII/forskrift/1994-09-07-945/7" data-name="7" data-partID="7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">7</span>. <span class="legalArticleTitle">Konsesjonsperioden</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">a)</span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Konsesjonen kan gis for perioder inntil 4 år, men ikke ut over 3 måneder fra den tid et nytt kommunestyre tiltrer. Samtlige konsesjoner utløper på samme tid, første gang 31.januar 1996.</article><article class="legalP" data-absoluteaddress="/paragraf/7/punkt/1/ledd/2/" id="paragraf-7-punkt-1-ledd-2">Virksomheter som ønsker å etablere seg i en konsesjonsperiode gis konsesjon frem til den generelle konsesjonsperiodens utløp.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/7/punkt/2/" id="paragraf-7-punkt-2"><span class="data-originalId">b)</span><article class="legalP" data-absoluteaddress="/paragraf/7/punkt/2/ledd/1/" id="paragraf-7-punkt-2-ledd-1">Innvilget konsesjon bortfaller dersom den ikke tas i bruk innen 6 måneder fra utstedelsesdato.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/7/punkt/3/" id="paragraf-7-punkt-3"><span class="data-originalId">c)</span><article class="legalP" data-absoluteaddress="/paragraf/7/punkt/3/ledd/1/" id="paragraf-7-punkt-3-ledd-1">Melding om opphør av virksomheten sendes skriftlig til kommunen.</article></article></li></ul></article><article class="legalArticle" data-lovdata-URL="LTII/forskrift/1994-09-07-945/8" data-name="8" data-partID="8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">8</span>. <span class="legalArticleTitle">Overgangsordning ved innføring av disse bestemmelsene</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Alle forhandlere med gyldig konsesjon fra Oslo kommune må, innen 3 måneder etter iverksettelsen av disse bestemmelsene, søke kommunen om opprettholdelse av konsesjonen. Det vil i denne sammenheng ikke bli foretatt realitetsvurderinger i forhold til konsesjonshavere som søker om å opprettholde konsesjonen.</article></article><article class="legalArticle" data-lovdata-URL="LTII/forskrift/1994-09-07-945/9" data-name="9" data-partID="9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft ved kunngjøring i Norsk Lovtidend og erstatter konsesjonsbestemmelsene vedtatt av Oslo bystyre 5. oktober 1988<sup class="footnotereference" data-footnotereferencevalue="1" data-unique-footnote-counter="1">1</sup>.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></main></body></html>