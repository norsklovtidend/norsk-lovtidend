<!DOCTYPE html><html lang="no"><head><title>Forskrift om handel utenom fast utsalgssted, Kåfjord kommune, Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:06</dd><dt class="legacyID">Datokode</dt><dd class="legacyID">FOR-1994-03-22-402</dd><dt class="dokid">DokumentID</dt><dd class="dokid">LTII/forskrift/1994-03-22-402</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1994 Nr. 4</dd><dt class="dateInForce">I kraft fra</dt><dd class="dateInForce">1994-08-05</dd><dt class="appliesTo">Gjelder for</dt><dd class="appliesTo">Kåfjord kommune, Troms.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1994-07-05</dd><dt class="titleShort">Korttittel</dt><dd class="titleShort">Forskrift om handel, Kåfjord</dd><dt class="title">Tittel</dt><dd class="title">Forskrift om handel utenom fast utsalgssted, Kåfjord kommune, Troms.</dd><dt class="miscInformation">Annet om dokumentet</dt><dd class="miscInformation">Fastsatt av Kåfjord kommunestyre 21. januar 1994 med hjemmel i lov av 6. juni 1980 nr. 21 om handelsvirksomhet § 3-2 femte ledd. Stadfestet av Fylkesmannen i Troms 22. mars 1994.</dd><dt class="refid">RefID</dt><dd class="refid">forskrift/1994-03-22-402</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om handel utenom fast utsalgssted, Kåfjord kommune, Troms.<ul class="tocSubUl"><li>Kapittel 1. Alminnelige bestemmelser<ul class="tocSubUl"><li>§ 1-1.</li><li>§ 1-2.</li><li>§ 1-3.</li></ul></li><li>Kapittel 2. Oppsøkende handelsvirksomhet<ul class="tocSubUl"><li>§ 2-1.</li><li>§ 2-2.</li></ul></li><li>Kapittel 3. Handel utenom fast utsalgssted fra torg, fartøy, tomter, offentlige steder etc.<ul class="tocSubUl"><li>§ 3-1.</li></ul></li><li>Kapittel 4. Generelle plikter<ul class="tocSubUl"><li>§ 4-1.</li></ul></li><li>Kapittel 5. Søknad<ul class="tocSubUl"><li>§ 5-1.</li><li>§ 5-2.</li></ul></li><li>Kapittel 6. Avslag og tilbakekallelse av tillatelse<ul class="tocSubUl"><li>§ 6-1.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1994-03-22-402" id="dokument"><h1>Forskrift om handel utenom fast utsalgssted, Kåfjord kommune, Troms.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1994-03-22-402/KAPITTEL_1" data-partID="k1"><h2>Kapittel 1. Alminnelige bestemmelser</h2><article class="legalArticle" data-lovdata-URL="LTII/forskrift/1994-03-22-402/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder handel med varer utenom fast utsalgssted overfor forbrukere i Kåfjord.</article></article><article class="legalArticle" data-lovdata-URL="LTII/forskrift/1994-03-22-402/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">All handel utenom fast utsalgssted er tillatt såfremt denne handel ikke kan påføre den stasjonære handelen i kommunen skadevirkninger eller strider mot forbrukernes interesser.</article></article><article class="legalArticle" data-lovdata-URL="LTII/forskrift/1994-03-22-402/§1-3" data-name="§1-3" data-partID="§1-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">All handel utenom fast utsalgssted skal registreres i Kåfjord kommune før handelsvirksomhet utøves.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1994-03-22-402/KAPITTEL_2" data-partID="k2"><h2>Kapittel 2. Oppsøkende handelsvirksomhet</h2><article class="legalArticle" data-lovdata-URL="LTII/forskrift/1994-03-22-402/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Oppsøkende handelsvirksomhet utenom fast utsalgssted med dagligvarer overfor forbruker er, med unntak av grønnsaker, poteter, frukt og bær i sin naturlige form, ikke tillatt. Enkelttillatelser etter søknad kan vurderes og avgjøres av rådmannen dersom det dreier seg om enkeltstående produkter som i liten grad vil innebære omsetningssvikt for stasjonær handel i kommunen.</article></article><article class="legalArticle" data-lovdata-URL="LTII/forskrift/1994-03-22-402/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Det er ikke tillatt med oppsøkende handelsvirksomhet av andre bransjevarer hvor dette vil virke negativt for stasjonær handel i kommunen. Behandling av søknad etter nevnte handelsvirksomhet skjer som i § 2-1.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1994-03-22-402/KAPITTEL_3" data-partID="k3"><h2>Kapittel 3. Handel utenom fast utsalgssted fra torg, fartøy, tomter, offentlige steder etc.</h2><article class="legalArticle" data-lovdata-URL="LTII/forskrift/1994-03-22-402/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">All handel utenom fast utsalgssted i Kåfjord som skal foregå fra offentlig sted, tomter, salgshaller, torg fartøy, bil og annen privat grunn i tilknytning til offentlig sted, krever tillatelse/registrering i Kåfjord kommune. Søknad/registrering skjer på fastsatt skjema. Tillatelse skal gis dersom dette ikke er i strid med ordensmessige, trafikk- og hygieniske forhold.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Søknad om slik handelsvirksomhet og behandling av slik søknad skjer som i § 2-1.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1994-03-22-402/KAPITTEL_4" data-partID="k4"><h2>Kapittel 4. Generelle plikter</h2><article class="legalArticle" data-lovdata-URL="LTII/forskrift/1994-03-22-402/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Enhver som kan drive virksomhet i henhold til denne forskrift plikter å ha oppslått kopi av den kommunale tillatelse/registrering på ett lett synlig sted ved sin virksomhet, eller fremvise den uoppfordret til kunden dersom kjøpeavtale inngås eller kjøpetilbud inngis. For øvrig plikter selger å ha alle lovbestemte registreringer oppslått ved siden av den kommunale tillatelse/registrering, eller forevise disse på samme måte.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1994-03-22-402/KAPITTEL_5" data-partID="k5"><h2>Kapittel 5. Søknad</h2><article class="legalArticle" data-lovdata-URL="LTII/forskrift/1994-03-22-402/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Ved søknad til Kåfjord kommune om tillatelse til handel utenom fast utsalgssted skal følgende opplysninger uoppfordret medfølge:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/1/ledd/1/punkt/1/" id="kapittel-5-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/5/paragraf/1/ledd/1/punkt/1/ledd/1/" id="kapittel-5-paragraf-1-ledd-1-punkt-1-ledd-1">Foretakets navn og foretaksnummer, samt adresse</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/1/ledd/1/punkt/2/" id="kapittel-5-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/5/paragraf/1/ledd/1/punkt/2/ledd/1/" id="kapittel-5-paragraf-1-ledd-1-punkt-2-ledd-1">hovedgrupper av varer</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/1/ledd/1/punkt/3/" id="kapittel-5-paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/5/paragraf/1/ledd/1/punkt/3/ledd/1/" id="kapittel-5-paragraf-1-ledd-1-punkt-3-ledd-1">åpningstider (jfr. § 3-1) og tidsrom søknaden gjelder dersom dette strekker seg utover ett døgn</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/1/ledd/1/punkt/4/" id="kapittel-5-paragraf-1-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/5/paragraf/1/ledd/1/punkt/4/ledd/1/" id="kapittel-5-paragraf-1-ledd-1-punkt-4-ledd-1">hvorvidt søknaden gjelder oppsøkende eller ikke-oppsøkende handel utenom fast utsalgssted</article></article></li></ul></article></article><article class="legalArticle" data-lovdata-URL="LTII/forskrift/1994-03-22-402/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Endringer av forhold nevnt i § 5-1 er ikke tillatt uten godkjenning fra Kåfjord kommune. Dersom endringer uten godkjenning fra kommunen forekommer, anses tillatelsen i sin helhet som ugyldig.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1994-03-22-402/KAPITTEL_6" data-partID="k6"><h2>Kapittel 6. Avslag og tilbakekallelse av tillatelse</h2><article class="legalArticle" data-lovdata-URL="LTII/forskrift/1994-03-22-402/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Avslag på kommunal tillatelse til handel utenom fast utsalgssted og tilbakekallelse av slik tillatelse, kan ankes til formannskapet som avgjør saken.</article></article></section></main></body></html>