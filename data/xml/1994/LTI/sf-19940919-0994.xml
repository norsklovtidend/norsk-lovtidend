<!DOCTYPE html><html lang="no"><head><title>Forskrift om sikkerheten ved rafting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:38</dd><dt class="legacyID">Datokode</dt><dd class="legacyID">FOR-1994-09-19-994</dd><dt class="dokid">DokumentID</dt><dd class="dokid">LTI/forskrift/1994-09-19-994</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 23</dd><dt class="dateInForce">I kraft fra</dt><dd class="dateInForce">1995-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>lov/1976-06-11-79/§8</li><li>forskrift/1990-09-07-730</li></ul></dd><dt class="dateOfPublication">Kunngjort</dt><dd class="dateOfPublication">1994-12-08</dd><dt class="title">Tittel</dt><dd class="title">Forskrift om sikkerheten ved rafting.</dd><dt class="miscInformation">Annet om dokumentet</dt><dd class="miscInformation">Fastsatt av Barne- og familiedepartementet 19. september 1994 med hjemmel i lov av 11. juni 1976 nr. 79 om produktkontroll § 4 og § 8 jfr. kronprinsregentens res. av 7. september 1990 nr. 730.</dd><dt class="refid">RefID</dt><dd class="refid">forskrift/1994-09-19-994</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikkerheten ved rafting.<ul class="tocSubUl"><li>Kapittel 1. Virkeområde og definisjoner<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel 2. Krav til raftingutstyr<ul class="tocSubUl"><li>§ 4. Raftingutstyr</li></ul></li><li>Kapittel 3. Krav til virksomheten mm.<ul class="tocSubUl"><li>§ 5. Virksomheten</li><li>§ 6. Instruksjon</li><li>§ 7. Ferdsel på elv/vannåre</li><li>§ 8. Deltakere</li><li>§ 9. Deltakernes utstyr</li><li>§ 10. Personell og guider</li><li>§ 11. Beredskap og redning</li></ul></li><li>Kapittel 4. Dispensasjon, tilsyn, klage, straff, m.v.<ul class="tocSubUl"><li>§ 12. Dispensasjon</li><li>§ 13. Tilsyn</li><li>§ 14. Klage</li><li>§ 15. Tvangsmulkt</li><li>§ 16. Straff</li><li>§ 17. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1994-09-19-994" id="dokument"><h1>Forskrift om sikkerheten ved rafting.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-09-19-994/KAPITTEL_1" data-partID="k1"><h2>Kapittel 1. Virkeområde og definisjoner</h2><article class="legalArticle" data-lovdata-URL="LTI/forskrift/1994-09-19-994/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift har til formål å forebygge at rafting medfører helseskade for deltakere.</article></article><article class="legalArticle" data-lovdata-URL="LTI/forskrift/1994-09-19-994/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Forskriften omfatter:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">1)</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">Raftingutstyr.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">2)</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">Bruk av deltakernes personlige verneutstyr.</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">3)</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">Virksomhet som arrangerer rafting som en organisert tjeneste.</article></article></li></ul></article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Forskriften retter seg mot produsenter, importører, distributører, detaljister, og andre som har befatning med bruk eller omsetning av raftingutstyr.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Forskriften gjelder også for den som er ansvarlig for eller utfører arbeid i virksomhet som arrangerer rafting som en organisert tjeneste.</article></article><article class="legalArticle" data-lovdata-URL="LTI/forskrift/1994-09-19-994/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Med <i>raft</i> menes farkost, manøvrert med årer eller motor, til bruk på strekninger med strømmende vann.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Med <i>rafting</i> menes ferdsel hvor raft nyttes.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Med <i>deltaker</i> menes person som gjennomgår forberedelser til å rafte eller rafter under veiledning av den som er ansvarlig for virksomheten eller noen som utfører arbeid i slik virksomhet.</article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">Med <i>guide</i> menes representant for den som er ansvarlig for virksomheten og som veileder deltakerne under forberedelser til å rafte eller under selve raftingen.</article><article class="legalP" data-absoluteaddress="/kapittel/1/paragraf/3/ledd/5/" id="kapittel-1-paragraf-3-ledd-5">Med <i>raftingutstyr</i> menes raftet med tilhørende utstyr (årer, tauverk, redningsutstyr, m.v).</article><article class="legalP" data-absoluteaddress="/kapittel/1/paragraf/3/ledd/6/" id="kapittel-1-paragraf-3-ledd-6">Med <i>produsent</i> menes den som fysisk framstiller raftingutstyr.</article><article class="legalP" data-absoluteaddress="/kapittel/1/paragraf/3/ledd/7/" id="kapittel-1-paragraf-3-ledd-7">Med <i>importør</i> menes den som overfor tollvesenet er legitimert til å råde over raftingutstyret.</article><article class="legalP" data-absoluteaddress="/kapittel/1/paragraf/3/ledd/8/" id="kapittel-1-paragraf-3-ledd-8">Med <i>distributør</i> menes den som sørger for fordeling mellom produsent, importør og detaljist.</article><article class="legalP" data-absoluteaddress="/kapittel/1/paragraf/3/ledd/9/" id="kapittel-1-paragraf-3-ledd-9">Med <i>detaljist</i> menes den som selger eller formidler raftingutstyr til forbruker.</article><article class="legalP" data-absoluteaddress="/kapittel/1/paragraf/3/ledd/10/" id="kapittel-1-paragraf-3-ledd-10">Med <i>anerkjent norm</i> menes veiledning, standard m.v. som innen et fagområde er internasjonalt og/eller nasjonalt anerkjent.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-09-19-994/KAPITTEL_2" data-partID="k2"><h2>Kapittel 2. Krav til raftingutstyr</h2><article class="legalArticle" data-lovdata-URL="LTI/forskrift/1994-09-19-994/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Raftingutstyr</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Raftingutstyr skal være slik utformet at det ikke medfører helseskade for deltakerne. Dette kan oppfylles ved at utstyret er i henhold til anerkjente normer eller ved at personell med tilstrekkelig kompetanse foretar en særskilt vurdering av utstyret. En slik vurdering skal kunne dokumenteres og på oppfordring forevises produktkontrollmyndighetene.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1994-09-19-994/KAPITTEL_3" data-partID="k3"><h2>Kapittel 3. Krav til virksomheten mm.</h2><article class="legalArticle" data-lovdata-URL="LTI/forskrift/1994-09-19-994/§5" data-name="§5" data-partID="§5" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Virksomheten</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Den som er ansvarlig for virksomhet som tilbyr rafting må ha systemer for å dokumentere at raftingen ikke medfører helseskade for deltakerne.</article></article><article class="legalArticle" data-lovdata-URL="LTI/forskrift/1994-09-19-994/§6" data-name="§6" data-partID="§6" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Instruksjon</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Før rafting finner sted, skal alle deltakere ha fått nødvendig instruksjon om farkosten og manøvrering av denne, båtdisiplin, evt. farer på den strekning som skal raftes og hvordan farene unngås, og redningsarbeid. Spesielt skal egenredning instrueres. All instruksjon, både før raftingen tar til og under turen, skal foregå på språk som deltakerne forstår.</article></article><article class="legalArticle" data-lovdata-URL="LTI/forskrift/1994-09-19-994/§7" data-name="§7" data-partID="§7" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ferdsel på elv/vannåre</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Ferdselen skal til enhver tid vurderes i forhold til strekningens vannføring og kjente farer. Ferdsel skal kun foregå når det vurderes som sikkerhetsmessig forsvarlig.</article></article><article class="legalArticle" data-lovdata-URL="LTI/forskrift/1994-09-19-994/§8" data-name="§8" data-partID="§8" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Deltakere</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Den som er ansvarlig for virksomheten plikter å se til at deltakerne er skikket for å delta i rafting. Deltakernes alder, vannfølelse, fysikk, helse og praktiske ferdigheter skal vurderes i forhold til den strekning som skal raftes. Deltakere, som skal rafte høyere vanskelighetsgrader, skal 1) ha en viss trening i og erfaring fra rafting på lavere grader, 2) ha utvist gode ferdigheter og 3) ha gjennomgått trening i egenredning.</article></article><article class="legalArticle" data-lovdata-URL="LTI/forskrift/1994-09-19-994/§9" data-name="§9" data-partID="§9" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Deltakernes utstyr</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Den som er ansvarlig for virksomheten plikter å se til at deltakerne minst er utstyrt med følgende verneutstyr: drakt som beskytter ved opphold i vann, egnet fottøy, utstyr for tilstrekkelig friksjon mellom drakt og farkost, utstyr for oppdrift i vann og utstyr til vern mot slag av utsatte kroppsdeler. Når forholdene tilsier det, skal drakter som dekker hele kroppen være tilgjengelig.</article></article><article class="legalArticle" data-lovdata-URL="LTI/forskrift/1994-09-19-994/§10" data-name="§10" data-partID="§10" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Personell og guider</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Den som er ansvarlig for virksomheten plikter å ha systemer for å dokumentere at det ikke benyttes annet personell/guider enn de som har nødvendig kompetanse, slik at rafting ikke medfører helseskade for deltakerne. Personell/guider skal inneha særlige kunnskaper innen redning og førstehjelp.</article></article><article class="legalArticle" data-lovdata-URL="LTI/forskrift/1994-09-19-994/§11" data-name="§11" data-partID="§11" data-absoluteaddress="/kapittel/3/paragraf/7/" id="kapittel-3-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Beredskap og redning</span></h3><article class="legalP" data-absoluteaddress="/kapittel/3/paragraf/7/ledd/1/" id="kapittel-3-paragraf-7-ledd-1">Det skal forefinnes rednings- og førstehjelpsutstyr i farkostene og ellers hvor det kan forventes å være behov for det. Trening i å bruke dette skal være gjennomført.</article><article class="legalP" data-absoluteaddress="/kapittel/3/paragraf/7/ledd/2/" id="kapittel-3-paragraf-7-ledd-2">Den som er ansvarlig for virksomheten skal ha en beredskapsplan, slik at skadeomfanget i tilfelle av ulykkessituasjoner begrenses til et minimum. Beredskapsplanen skal kunne følges av guider og annet personell og blant annet inneholde beskrivelse av tiltak for å møte aktuelle fare- og ulykkessituasjoner.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1994-09-19-994/KAPITTEL_4" data-partID="k4"><h2>Kapittel 4. Dispensasjon, tilsyn, klage, straff, m.v.</h2><article class="legalArticle" data-lovdata-URL="LTI/forskrift/1994-09-19-994/§12" data-name="§12" data-partID="§12" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">I særskilte tilfeller og etter nærmere vurdering kan den Barne- og familiedepartementet bemyndiger dispensere fra denne forskrift.</article></article><article class="legalArticle" data-lovdata-URL="LTI/forskrift/1994-09-19-994/§13" data-name="§13" data-partID="§13" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilsyn</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Den Barne- og familiedepartementet bemyndiger fører tilsyn med at forskriften følges.</article></article><article class="legalArticle" data-lovdata-URL="LTI/forskrift/1994-09-19-994/§14" data-name="§14" data-partID="§14" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Klage</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Vedtak truffet i medhold av denne forskrift kan påklages til Barne- og familiedepartementet.</article></article><article class="legalArticle" data-lovdata-URL="LTI/forskrift/1994-09-19-994/§15" data-name="§15" data-partID="§15" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tvangsmulkt</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">For å sikre at bestemmelsene i denne forskrift eller vedtak truffet i medhold av forskriften blir gjennomført, kan det fastsettes tvangsmulkt etter reglene i lov om produktkontroll § 13.</article></article><article class="legalArticle" data-lovdata-URL="LTI/forskrift/1994-09-19-994/§16" data-name="§16" data-partID="§16" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Straff</span></h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Overtredelse av denne forskriften eller vedtak truffet i medhold av forskriften straffes etter lov om produktkontroll § 12 hvis ikke strengere straffebestemmelser kommer til anvendelse.</article></article><article class="legalArticle" data-lovdata-URL="LTI/forskrift/1994-09-19-994/§17" data-name="§17" data-partID="§17" data-absoluteaddress="/kapittel/4/paragraf/6/" id="kapittel-4-paragraf-6"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/4/paragraf/6/ledd/1/" id="kapittel-4-paragraf-6-ledd-1">Denne forskriften trer i kraft fra 1. januar 1995.</article></article></section></main></body></html>