<!DOCTYPE html><html lang="no"><head><title>Forskrift om endring i forskrift om kvalitetskontroll med fisk og fiskevarer o.a.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:28</dd><dt class="legacyID">Datokode</dt><dd class="legacyID">FOR-1994-05-13-346</dd><dt class="dokid">DokumentID</dt><dd class="dokid">LTI/forskrift/1994-05-13-346</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 8</dd><dt class="dateInForce">I kraft fra</dt><dd class="dateInForce">1994-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-07-01-1428</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-05-28-12</li><li>forskrift/1960-04-08-9602</li></ul></dd><dt class="dateOfPublication">Kunngjort</dt><dd class="dateOfPublication">1994-06-13</dd><dt class="title">Tittel</dt><dd class="title">Forskrift om endring i forskrift om kvalitetskontroll med fisk og fiskevarer o.a.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 13. mai 1994 med hjemmel i lov av 28. mai 1959 nr. 12 om kvalitetskontroll med fisk og fiskevarer o.a. jfr. kgl.res. av 8. april 1960 nr. 9602 om delegering av myndighet etter lov om kvalitetskontroll med fiskevarer. Jfr. EØS-avtalen vedlegg 1, kap. I (Rdir 91/67/EØF).</dd><dt class="refid">RefID</dt><dd class="refid">forskrift/1994-05-13-346</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvalitetskontroll med fisk og fiskevarer o.a.<ul class="tocSubUl"><li>I<ul class="tocSubUl"><li>Kap. 9 Merking<ul class="tocSubUl"><li>§ 9-1. Generelt</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-05-13-346" id="dokument"><h1>Forskrift om endring i forskrift om kvalitetskontroll med fisk og fiskevarer o.a.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-05-13-346/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 1. juli 1986 nr. 1428 om kvalitetsforskrift for fisk og fiskevarer gjøres følgende endring:</article> <article class="defaultP" margin-top="true">§ 9 skal lyde:</article><section class="section" data-name="kap9" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1994-05-13-346/KAPITTEL_1-1" data-partID="k1-1"><h3>Kap. 9 Merking</h3><article class="legalArticle" data-lovdata-URL="LTI/forskrift/1994-05-13-346/§9-1" data-name="§9-1" data-partID="§9-1" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 9-1</span>. <span class="legalArticleTitle">Generelt</span></h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Emballasje for fisk og fiskevarer skal være merket med:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/kapittel/1/paragraf/1/ledd/1/punkt/1/" id="kapittel-1-kapittel-1-paragraf-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/1/ledd/1/" id="kapittel-1-kapittel-1-paragraf-1-ledd-1-punkt-1-ledd-1">Fiskebrukets (produksjonsanleggets, pakkerens) registreringsnummer. Varer som eksporteres: Eksportørens navn og/eller varemerke og produksjonsland. Ved leieproduksjon også registreringsnummer/navn til den som lar varen leieprodusere. Importerte varer: Importørens navn og adresse og dessuten opprinnelsesland.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/kapittel/1/paragraf/1/ledd/1/punkt/2/" id="kapittel-1-kapittel-1-paragraf-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/2/ledd/1/" id="kapittel-1-kapittel-1-paragraf-1-ledd-1-punkt-2-ledd-1">Fiskesortens navn.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/kapittel/1/paragraf/1/ledd/1/punkt/3/" id="kapittel-1-kapittel-1-paragraf-1-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/3/ledd/1/" id="kapittel-1-kapittel-1-paragraf-1-ledd-1-punkt-3-ledd-1">Vare- eller produktbetegnelse.</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/kapittel/1/paragraf/1/ledd/1/punkt/4/" id="kapittel-1-kapittel-1-paragraf-1-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/4/ledd/1/" id="kapittel-1-kapittel-1-paragraf-1-ledd-1-punkt-4-ledd-1">Nettovekt.</article><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/4/ledd/2/" id="kapittel-1-kapittel-1-paragraf-1-ledd-1-punkt-4-ledd-2">Alle fiskevarer skal pakkes med tilstrekkelig overvekt slik at den holder merket vekt (eksklusiv lake, glasering o.l.) på alle ledd i omsetningen.</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/kapittel/1/paragraf/1/ledd/1/punkt/5/" id="kapittel-1-kapittel-1-paragraf-1-ledd-1-punkt-5"><span class="data-originalId">e.</span><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/5/ledd/1/" id="kapittel-1-kapittel-1-paragraf-1-ledd-1-punkt-5-ledd-1">Sortiment i samsvar med kravene for de enkelte varegrupper.</article><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/5/ledd/2/" id="kapittel-1-kapittel-1-paragraf-1-ledd-1-punkt-5-ledd-2">Også uemballerte varer skal merkes som nevnt ovenfor på hensiktsmessig måte. Unntatt er føringsfisk som (jfr. § 4-5) merkes med avsenders registreringsnummer og sendingsdato. Konsumfisk under ilandføring merkes som angitt i § 4-2a. Ferdigvarer som tilvirkes om bord skal merkes i samsvar med bestemmelsen i denne paragraf.</article><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/5/ledd/3/" id="kapittel-1-kapittel-1-paragraf-1-ledd-1-punkt-5-ledd-3">Stor kveite, håbrann og størje som sendes løs, merkes med merkespil påført registreringsnummer og nettovekt.</article><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/5/ledd/4/" id="kapittel-1-kapittel-1-paragraf-1-ledd-1-punkt-5-ledd-4">Merkingen skal ha kontrastfarge, være klar, iøyenfallende og lett leselig også når varen er stablet (sjablong, stempel, trykte etiketter).</article><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/5/ledd/5/" id="kapittel-1-kapittel-1-paragraf-1-ledd-1-punkt-5-ledd-5">Merkefargen og eventuelle etiketter må være vannfast og ikke smitte av.</article><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/5/ledd/6/" id="kapittel-1-kapittel-1-paragraf-1-ledd-1-punkt-5-ledd-6">Alle påbudte merker skal plasseres samlet.</article><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/5/ledd/7/" id="kapittel-1-kapittel-1-paragraf-1-ledd-1-punkt-5-ledd-7">Kasser merkes i endegavlen som bare skal inneholde påbudte opplysninger. Dimensjonene på merkefeltet i endegavlen skal være 24,0 x 15,0 cm, og innbyrdes plassering av rubrikkene skal være som vist nedenfor:<table><tbody><tr><td data-text-align="left" data-vertical-align="top" /><td data-text-align="left" data-vertical-align="top">8 cm</td><td data-text-align="left" data-vertical-align="top">8 cm</td><td data-text-align="left" data-vertical-align="top">8 cm</td></tr><tr><td data-text-align="left" data-vertical-align="top">2,5 cm</td><td data-text-align="left" data-vertical-align="top">Reg.nr.</td><td data-text-align="left" data-vertical-align="top">Art</td><td data-text-align="left" data-vertical-align="top">Gradering</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Eksportør</td><td data-text-align="left" data-vertical-align="top">Oppr. land</td><td data-text-align="left" data-vertical-align="top">Behandling</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Størrelse</td></tr><tr><td data-text-align="left" data-vertical-align="top">10 cm</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Antall</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Nettovekt kg</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Pakkedato</td></tr><tr><td data-text-align="left" data-vertical-align="top" /><td data-text-align="left" data-vertical-align="top">13 cm</td><td data-text-align="left" data-vertical-align="top">3 cm</td><td data-text-align="left" data-vertical-align="top">8 cm</td></tr></tbody></table></article><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/5/ledd/8/" id="kapittel-1-kapittel-1-paragraf-1-ledd-1-punkt-5-ledd-8">Bokstavhøyden på kassen skal være minst 20 mm. For annen emballasje tilpasses bokstavhøyden emballasjeenhetens størrelse.</article><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/5/ledd/9/" id="kapittel-1-kapittel-1-paragraf-1-ledd-1-punkt-5-ledd-9">Ved eventuell ompakking av varer skal varen merkes med ompakkerens registreringsnummer.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/kapittel/1/paragraf/1/ledd/1/punkt/6/" id="kapittel-1-kapittel-1-paragraf-1-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/6/ledd/1/" id="kapittel-1-kapittel-1-paragraf-1-ledd-1-punkt-6-ledd-1">Fersk fisk skal merkes med dato og måned for pakking.</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/kapittel/1/paragraf/1/ledd/1/punkt/7/" id="kapittel-1-kapittel-1-paragraf-1-ledd-1-punkt-7"><span class="data-originalId">g)</span><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/7/ledd/1/" id="kapittel-1-kapittel-1-paragraf-1-ledd-1-punkt-7-ledd-1">Ferdigpakkede fiskevarer i forbrukerpakning eller pakning bestemt til storhusholdninger skal merkes i samsvar med forskrift av 21. desember 1993 nr. 1385 om merking mv av næringsmidler.</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/1/kapittel/1/paragraf/1/ledd/1/punkt/8/" id="kapittel-1-kapittel-1-paragraf-1-ledd-1-punkt-8"><span class="data-originalId">h)</span><article class="legalP" data-absoluteaddress="/kapittel/1/kapittel/1/paragraf/1/ledd/1/punkt/8/ledd/1/" id="kapittel-1-kapittel-1-paragraf-1-ledd-1-punkt-8-ledd-1">Hel og sløyd oppdrettsfisk skal merkes med oppdrettskonsesjonens registreringslokalitetsnummer.</article></article></li></ul></article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-05-13-346/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen trer i kraft 1. juli 1994.</article></section></main></body></html>