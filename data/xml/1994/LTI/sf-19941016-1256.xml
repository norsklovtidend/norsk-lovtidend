<!DOCTYPE html><html lang="no"><head><title>Forskrift om traktorer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:22</dd><dt class="legacyID">Datokode</dt><dd class="legacyID">FOR-1994-10-16-1256</dd><dt class="dokid">DokumentID</dt><dd class="dokid">LTI/forskrift/1994-10-16-1256</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 2</dd><dt class="dateInForce">I kraft fra</dt><dd class="dateInForce">1994-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§17</li><li>forskrift/1977-10-07-8619</li></ul></dd><dt class="dateOfPublication">Kunngjort</dt><dd class="dateOfPublication">1995-02-17</dd><dt class="title">Tittel</dt><dd class="title">Forskrift om traktorer.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for arbeidstilsynet 16. oktober 1994 med hjemmel i lov av 4. februar 1977 nr. 4 om arbeidervern og arbeidsmiljø § 17 nr. 4, jfr. kgl.res. 7. oktober 1977. Gjennomfører EØS-avtalens følgende punkter: II, II, 9; II, II,10; II, II,11; II, II,13; II, II,17; II, II,18; II, II,19; II, II, 20 og II, II, 22.</dd><dt class="refid">RefID</dt><dd class="refid">forskrift/1994-10-16-1256</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om traktorer.<ul class="tocSubUl"><li>Kapittel I Innledende bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Straff</li><li>§ 4. Ikrafttreden</li></ul></li><li>Kapittel II Alminnelige bestemmelser<ul class="tocSubUl"><li>§ 5. Hvem forskriften retter seg mot</li><li>§ 6. Tilpasning til forskrift om traktorer</li></ul></li><li>Kapittel III Tekniske bestemmelser<ul class="tocSubUl"><li>§ 7. Førerplass</li><li>§ 8. Førersete</li><li>§ 9. Passasjersete</li><li>§ 10. Vern ved velt</li><li>§ 11. Støy</li><li>§ 12. Kraftuttak</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1994-10-16-1256" id="dokument"><h1>Forskrift om traktorer.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-10-16-1256/KAPITTEL_1" data-partID="k1"><h2>Kapittel I Innledende bestemmelser</h2><article class="legalArticle" data-lovdata-URL="LTI/forskrift/1994-10-16-1256/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskriften gjelder for konstruksjon, bygging, typeprøving og omsetning av jordbruks- eller skogbrukstraktorer som er utstyrt med luftfylte dekk, har to aksler og høyeste konstruksjonshastighet mellom 6 og 30 km/t.</article></article><article class="legalArticle" data-lovdata-URL="LTI/forskrift/1994-10-16-1256/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Med jordbruks- eller skogbrukstraktor menes motordrevet kjøretøy med hjul eller belter som har minst to aksler, hvis hovedfunksjon ligger i dens trekkevne, og som spesielt er konstruert for å trekke, skyve, bære eller drive visse redskaper, maskiner eller tilhengere beregnet til bruk i jordbruk eller skogbruk.</article></article><article class="legalArticle" data-lovdata-URL="LTI/forskrift/1994-10-16-1256/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Straff</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Overtredelse av denne forskrift straffes etter arbeidsmiljøloven kapittel XIV eller etter straffeloven § 48a eller § 48b.</article></article><article class="legalArticle" data-lovdata-URL="LTI/forskrift/1994-10-16-1256/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Denne forskrift trer i kraft 1. desember 1994.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-10-16-1256/KAPITTEL_2" data-partID="k2"><h2>Kapittel II Alminnelige bestemmelser</h2><article class="legalArticle" data-lovdata-URL="LTI/forskrift/1994-10-16-1256/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Hvem forskriften retter seg mot</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Produsent og dennes representant, importør og leverandør av traktorer skal sørge for at bestemmelsene i denne forskrift blir gjennomført.</article></article><article class="legalArticle" data-lovdata-URL="LTI/forskrift/1994-10-16-1256/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tilpasning til forskrift om traktorer</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Ved EØS-godkjenning av traktorer skal kravene om<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/1/punkt/1/" id="kapittel-2-paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/1/punkt/1/ledd/1/" id="kapittel-2-paragraf-2-ledd-1-punkt-1-ledd-1">førerplass</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/1/punkt/2/" id="kapittel-2-paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/1/punkt/2/ledd/1/" id="kapittel-2-paragraf-2-ledd-1-punkt-2-ledd-1">dører og vinduer</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/1/punkt/3/" id="kapittel-2-paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/1/punkt/3/ledd/1/" id="kapittel-2-paragraf-2-ledd-1-punkt-3-ledd-1">førersete</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/1/punkt/4/" id="kapittel-2-paragraf-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/1/punkt/4/ledd/1/" id="kapittel-2-paragraf-2-ledd-1-punkt-4-ledd-1">passasjersete</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/1/punkt/5/" id="kapittel-2-paragraf-2-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/1/punkt/5/ledd/1/" id="kapittel-2-paragraf-2-ledd-1-punkt-5-ledd-1">førervern</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/1/punkt/6/" id="kapittel-2-paragraf-2-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/1/punkt/6/ledd/1/" id="kapittel-2-paragraf-2-ledd-1-punkt-6-ledd-1">støy</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/1/punkt/7/" id="kapittel-2-paragraf-2-ledd-1-punkt-7"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/1/punkt/7/ledd/1/" id="kapittel-2-paragraf-2-ledd-1-punkt-7-ledd-1">kraftuttak</article></article></li></ul><p class="leddfortsettelse">i forskrift nr. 9193 om traktorer (traktorforskriften), fastsatt av Styret for arbeidstilsynet 20. april 1977, utfylles ved å bruke denne forskrifts tekniske bestemmelser.</p></article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1994-10-16-1256/KAPITTEL_3" data-partID="k3"><h2>Kapittel III Tekniske bestemmelser</h2><article class="legalArticle" data-lovdata-URL="LTI/forskrift/1994-10-16-1256/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Førerplass</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Førerplass på traktor skal oppfylle Rådsdirektiv 80/720, endret ved Rådsdirektiv 82/890 og Kommisjonsdirektiv 88/414, om førerplass, atkomst til førerplass, samt dører og vinduer på jordbruks- og skogbrukstraktorer med hjul, jfr. traktorforskriften punkt 2.</article></article><article class="legalArticle" data-lovdata-URL="LTI/forskrift/1994-10-16-1256/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Førersete</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Førersete på traktor skal oppfylle Rådsdirektiv 78/764, endret ved Rådsdirektiv 82/890, Kommisjonsdirektiv 83/190 og Kommisjonsdirektiv 88/465, om førersete for jordbruks- og skogbrukstraktorer med hjul, jfr traktorforskriften punkt 3.1.</article></article><article class="legalArticle" data-lovdata-URL="LTI/forskrift/1994-10-16-1256/§9" data-name="§9" data-partID="§9" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Passasjersete</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Passasjersete på traktor skal oppfylle Rådsdirektiv 76/763, endret ved Rådsdirektiv 82/890, om passasjerseter for jordbruks- og skogbrukstraktorer med hjul, jfr. traktorforskriften punkt 3.2.</article></article><article class="legalArticle" data-lovdata-URL="LTI/forskrift/1994-10-16-1256/§10" data-name="§10" data-partID="§10" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Vern ved velt</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Veltevern som verner fører og eventuelle passasjerer hvis traktoren velter skal, jfr. traktorforskriften punkt 6, oppfylle:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/4/ledd/1/punkt/1/" id="kapittel-3-paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/4/ledd/1/punkt/1/ledd/1/" id="kapittel-3-paragraf-4-ledd-1-punkt-1-ledd-1">Rådsdirektiv 77/536, endret ved Rådsdirektiv 89/680, om veltevern for jordbruks- og skogbrukstraktorer med hjul. Ved merkingen skal tallet 16 utgjøre kjennetegnet for Norge.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/4/ledd/1/punkt/2/" id="kapittel-3-paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/4/ledd/1/punkt/2/ledd/1/" id="kapittel-3-paragraf-4-ledd-1-punkt-2-ledd-1">Rådsdirektiv 79/622, endret ved Kommisjonsdirektivene 82/953 og 88/413, om veltevern for jordbruks- og skogbrukstraktorer (statisk prøving). Ved merkingen skal tallet 16 utgjøre kjennetegnet for Norge.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/paragraf/4/ledd/1/punkt/3/" id="kapittel-3-paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/3/paragraf/4/ledd/1/punkt/3/ledd/1/" id="kapittel-3-paragraf-4-ledd-1-punkt-3-ledd-1">Rådsdirektiv 86/298, endret ved Kommisjonsdirektiv 89/682, om veltevern montert bak på smalsporede jordbruks- og skogbrukstraktorer med hjul. Ved merkingen skal tallet 16 utgjøre kjennetegnet for Norge.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/3/paragraf/4/ledd/1/punkt/4/" id="kapittel-3-paragraf-4-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/3/paragraf/4/ledd/1/punkt/4/ledd/1/" id="kapittel-3-paragraf-4-ledd-1-punkt-4-ledd-1">Rådsdirektiv 87/402, endret ved Rådsdirektiv 89/681, om veltevern montert foran førersete på smalsporede jordbruks- og skogbrukstraktorer med hjul. Ved merkingen skal tallet 16 utgjøre kjennetegnet for Norge.</article></article></li></ul></article></article><article class="legalArticle" data-lovdata-URL="LTI/forskrift/1994-10-16-1256/§11" data-name="§11" data-partID="§11" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Støy</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Lydnivået fra traktor skal oppfylle kravene i Rådsdirektiv 77/311 om lydnivået ved ørene til fører av jordbruks- eller skogbrukstraktor med hjul, jfr. traktorforskriften punkt 11.</article></article><article class="legalArticle" data-lovdata-URL="LTI/forskrift/1994-10-16-1256/§12" data-name="§12" data-partID="§12" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Kraftuttak</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Kraftuttak på traktor skal oppfylle kravene i Rådsdirektiv 86/297 om kraftuttak og vern av dem for jordbruks- og skogbrukstraktorer med hjul, jfr. traktorforskriften punkt 14.</article></article></section></main></body></html>