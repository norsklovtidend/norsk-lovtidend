<!DOCTYPE html><html lang="no"><head><title>Forskrift om endring i forskrift om flagging ved erverv av rettigheter til aksjer (opsjoner og konvertible obligasjoner m.v).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:03</dd><dt class="legacyID">Datokode</dt><dd class="legacyID">FOR-1994-02-23-140</dd><dt class="dokid">DokumentID</dt><dd class="dokid">LTI/forskrift/1994-02-23-140</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 3</dd><dt class="dateInForce">I kraft fra</dt><dd class="dateInForce">1994-02-23</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-10-05-1091</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-61/§8a</li></ul></dd><dt class="dateOfPublication">Kunngjort</dt><dd class="dateOfPublication">1994-03-28</dd><dt class="title">Tittel</dt><dd class="title">Forskrift om endring i forskrift om flagging ved erverv av rettigheter til aksjer (opsjoner og konvertible obligasjoner m.v).</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 23. februar 1994 med hjemmel i lov 14. juni 1985 nr. 61 om verdipapirhandel § 8A annet ledd, jf. kgl.res. 4. desember 1992 nr. 822.</dd><dt class="refid">RefID</dt><dd class="refid">forskrift/1994-02-23-140</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om flagging ved erverv av rettigheter til aksjer (opsjoner og konvertible obligasjoner m.v).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-02-23-140" id="dokument"><h1>Forskrift om endring i forskrift om flagging ved erverv av rettigheter til aksjer (opsjoner og konvertible obligasjoner m.v).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-02-23-140/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift 5. oktober 1989 nr. 1091 om flagging ved erverv av rettigheter til aksjer (opsjoner og konvertible obligasjoner mv) gjøres følgende endring:</article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Erverv eller avhendelse av rettighet til aksjer skal straks meldes til børsen og selskapet etter samme regler som verdipapirhandelloven § 8A inneholder om melding av erverv eller avhendelse av aksjer.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Meldeplikt etter første ledd foreligger også ved erverv av aksjer eller rettighet til aksjer når erververen etter ervervet eier aksjer og rettigheter til aksjer som til sammen representerer mer enn de andeler av aksjekapitalen eller stemmene i selskapet som er nevnt i verdipapirhandelloven § 8A. Det samme gjelder ved avhendelse av aksjer og rettigheter til aksjer som til sammen representerer mer enn de andeler av aksjekapitalen eller stemmene som er nevnt i verdipapirhandelloven § 8A.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ved avgjørelsen av om kredittinstitusjon har meldeplikt etter første og annet ledd skal hensyn ikke tas til erverv eller avhendelse av panterett eller annen sikkerhet i aksjer for lån eller kreditt til kunder med mindre sikkerheten fra en enkelt kunde omfatter aksjer som tilsammen representerer mer enn fem prosent av aksjekapitalen eller stemmene i selskapet. Som enkeltkunde regnes her selskaper og personer som skal anses som enkeltkunde etter forskrift til finansinstitusjonsloven (lov av 10. juni 1988 nr. 40 om finansieringsvirksomhet og finansinstitusjoner) § 2-10 siste ledd.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-02-23-140/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft straks.</article></section></main></body></html>