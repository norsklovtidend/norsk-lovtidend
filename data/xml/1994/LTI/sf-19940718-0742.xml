<!DOCTYPE html><html lang="no"><head><title>Forskrift om endring i forskrift om miljøskadelige batterier og akkumulatorer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:22</dd><dt class="legacyID">Datokode</dt><dd class="legacyID">FOR-1994-07-18-742</dd><dt class="dokid">DokumentID</dt><dd class="dokid">LTI/forskrift/1994-07-18-742</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 15</dd><dt class="dateInForce">I kraft fra</dt><dd class="dateInForce">1994-08-01, 1994-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-07-17-616</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>lov/1981-03-13-6/§31</li><li>forskrift/1977-08-05-2</li><li>forskrift/1983-07-08-1245</li></ul></dd><dt class="dateOfPublication">Kunngjort</dt><dd class="dateOfPublication">1994-08-18</dd><dt class="title">Tittel</dt><dd class="title">Forskrift om endring i forskrift om miljøskadelige batterier og akkumulatorer.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 18. juli 1994 med hjemmel i lov av 11. juni 1976 nr. 79 om kontroll med produkter og forbrukertjenester (produktkontrolloven) § 4, jfr. kgl.res. av 5. august 1977 og lov av 13. mars 1981 nr. 6 om vern mot forurensninger og om avfall (forurensningsloven) § 31, jfr. kgl.res. av 8. juli 1983 nr. 1245.</dd><dt class="refid">RefID</dt><dd class="refid">forskrift/1994-07-18-742</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om miljøskadelige batterier og akkumulatorer.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1994-07-18-742" id="dokument"><h1>Forskrift om endring i forskrift om miljøskadelige batterier og akkumulatorer.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-07-18-742/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 17. juli 1990 nr. 616 om miljøskadelige batterier og akkumulatorer gjøres følgende endringer:</article> <article class="defaultP" margin-top="true">§ 2 annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Med forurensningsmyndigheten menes Statens forurensningstilsyn eller den Miljøverndepartementet bemyndiger.</article> <article class="defaultP" margin-top="true">§ 3 skal lyde:</article><article class="defaultP"><strong>§ 3.</strong> <i>Merking av miljøskadelige batterier</i></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Produsent eller importør plikter å merke med symbol (jfr. vedlegg 1):<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">Nikkel/kadmium batterier som inneholder tilsammen 0,025 vektprosent eller mer kvikksølv og kadmium.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">Emballasje med enkeltvise knappecellebatterier (blisterpakning) av typen kvikksølvoksid, sølvoksid, sink/luft eller andre typer knappeceller som inneholder tilsammen 0,025 vektprosent eller mer kvikksølv og kadmium.</article></article></li></ul></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Batterier som er bygget opp av flere knappeceller som inneholder tilsammen 0,025 vektprosent eller mer kvikksølv og kadmium.<ul class="defaultList"><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">c)</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">Batterier som inneholder 0,4 vektprosent eller mer bly.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/4/punkt/2/" id="kapittel-1-ledd-4-punkt-2"><span class="data-originalId">d)</span><article class="legalP" data-absoluteaddress="/kapittel/1/ledd/4/punkt/2/ledd/1/" id="kapittel-1-ledd-4-punkt-2-ledd-1">Batterier som faller inn under a), b) eller c) som er innmontert i en gjenstand og selve gjenstanden der det er praktisk mulig.</article></article></li></ul></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Produsent eller importør plikter i tillegg å merke åpne batterier som inneholder mer enn 5% svovelsyre eller mer enn 1% lut som etsende etter de regler som er fastsatt i forskrift om merking, omsetning m.v. av kjemikaler som kan medføre helsefare av 22. desember 1993 nr. 1228.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Det er forbudt å omsette ovennevnte batterier og/eller emballasje og gjenstander med slike batterier innmontert og som ikke er merket i henhold til denne paragrafen.</article> <article class="defaultP" margin-top="true">§ 4 skal lyde:</article><article class="defaultP"><strong>§ 4.</strong> <i>Forbud mot visse typer batterier</i></article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Det er forbudt å produsere, importere, eksportere eller omsette:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1">Ikke oppladbare, alkaliske mangandioksid batterier som inneholder 0,001 vektprosent eller mer kvikksølv og/eller 0,001 vektprosent eller mer kadmium.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1">Sink/karbon batterier som inneholder 0,001 vektprosent eller mer kvikksølv.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/7/punkt/3/" id="kapittel-1-ledd-7-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/7/punkt/3/ledd/1/" id="kapittel-1-ledd-7-punkt-3-ledd-1">Etter 1. januar 1995: alle typer batterier som inneholder 0,001 vektprosent eller mer kvikksølv.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/7/punkt/4/" id="kapittel-1-ledd-7-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/7/punkt/4/ledd/1/" id="kapittel-1-ledd-7-punkt-4-ledd-1">Batterier som er merkepliktige etter denne forskriftens § 3 som er innmontert i gjenstander og som ikke lett kan fjernes fra gjenstanden av forbruker når de er utbrukt.</article></article></li></ul></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Knappecellebatterier er unntatt fra bokstav a) og b).</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Bokstav d) gjelder ikke for batterier som er innmontert i gjenstander som er nevnt i vedlegg 2 til denne forskrift.</article> <article class="defaultP" margin-top="true">§ 6 skal lyde:</article><article class="defaultP"><strong>§ 6.</strong> <i>Tilsyn</i></article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Forurensningsmyndigheten fører tilsyn med at denne forskriften overholdes.</article> <article class="defaultP" margin-top="true">§ 7 skal lyde:</article><article class="defaultP"><strong>§ 7.</strong> <i>Unntak</i></article><article class="legalP" data-absoluteaddress="/kapittel/1/ledd/11/" id="kapittel-1-ledd-11">I særskilte tilfeller kan forurensningsmyndigheten gjøre unntak fra forskriften, dersom Norges folkerettslige forpliktelser ikke er til hinder for det. Unntak kan gjøres med enkeltvedtak eller forskrift.</article> <article class="defaultP" margin-top="true">§ 8 skal lyde:</article><article class="defaultP"><strong>§ 8.</strong> <i>Klage</i></article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Vedtak truffet i medhold av denne forskriften kan påklages til Miljøverndepartementet eller den Miljøverndepartementet bemyndiger.</article> <article class="defaultP" margin-top="true">§ 9 skal lyde:</article><article class="defaultP"><strong>§ 9.</strong> <i>Tvangsmulkt eller forurensningsgebyr</i></article><article class="legalP" data-absoluteaddress="/kapittel/1/ledd/13/" id="kapittel-1-ledd-13">For å sikre at bestemmelsene i denne forskriften eller vedtak truffet i medhold av forskriften blir gjennomført, kan forurensningsmyndigheten ilegge tvangsmulkt i medhold av lov om kontroll med produkter og forbrukertjenester § 13 eller fastsette forurensningsgebyr i medhold av lov om vern mot forurensninger og om avfall § 73.</article> <article class="defaultP" margin-top="true">§ 10 skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Ved overtredelse av denne forskriften eller vedtak truffet i medhold av forskriften, kommer lov om kontroll med produkter og forbrukertjenester § 12 eller lov om vern mot forurensninger og om avfall kap. 10 til anvendelse, dersom forholdet ikke går inn under strengere straffebestemmelser. Overtredelse av bestemmelser i denne forskriften som er hjemlet i lov om vern mot forurensninger og om avfall kan straffes med bøter, jf. lov om vern mot forurensninger og om avfall § 79 annet ledd.</article> <article class="defaultP" margin-top="true">§ 11 skal lyde:</article><article class="defaultP"><strong>§ 11.</strong> <i>Ikrafttredelse og overgangsbestemmelser</i></article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Endringene gitt i endringsforskrift av 18. juli 1994 trer i kraft 1. august 1994 med unntak av endringene i § 3 som trer i kraft 31. desember 1994.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Produsent eller importør kan merke merkepliktige batterier etter de nye bestemmelsene gitt i vedlegg 1 til denne forskriften allerede fra den dato denne endringsforskriften fastsettes.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Fram til 31. desember 1995 kan det omsettes batterier som er merket i henhold til tidligere regler om merking gitt i forskrift om miljøskadelige batterier og akkumulatorer av 17. juli 1990.</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Fram til 31. desember 1995 kan det omsettes merkepliktige batterier som er innmontert i gjenstander og som ikke lett kan fjernes fra gjenstanden av forbruker.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-07-18-742/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I vedlegg 1 til forskriften gjøres følgende endringer:</article> <article class="defaultP" margin-top="true"><i>Vedlegg 1. Merkingens utforming</i></article><article class="numberedLegalP" data-numerator="1" data-absoluteaddress="/kapittel/2/nummer/1/" id="kapittel-2-nummer-1">1. Merkepliktige batterier og der det er praktisk mulig, for gjenstander med innmonterte batterier, også den gjenstanden de er innmontert i, skal være merket med et av de to følgende symboler:</article><article class="centeredP" data-text-align="center">Figur utelatt.</article><article class="numberedLegalP" data-numerator="2" data-absoluteaddress="/kapittel/2/nummer/2/" id="kapittel-2-nummer-2">2. I tillegg skal de være merket med:<article class="legalP" data-absoluteaddress="/kapittel/2/nummer/2/ledd/1/" id="kapittel-2-nummer-2-ledd-1">Symbol som indikerer tungmetallinnholdet. Dette skal bestå av det kjemiske symbolet for det aktuelle tungmetallet, Hg, Cd eller Pb.</article><article class="legalP" data-absoluteaddress="/kapittel/2/nummer/2/ledd/2/" id="kapittel-2-nummer-2-ledd-2">Merkingen skal være varig og lett synlig, og være trykket på selve batteriets overflate og/eller emballasje/gjenstand hvor batteriet er innmontert. I de tilfeller der dette ikke er mulig, skal symbolet være godt festet og tåle syre/lut slik at det er tydelig lesbart og følger batteriet/akkumulatoren hele levetiden. Symbolet skal utgjøre minst 3% av den største siden av batteriet og/eller emballasjens overflate, opp til maksimum 5 x 5 cm. For sylinderiske celler skal symbolet dekke minst 3% av halvparten av sideoverflaten og ha en maksimum størrelse på 5x5 cm. Hvis 3% av batterioverflaten utgjør mindre enn 0,5 x 0,5 cm, skal i stedet emballasjen merkes med ett symbol på 1 x 1 cm.</article><article class="legalP" data-absoluteaddress="/kapittel/2/nummer/2/ledd/3/" id="kapittel-2-nummer-2-ledd-3">Symbolet referert til i pkt 2 (angivelse av tungmetallinnholdet) skal trykkes under symbolet referert til i pkt 1. Det skal dekke et areal på minst 25% av symbolet referert til i pkt. 1.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1994-07-18-742/KAPITTEL_3" data-partID="k3"><h2>III</h2><article class="defaultP"><i>Vedlegg 2. Liste over kategorier av gjenstander hvor det ikke stilles krav til at innmonterte batterier lett skal la seg kunne fjerne av forbruker</i></article><article class="numberedLegalP" data-numerator="1" data-absoluteaddress="/kapittel/3/nummer/1/" id="kapittel-3-nummer-1">1. Gjenstander hvor batteriene er loddet, sveiset eller på annen måte permanent fastgjort til kontaktpunktet for å sikre kontinuerlig energitilførsel til intensive industriformål, eller for å bevare minne og datafunksjoner i visse former for informasjonsteknologi- og kontorutstyr, hvor bruk av batterier er teknisk nødvendig.</article><article class="numberedLegalP" data-numerator="2" data-absoluteaddress="/kapittel/3/nummer/2/" id="kapittel-3-nummer-2">2. Referanseceller i vitenskapelig eller annet teknisk utstyr, og batterier innmontert i medisinsk utstyr konstruert for å opprettholde livsviktige funksjoner, og i pacemakere, hvor det er absolutt påkrevet med kontinuerlig drift, og hvor batteriene bare kan fjernes av kvalifisert personell.</article><article class="numberedLegalP" data-numerator="3" data-absoluteaddress="/kapittel/3/nummer/3/" id="kapittel-3-nummer-3">3. Bærbart utstyr, hvor skifte av batterier av ukvalifisert personell kan representere en sikkerhetsrisiko for brukeren, eller innvirke på utstyrets funksjon, og profesjonelt utstyr beregnet på bruk i spesielt følsomme omgivelser, f.eks. i nærvær av brann- og eksplosjonsfarlige forbindelser.<article class="legalP" data-absoluteaddress="/kapittel/3/nummer/3/ledd/1/" id="kapittel-3-nummer-3-ledd-1">De gjenstander som har batterier som ikke lett kan fjernes av bruker, skal være vedlagt bruksanvisning til brukeren som informerer om at det er innmontert miljøskadelige batterier, og som angir hvordan de uten fare kan fjernes.</article></article></section></main></body></html>