<!DOCTYPE html><html lang="no"><head><title>Forskrift om prisopplysning for gravferdstjenester.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">FOR-1994-04-13-306</dd><dt class="dokid">DokumentID</dt><dd class="dokid">LTI/forskrift/1994-04-13-306</dd><dt class="ministry">Departement</dt><dd class="ministry"><ul><li>Administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 7</dd><dt class="dateInForce">I kraft fra</dt><dd class="dateInForce">1994-05-02</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-03-18-226</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-65/§4-1</li></ul></dd><dt class="dateOfPublication">Kunngjort</dt><dd class="dateOfPublication">1994-05-31</dd><dt class="title">Tittel</dt><dd class="title">Forskrift om prisopplysning for gravferdstjenester.</dd><dt class="miscInformation">Annet om dokumentet</dt><dd class="miscInformation">Fastsatt av Konkurransetilsynet 13. april 1994 med hjemmel i lov av 11. juni 1993 nr. 65 om konkurranse i ervervsvirksomhet § 4-1 annet ledd.</dd><dt class="refid">RefID</dt><dd class="refid">forskrift/1994-04-13-306</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om prisopplysning for gravferdstjenester.<ul class="tocSubUl"><li>§ 1. Påbud om prislister</li><li>§ 2. Prislistens innhold</li><li>§ 3. Pristilbud</li><li>§ 4. Generelle bestemmelser</li><li>§ 5. Fullmakter</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1994-04-13-306" id="dokument"><h1>Forskrift om prisopplysning for gravferdstjenester.</h1><article class="legalArticle" data-lovdata-URL="LTI/forskrift/1994-04-13-306/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Påbud om prislister</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Begravelsesbyråer skal ha for utdeling liste som inneholder prisopplysninger om gravferdstjenester.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Prislisten skal være utlagt i begravelsesbyråets lokaler for kundemottaking og skal medbringes ved konsultasjon utenfor byråets lokaler.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Begravelsesbyrået skal uoppfordret tilby prislisten til kunder som retter forespørsler til byrået om gravferdstjenester. Plikten til å tilby prislisten uoppfordret gjelder ved første gangs henvendelse eller konsultasjon.</article></article><article class="legalArticle" data-lovdata-URL="LTI/forskrift/1994-04-13-306/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Prislistens innhold</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Prislisten skal inneholde priser for alle tjenester og varer som tilbys av begravelsesbyrået.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For tjenester og varer der pris avhenger av transportavstand, størrelse m.v., skal det angis hvordan pris beregnes.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Prislisten skal inneholde priseksempel med totalprisen for enkel gravferd. Priseksempelet på enkel gravferd skal inneholde de varer og tjenester som er angitt i § 4.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Prislisten skal også inneholde opplysninger om betalingsbetingelser for gravferdstjenestene.</article></article><article class="legalArticle" data-lovdata-URL="LTI/forskrift/1994-04-13-306/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Pristilbud</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Begravelsesbyrået skal ved bestilling av gravferdstjenester uoppfordret tilby kunden skriftlig pristilbud.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Pristilbudet skal, om kunden ikke uttrykker ønske om noe annet, inneholde alle tjenester og varer som inngår i gravferden, og så langt det er praktisk mulig angi totalprisen for denne. For de tjenester og varer det er beheftet usikkerhet til med hensyn til pris, skal forhold som vil påvirke endelig pris angis.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Kunden skal gis rimelig tid til å sette seg inn i pristilbudet før avtale om gravferdstjeneste inngås.</article></article><article class="legalArticle" data-lovdata-URL="LTI/forskrift/1994-04-13-306/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelle bestemmelser</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Priseksempelet for enkel gravferd skal inneholde disse varer og tjenester:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Enkel kiste</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Svøp og utstyr til enkel kiste</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Bringing av kiste til institusjon (hvis aktuelt)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Nedlegging i kiste utført av byrået</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">Bårebil m/sjåfør og en betjent til krematoriet/kirkegård</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/6/" id="paragraf-4-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/6/ledd/1/" id="paragraf-4-ledd-1-punkt-6-ledd-1">Avgiftspliktig honorar</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/7/" id="paragraf-4-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/7/ledd/1/" id="paragraf-4-ledd-1-punkt-7-ledd-1">Avgiftsfritt honorar</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/8/" id="paragraf-4-ledd-1-punkt-8"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/8/ledd/1/" id="paragraf-4-ledd-1-punkt-8-ledd-1">1 dødsannonse, en spalte ... (avisens navn)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/9/" id="paragraf-4-ledd-1-punkt-9"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/9/ledd/1/" id="paragraf-4-ledd-1-punkt-9-ledd-1">Kistegrav, istandsettelse og gebyr til ... (kommunens navn)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/10/" id="paragraf-4-ledd-1-punkt-10"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/10/ledd/1/" id="paragraf-4-ledd-1-punkt-10-ledd-1">Kistegrav, festeavgift ... (kommunens navn)</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Hvis priseksempelets totalpris vil være forskjellig for de kommuner begravelsesbyrået leverer sine tjenester i, skal begravelsesbyrået hvis praktisk mulig utarbeide priseksempler for hver kommune.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Merverdiavgift skal inngå i prisene for avgiftspliktige tjenester og varer. Andre offentlige avgifter og gebyrer skal oppgis i prislisten, i pristilbud og i priseksempelet for enkel gravferd.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">For tjenester og varer som begravelsesbyrået formidler fra andre og som faktureres direkte fra den aktuelle tjenesteyter eller leverandør til kunden, skal det ved bestilling av disse varer og tjenester informeres om at disse kostnadene kommer i tillegg.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Det skal fremgå av pristilbudet etter § 3 og priseksempelet for enkel gravferd om det er gjort fradrag for offentlig gravferdshjelp.</article></article><article class="legalArticle" data-lovdata-URL="LTI/forskrift/1994-04-13-306/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fullmakter</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Konkurransetilsynet kan gjøre unntak fra forskriften.</article></article><article class="legalArticle" data-lovdata-URL="LTI/forskrift/1994-04-13-306/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskriften trer i kraft 2. mai 1994. Samtidig oppheves forskrift av 18. mars 1994 nr. 226 om prisopplysning for gravferdstjenester.</article></article></main></body></html>