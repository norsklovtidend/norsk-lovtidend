<!DOCTYPE html><html lang="no"><head><title>Midlertidig forskrift om trafikkeringsrett på det nasjonale jernbanenettet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:00</dd><dt class="legacyID">Datokode</dt><dd class="legacyID">FOR-1994-12-02-1073</dd><dt class="dokid">DokumentID</dt><dd class="dokid">LTI/forskrift/1994-12-02-1073</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 24</dd><dt class="dateInForce">I kraft fra</dt><dd class="dateInForce">1995-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§6</li><li>lov/1993-06-11-100/§8</li></ul></dd><dt class="dateOfPublication">Kunngjort</dt><dd class="dateOfPublication">1994-12-22</dd><dt class="title">Tittel</dt><dd class="title">Midlertidig forskrift om trafikkeringsrett på det nasjonale jernbanenettet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res 2. desember 1994 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) §§ 6 og 8, jfr. EØS-komiteens beslutning 7/94 vedlegg 11 nr. 37 (Rdir 91/440/EØF). Fremmet av Samferdselsdepartementet.</dd><dt class="refid">RefID</dt><dd class="refid">forskrift/1994-12-02-1073</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om trafikkeringsrett på det nasjonale jernbanenettet.<ul class="tocSubUl"><li>Kap. 1 Innledende bestemmelser<ul class="tocSubUl"><li>§ 1. Forskriftens virkeområde samt avgrensning av trafikkeringsretten etter jernbaneloven § 8</li><li>§ 2. Definisjoner</li><li>§ 3. Myndighetene</li></ul></li><li>Kap. 2 Søknad og tildeling av sporkapasitet<ul class="tocSubUl"><li>§ 4. Søknad om sporkapasitet</li><li>§ 5. Tildeling av sporkapasitet</li><li>§ 6. Transport det kan gis sporkapasitet til</li><li>§ 7. Vilkår for tildeling av sporkapasitet</li></ul></li><li>Kap. 3 Administrative bestemmelser<ul class="tocSubUl"><li>§ 8. Tilbakekall av tillatelse</li><li>§ 9. Klageadgang</li><li>§ 10. Ikrafttredelse og virketid</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1994-12-02-1073" id="dokument"><h1>Midlertidig forskrift om trafikkeringsrett på det nasjonale jernbanenettet.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-12-02-1073/KAPITTEL_1" data-partID="k1"><h2>Kap. 1 Innledende bestemmelser</h2><article class="legalArticle" data-lovdata-URL="LTI/forskrift/1994-12-02-1073/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde samt avgrensning av trafikkeringsretten etter jernbaneloven § 8</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften gjelder tildeling av sporkapasitet på det nasjonale jernbanenettet for foretak som faller inn under artikkel 10 i Rdir/91/440/EØF, dvs. internasjonale sammenslutninger av jernbaneforetak og jernbaneforetak som utfører internasjonal kombinert godstransport.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Jernbaneforetak hvis virksomhet omfatter bare transport i byer og forsteder eller regional transport, omfattes ikke av forskriften her. Videre omfatter ikke forskriften museums-, hobby- og bruksbaner.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Kongen kan etter jernbaneloven § 8 i særlige tilfeller gi tillatelse til at foretak og bane som nevnt i annet ledd (jfr. dog fjerde ledd) og som trafikkerer privat kjørevei eller nedlagt jernbanestrekning, kan få tilgang til å trafikkere deler av det nasjonale jernbanenettet for regional innenlandstrafikk. Det samme gjelder tillatelse til å drive gods- og/eller persontrafikk på deler av jernbanenettet hvor staten v/NSB har innstilt slik trafikk.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Tillatelse etter jernbaneloven § 8 til museums- og hobbybaner til å trafikkere det nasjonale jernbanenettet gis av departementet.</article><article class="legalP" data-absoluteaddress="/kapittel/1/paragraf/1/ledd/5/" id="kapittel-1-paragraf-1-ledd-5">Det er en forutsetning for tillatelse etter tredje og fjerde ledd at foretaket har tillatelse til å drive trafikkvirksomhet etter forskrift om anlegg og drift av jernbane av 22. juli 1994 nr. 745, samt at trafikken ikke kommer i konflikt med øvrig trafikk på jernbanenettet.</article></article><article class="legalArticle" data-lovdata-URL="LTI/forskrift/1994-12-02-1073/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="defaultP"><i>Jernbaneforetak</i> – Ethvert privat eller offentlig foretak hvis hovedvirksomhet er transport av gods og/eller passasjerer med jernbane, og der foretaket forplikter seg til å sørge for trekkraften.</article><article class="defaultP"><i>Jernbaneinfrastruktur</i> – Alle punktene oppført i vedlegg I del A til kommisjonsforordning (EØF) nr 2598/70 av 18. desember 1970 om fastsettelse av innholdet av de ulike poster i regnskapsskjemaene i vedlegg I til forordning (EØF) nr 1108/70 (med endringer) unntatt siste strekpunkt som bare for formålet med forskriften her skal lyde: «Bygninger som benyttes til betjening av infrastukturen».</article><article class="defaultP"><i>Internasjonal sammenslutning</i> – Enhver sammenslutning av minst to jernbaneforetak etablert i ulike EØS-land med sikte på å drive internasjonal transportvirksomhet mellom EØS-land.</article><article class="defaultP"><i>Transport i byer og forsteder</i> – Transporttjenester utført for å møte transportbehov i en bykjerne eller et byområde, samt transportbehov mellom denne bykjerne eller dette byområdet og forstedene.</article><article class="defaultP"><i>Regional transport</i> – Transporttjenester utført for å møte transportbehovet i en region.</article><article class="defaultP"><i>Sporkapasitet</i> – Infrastrukturkapasitet som er nødvendig for at et tog kan kunne kjøres mellom to steder til en bestemt tid.</article><article class="defaultP"><i>Kombinert transport</i> – Artikkel 1 i Rådsdirektiv 92/106/EØF.</article></article><article class="legalArticle" data-lovdata-URL="LTI/forskrift/1994-12-02-1073/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Myndighetene</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Departementet gir tillatelse til å trafikkere det nasjonale jernbanenettet.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">NSB banedivisjonen inngår de nødvendige avtaler med den som har fått tillatelse til å trafikkere det nasjonale jernbanenettet etter at nødvendige opplysninger er innhentet, bl.a. fra ansvarlig enhet for trafikkstyring- og togledelse.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">NSB v/jernbanetilsynet utsteder sikkerhetssertifikater.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-12-02-1073/KAPITTEL_2" data-partID="k2"><h2>Kap. 2 Søknad og tildeling av sporkapasitet</h2><article class="legalArticle" data-lovdata-URL="LTI/forskrift/1994-12-02-1073/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Søknad om sporkapasitet</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Søknad om sporkapasitet sendes departementet med opplysninger om hva slags transport som skal utføres samt omfanget og tidspunktene det ønskes trafikkeringsrett.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Søknaden skal vedlegges dokumentasjon på at jernbaneforetaket har tillatelse (lisens) fra det EØS-land foretaket er etablert i, til å drive slik trafikkvirksomhet som søknaden omfatter. Søkeren må videre dokumentere at foretaket har eller kan skaffe seg tilgang på nødvendig godkjent materiell for den transport det søkes om, og at foretaket har garanti eller forsikring for eventuelt erstatningsansvar som kan oppstå ved virksomheten.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Foretaket må dokumentere at de ansatte med sikkerhetsfunksjoner har de nødvendige kvalifikasjoner til å utføre transporten på en trygg måte, også på de strekninger det søkes om trafikkeringsrett til, jfr. § 7.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Dersom søknaden berører sporkapasitet utenfor landegrensen, skal søknaden forelegges tildelingsmyndigheten i det EØS-land hvor avgang eller ankomst for jernbanetransporten skal finne sted. Søkeren kan selv forelegge søknaden for de tildelingsmyndigheter som søknaden berører, og skal opplyse om dette i søknaden.</article><article class="legalP" data-absoluteaddress="/kapittel/2/paragraf/1/ledd/5/" id="kapittel-2-paragraf-1-ledd-5">Departementet kan kreve tilleggsopplysninger som har betydning for behandling av søknaden.</article></article><article class="legalArticle" data-lovdata-URL="LTI/forskrift/1994-12-02-1073/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tildeling av sporkapasitet</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Tildeling av sporkapasitet skal skje på en rettferdig og ikke-diskriminerende måte.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Dersom tidspunktet som det søkes sporkapasitet for, kommer i konflikt med den ruteplan som gjelder for perioden, gis trafikken i ruteplanen fortrinnsrett. Allerede eksisterende trafikk i perioden gis likeledes fortrinn. Ved ruteplanendringer avgjør departementet etter at alle parter er blitt hørt, hvem som skal tildeles sporkapasitet på de ulike tidspunkt, dersom det ikke oppnås enighet mellom foretakene. Eksisterende trafikk kan gis fortrinn ved ruteendring.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Den som har fått avslag på sin søknad på grunn av utilstrekkelig sporkapasitet, kan be om å få vurdert sin søknad på nytt ved neste ruteplanjustering for den omsøkte strekning. Datoene for slike justeringer og andre administrative ordninger i forbindelse med ruteplanleggingen skal opplyses til interesserte parter.</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">NSB foretar den operative ruteplanlegging innenfor de retningslinjer som er gitt i paragrafen her, jfr. dog første ledd.</article></article><article class="legalArticle" data-lovdata-URL="LTI/forskrift/1994-12-02-1073/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Transport det kan gis sporkapasitet til</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Sporkapasitet kan tildeles til slik internasjonal transport og med den begrensning som følger av artikkel 10 i Rdir. 91/440/EØF.</article></article><article class="legalArticle" data-lovdata-URL="LTI/forskrift/1994-12-02-1073/§7" data-name="§7" data-partID="§7" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Vilkår for tildeling av sporkapasitet</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Jernbaneforetaket må inneha sikkerhetssertifikat fra Jernbanetilsynet. Sertifikatet skal bekrefte at jernbaneforetaket har oppfylt sikkerhetsvilkårene som er fastsatt av myndighetene, og at foretaket er kompetent til å utføre transport på en sikker måte på den strekningen som skal trafikkeres. Det stilles de samme sikkerhetskrav som gjelder for NSB for å trafikkere på strekningen. Foretaket må ha garanti eller forsikring for eventuelt erstatningsansvar som kan oppstå ved virksomheten.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Internasjonale sammenslutninger og jernbaneforetak som driver internasjonal kombinert godstransport og som har blitt tildelt sporkapasitet, skal inngå de nødvendige administrative, tekniske og finansielle avtaler med NSB banedivisjonen, herunder betaling av kjøreveisavgift.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1994-12-02-1073/KAPITTEL_3" data-partID="k3"><h2>Kap. 3 Administrative bestemmelser</h2><article class="legalArticle" data-lovdata-URL="LTI/forskrift/1994-12-02-1073/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakekall av tillatelse</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Tillatelse til trafikkeringsrett på det nasjonale jernbanenettet kan trekkes tilbake dersom vilkårene som er stilt for tillatelsen ikke til enhver tid er oppfylt.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Videre kan tillatelsen trekkes tilbake når den ikke er benyttet i 6 måneder fra den er utstedt, eventuelt at virksomheten har opphørt i 6 måneder.</article></article><article class="legalArticle" data-lovdata-URL="LTI/forskrift/1994-12-02-1073/§9" data-name="§9" data-partID="§9" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Klageadgang</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Ved klage på avgjørelser etter forskriften her gjelder forvaltningslovens bestemmelser.</article></article><article class="legalArticle" data-lovdata-URL="LTI/forskrift/1994-12-02-1073/§10" data-name="§10" data-partID="§10" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse og virketid</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Forskriften trer i kraft fra 1. januar 1995 og gjelder frem til den blir avløst av permanent forskrift, dog ikke ut over 31. desember 1995, dersom departementet ikke forlenger virketiden.</article></article></section></main></body></html>