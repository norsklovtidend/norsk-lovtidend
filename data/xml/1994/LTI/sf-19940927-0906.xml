<!DOCTYPE html><html lang="no"><head><title>Forskrift om tilskudd til energiøkonomiseringstiltak i fiskeflåten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1994-09-27-906</dd><dt class="dokid">DokumentID</dt><dd class="dokid">LTI/forskrift/1994-09-27-906</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 20</dd><dt class="dateInForce">I kraft fra</dt><dd class="dateInForce">1994-09-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-06-19-1196</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li><li>lov/1814-05-17/avtale</li></ul></dd><dt class="dateOfPublication">Kunngjort</dt><dd class="dateOfPublication">1994-10-20</dd><dt class="title">Tittel</dt><dd class="title">Forskrift om tilskudd til energiøkonomiseringstiltak i fiskeflåten.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 27. september 1994 i medhold av avtale av 3. januar 1985 mellom Norges Fiskarlag og Forbruker- og administrasjonsdepartementet om støttetiltak til fiskerinæringen i 1985.</dd><dt class="refid">RefID</dt><dd class="refid">forskrift/1994-09-27-906</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til energiøkonomiseringstiltak i fiskeflåten.<ul class="tocSubUl"><li>§ 1. Forskriftens formål</li><li>§ 2. Spesielle vilkår</li><li>§ 3. Avgrensing av investeringer og tilskuddsstørrelse</li><li>§ 4. Søknad om tilskudd</li><li>§ 5. Fastsettelse og utbetaling av tilskudd</li><li>§ 6. Avhending av utstyr</li><li>§ 7. Kontroll</li><li>§ 8. Klageadgang</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1994-09-27-906" id="dokument"><h1>Forskrift om tilskudd til energiøkonomiseringstiltak i fiskeflåten.</h1><article class="legalArticle" data-lovdata-URL="LTI/forskrift/1994-09-27-906/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Av midler stilt til disposisjon kan Statens Fiskarbank gi tilskudd til energiøkonomiserende investeringer med sikte på å redusere drivstofforbruket i fiskeflåten.</article></article><article class="legalArticle" data-lovdata-URL="LTI/forskrift/1994-09-27-906/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Spesielle vilkår</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskudd etter § 1 kan gis når følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">fartøyet er registrert i merkeregisteret for fiske- og fangstfartøyer, jfr. lov av 5. desember 1917 om registrering og merking av fiskefartøyer,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">det kan dokumenteres at fartøyet i løpet av ett av de to siste kalenderår har hatt en driftstid på minst 30 uker. Driftstid oppgis og beregnes fra den dato da fartøyet går ut på tur og slutter den dato da siste fangst er levert pluss eventuelt gangtid fra leveringssted til hjemsted. Klargjørings- og avslutningsarbeid tas med i driftstiden. Opphold i vanlig drift utover en uke tas ikke med, uansett årsak.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det kan ikke gis tilskudd til utstyr som er anskaffet før søknadstidspunktet.</article></article><article class="legalArticle" data-lovdata-URL="LTI/forskrift/1994-09-27-906/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avgrensing av investeringer og tilskuddsstørrelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tilskudd etter § 1 kan gis til anskaffelse av<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">økonometer (utstyr for måling av drivstoff og fart samt programvare som beregner kostnader i kr/nautisk mil og totale kostnader for en gitt distanse på bakgrunn av valgt fart og drivstoffpris)</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">drivstoffmåler (utstyr for måling av drivstofforbruk i liter/time)</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">fartsmåler (logging av fart gjennom vann)</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">økopilot (utstyr for måling av drivstoff og fart samt programvare for beregning av økonomisk fart i ulike driftssituasjoner og optimal innstilling av motorturtall og propellstigning).</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Støtten kan gis etter følgende satser gradert etter fartøyets motorstørrelse:<table><tbody><tr><td data-text-align="left" data-vertical-align="top">Hovedmotors ytelse:</td><td data-text-align="left" data-vertical-align="top">Andel tilskudd av investeringskostnader:</td></tr><tr><td data-text-align="left" data-vertical-align="top">Under 500 HK</td><td data-text-align="left" data-vertical-align="top">50%</td></tr><tr><td data-text-align="left" data-vertical-align="top">500 – 1000 HK</td><td data-text-align="left" data-vertical-align="top">40%</td></tr><tr><td data-text-align="left" data-vertical-align="top">over 1000 HK</td><td data-text-align="left" data-vertical-align="top">25%</td></tr></tbody></table></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Tilskudd kan gis med inntil kr 35.000, eksklusiv merverdiavgift, pr. fartøy.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Konstruksjonsmessige tiltak, herunder ombygging av skrog, utskifting av bl.a motor, gir, propell og montering av propelldyse, omfattes ikke av ordningen.</article></article><article class="legalArticle" data-lovdata-URL="LTI/forskrift/1994-09-27-906/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknad om tilskudd</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om tilskudd sendes Statens Fiskarbank gjennom den lokale fiskerirettleder/fiskerinemnd.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Med søknaden skal følge:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">Spesifisert kostnadsoverslag for de enkelte deler det søkes om tilskudd for. Overslaget bør bygge på anbud fra leverandør, verksted m.v.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">finansieringsplan for det omsøkte utstyr og</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">opplysninger om hovedmotorens ytelse.</article></article></li></ul></article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fiskerirettlederen/fiskerinemnda skal foreta en vurdering av behovet for planlagte investeringer og påse at dokumentasjon som nevnt i § 2 foreligger, samt bekrefte opplysninger om motorens ytelse.</article></article><article class="legalArticle" data-lovdata-URL="LTI/forskrift/1994-09-27-906/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fastsettelse og utbetaling av tilskudd</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens Fiskarbank avgjør i det enkelte tilfelle om tilskudd skal gis og fastsetter tilskuddets størrelse og står for utbetalingen. I første omgang gis det tilsagn om støtte for et bestemt beløp.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Tilskuddsbeløpet utbetales på grunnlag av attest fra fiskerirettleder eller fiskerinemnd om at utstyret er montert ombord.</article></article><article class="legalArticle" data-lovdata-URL="LTI/forskrift/1994-09-27-906/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avhending av utstyr</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Avhendes utstyr anskaffet med tilskudd etter § 3 i disse forskrifter alene eller sammen med fartøy innen 30 måneder etter utbetaling av støttebeløpet, kan tilskuddet kreves helt eller delvis tilbakebetalt.</article></article><article class="legalArticle" data-lovdata-URL="LTI/forskrift/1994-09-27-906/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">1.</span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Tilskuddet utbetales under forbehold om korrigering etter at det er foretatt kontroll av Subsidiekontrollen, Fiskeridepartementet eller Riksrevisjonen.</article><article class="legalP" data-absoluteaddress="/paragraf/7/punkt/1/ledd/2/" id="paragraf-7-punkt-1-ledd-2">Den som søker om tilskudd anses samtidig å ha gitt instansene nevnt i første ledd nødvendige fullmakter til å kontrollere de gitte opplysninger.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/7/punkt/2/" id="paragraf-7-punkt-2"><span class="data-originalId">2.</span><article class="legalP" data-absoluteaddress="/paragraf/7/punkt/2/ledd/1/" id="paragraf-7-punkt-2-ledd-1">Uriktige og feilaktige opplysninger kan føre til tap av retten til å motta tilskudd og kan medføre straffeansvar.</article></article></li></ul></article><article class="legalArticle" data-lovdata-URL="LTI/forskrift/1994-09-27-906/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klageadgang</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridepartementet er klageinstans for enkeltvedtak som treffes i medhold av denne forskrift, jfr. § 28 i forvaltningsloven av 10. februar 1967.</article></article><article class="legalArticle" data-lovdata-URL="LTI/forskrift/1994-09-27-906/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks. Samtidig oppheves forskrift av 19. juni 1985 nr. 1196 om tilskott til tiltak for energiøkonomisering i fiskeflåten.</article></article></main></body></html>