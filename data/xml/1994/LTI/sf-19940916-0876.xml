<!DOCTYPE html><html lang="no"><head><title>Forskrift om førervern på gamle traktorer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:15</dd><dt class="legacyID">Datokode</dt><dd class="legacyID">FOR-1994-09-16-876</dd><dt class="dokid">DokumentID</dt><dd class="dokid">LTI/forskrift/1994-09-16-876</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 19</dd><dt class="dateInForce">I kraft fra</dt><dd class="dateInForce">To år etter kunngjøring.</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§2</li><li>lov/1977-02-04-4/§9</li><li>lov/1977-02-04-4/§17</li></ul></dd><dt class="dateOfPublication">Kunngjort</dt><dd class="dateOfPublication">1994-10-04</dd><dt class="title">Tittel</dt><dd class="title">Forskrift om førervern på gamle traktorer.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 16. september 1994 med hjemmel i lov 4. februar 1977 om arbeidervern og arbeidsmiljø mv § 2 nr. 5, § 2 nr. 7, § 9 nr. 2 og § 17 nr. 4. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1994-09-16-876</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om førervern på gamle traktorer.<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. Virkeområde</li><li>§ 2. Definisjon – traktor</li><li>§ 3. Straffansvar</li><li>§ 4. Ikrafttreden</li><li>§ 5. Dispensasjon</li></ul></li><li>Kapittel II. Krav om førervern<ul class="tocSubUl"><li>§ 6. Førervern</li></ul></li><li>Kapittel III. Krav til førervern<ul class="tocSubUl"><li>§ 7. Beskyttelse av fører – typegodkjenning</li><li>§ 8. Førervern hvor øvre del kan avmonteres eller felles ned</li></ul></li><li>Kapittel IV. Typegodkjenning.<ul class="tocSubUl"><li>§ 9. Søknad om typegodkjenning</li><li>§ 10. Godtatt institusjon</li><li>§ 11. Typeprøving. Beregning. Vurdering</li></ul></li><li>Kapittel V. Andre krav til førervern<ul class="tocSubUl"><li>§ 12. Materialkvalitet</li><li>§ 13. Tilpassing til redskap og lignende</li><li>§ 14. Atkomst- og betjeningsforhold</li><li>§ 15. Førerhus</li></ul></li><li>Kapittel VI. Merking og monteringsanvisning<ul class="tocSubUl"><li>§ 16. Merking</li><li>§ 17. Monteringsanvisning</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1994-09-16-876" id="dokument"><h1>Forskrift om førervern på gamle traktorer.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-09-16-876/KAPITTEL_1" data-partID="k1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/1994-09-16-876/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder for traktorer som brukes eller ventelig vil bli brukt i virksomhet som kommer inn under arbeidsmiljøloven, som veier 500 kg eller mer, og som er levert før 1. september 1964 eller importert utenom forhandler før 1. januar 1967.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Forskriften gjelder også traktorer som blir brukt i virksomhet som ikke sysselsetter arbeidstaker og i virksomhet i jord- og skogbruk som drives som familiebruk.</article></article><article class="legalArticle" data-lovdata-URL="LTI/forskrift/1994-09-16-876/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon – traktor</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Med traktor menes i denne forskrift motordrevet kjøretøy på hjul og/eller belter, med minst to aksler, konstruert for å trekke tilhengervogner o.l., å bære, trekke, skyve eller drive forskjellig arbeidsredskap.</article></article><article class="legalArticle" data-lovdata-URL="LTI/forskrift/1994-09-16-876/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Straffansvar</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Brudd på forskriften er straffbart, jf. arbeidsmiljølovens kapittel XIV og straffelovens § 48 A og § 48 B.</article></article><article class="legalArticle" data-lovdata-URL="LTI/forskrift/1994-09-16-876/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Forskriften trer i kraft to – 2 – år fra det tidspunkt den offentliggjøres.</article></article><article class="legalArticle" data-lovdata-URL="LTI/forskrift/1994-09-16-876/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Arbeidstilsynet kan gi dispensasjon fra denne forskriften når det er vernemessig forsvarlig.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-09-16-876/KAPITTEL_2" data-partID="k2"><h2>Kapittel II. Krav om førervern</h2><article class="legalArticle" data-lovdata-URL="LTI/forskrift/1994-09-16-876/§6" data-name="§6" data-partID="§6" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Førervern</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Traktor skal være utstyrt med førervern (førerhus eller verneramme) som beskytter føreren ved velt og steiling. Førervernet skal være typegodkjent av Direktoratet for arbeidstilsynet.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1994-09-16-876/KAPITTEL_3" data-partID="k3"><h2>Kapittel III. Krav til førervern</h2><article class="legalArticle" data-lovdata-URL="LTI/forskrift/1994-09-16-876/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Beskyttelse av fører – typegodkjenning</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Importør, produsent eller leverandør kan bare omsette førervern som beskytter føreren ved velting og steiling, og skal sørge for at førervern er typegodkjent av Direktoratet for arbeidstilsynet før det leveres til bruk på traktor eller stilles ut i salgs- eller reklameøyemed her i landet.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Direktoratet kan tidsbegrense eller trekke tilbake typegodkjenningen.</article></article><article class="legalArticle" data-lovdata-URL="LTI/forskrift/1994-09-16-876/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Førervern hvor øvre del kan avmonteres eller felles ned</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Førervern kan være utformet slik at det kan avmonteres eller felles ned.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">På- og avmontering eller opp- og nedfelling skal kunne skje på en enkel og betryggende måte.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Bruk av traktor med avmontert eller nedfelt førervern er bare tillatt der traktoren av plasshensyn ikke kan nyttes med vernet i normal stilling (vernestilling).</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1994-09-16-876/KAPITTEL_4" data-partID="k4"><h2>Kapittel IV. Typegodkjenning.</h2><article class="legalArticle" data-lovdata-URL="LTI/forskrift/1994-09-16-876/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Søknad om typegodkjenning</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Søknad om typegodkjenning skal sendes Direktoratet for arbeidstilsynet, og følgende opplysninger skal være med:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/ledd/1/punkt/1/" id="kapittel-4-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/paragraf/1/ledd/1/punkt/1/ledd/1/" id="kapittel-4-paragraf-1-ledd-1-punkt-1-ledd-1">Søkerens navn og adresse.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/ledd/1/punkt/2/" id="kapittel-4-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/paragraf/1/ledd/1/punkt/2/ledd/1/" id="kapittel-4-paragraf-1-ledd-1-punkt-2-ledd-1">Traktorens navn og typebetegnelse.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/ledd/1/punkt/3/" id="kapittel-4-paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/4/paragraf/1/ledd/1/punkt/3/ledd/1/" id="kapittel-4-paragraf-1-ledd-1-punkt-3-ledd-1">Førervernets navn og typebetegnelse, og navn og adresse på produsent.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/ledd/1/punkt/4/" id="kapittel-4-paragraf-1-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/4/paragraf/1/ledd/1/punkt/4/ledd/1/" id="kapittel-4-paragraf-1-ledd-1-punkt-4-ledd-1">Rapport fra godtatt institusjon om vurdering, beregning eller prøving av førervernets styrke.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/ledd/1/punkt/5/" id="kapittel-4-paragraf-1-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/4/paragraf/1/ledd/1/punkt/5/ledd/1/" id="kapittel-4-paragraf-1-ledd-1-punkt-5-ledd-1">Materialspesifikasjon med henvisning til standard, evt. bekreftelse fra førervernprodusent om at førervernet er laget av halvtettet eller tettet stål.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/ledd/1/punkt/6/" id="kapittel-4-paragraf-1-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/4/paragraf/1/ledd/1/punkt/6/ledd/1/" id="kapittel-4-paragraf-1-ledd-1-punkt-6-ledd-1">Målsatt tegning av førervernet og dets innfestinger til traktoren.</article></article></li></ul></article></article><article class="legalArticle" data-lovdata-URL="LTI/forskrift/1994-09-16-876/§10" data-name="§10" data-partID="§10" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Godtatt institusjon</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">For at typegodkjenning kan gis, skal førervernet som type være styrkemessig vurdert, beregnet eller prøvd (typeprøvd) ved institusjon som er godtatt av Direktoratet for arbeidstilsynet.</article></article><article class="legalArticle" data-lovdata-URL="LTI/forskrift/1994-09-16-876/§11" data-name="§11" data-partID="§11" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Typeprøving. Beregning. Vurdering</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Typeprøving, styrkemessig beregning og vurdering skal utføres etter spesifikasjoner godtatt av Direktoratet for arbeidstilsynet.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1994-09-16-876/KAPITTEL_5" data-partID="k5"><h2>Kapittel V. Andre krav til førervern</h2><article class="legalArticle" data-lovdata-URL="LTI/forskrift/1994-09-16-876/§12" data-name="§12" data-partID="§12" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Materialkvalitet</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Materiale i sveiset konstruksjon i førervern skal være godt egnet for sveising og være av tettet eller halvtettet stål.</article></article><article class="legalArticle" data-lovdata-URL="LTI/forskrift/1994-09-16-876/§13" data-name="§13" data-partID="§13" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilpassing til redskap og lignende</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Førervern skal være slik utformet at det ikke er til hinder for å bruke eller koble til redskap og lignende som normalt brukes sammen med traktor.</article></article><article class="legalArticle" data-lovdata-URL="LTI/forskrift/1994-09-16-876/§14" data-name="§14" data-partID="§14" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Atkomst- og betjeningsforhold</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Førervern skal være utformet slik av atkomst til traktoren og betjening fra førerplassen kan skje på en sikker måte.</article></article><article class="legalArticle" data-lovdata-URL="LTI/forskrift/1994-09-16-876/§15" data-name="§15" data-partID="§15" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Førerhus</span></h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Førerhus på traktorer nevnt i § 1 skal tilfredsstille punktene 6.11, 6.12, 6.13 og 6.14 i forskrift av 20. april 1977 om traktorer.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1994-09-16-876/KAPITTEL_6" data-partID="k6"><h2>Kapittel VI. Merking og monteringsanvisning</h2><article class="legalArticle" data-lovdata-URL="LTI/forskrift/1994-09-16-876/§16" data-name="§16" data-partID="§16" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Merking</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Førervern skal være merket med typegodkjenningsnummer, fabrikasjonsnummer, navn og typebetegnelse.</article><article class="legalP" data-absoluteaddress="/kapittel/6/paragraf/1/ledd/2/" id="kapittel-6-paragraf-1-ledd-2">Følgende tekst skal finnes ved førerplassen:</article> <article class="defaultP" margin-top="true">ADVARSEL. HOLD FAST I RATTET HVIS TRAKTOREN VELTER. HOPP IKKE AV.</article><article class="legalP" data-absoluteaddress="/kapittel/6/paragraf/1/ledd/3/" id="kapittel-6-paragraf-1-ledd-3">Merkingen skal være holdbar og lett synlig.</article></article><article class="legalArticle" data-lovdata-URL="LTI/forskrift/1994-09-16-876/§17" data-name="§17" data-partID="§17" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Monteringsanvisning</span></h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Ved levering av førervern skal det følge med nødvendig og lett forståelig monteringsanvisning på norsk.</article></article></section></main></body></html>