<!DOCTYPE html><html lang="no"><head><title>Forskrift om erstatning for katastrofetap i husdyrhald.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:26</dd><dt class="legacyID">Datokode</dt><dd class="legacyID">FOR-1994-05-20-367</dd><dt class="dokid">DokumentID</dt><dd class="dokid">LTI/forskrift/1994-05-20-367</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 9</dd><dt class="dateInForce">I kraft fra</dt><dd class="dateInForce">1994-05-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-01-10-78</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li><li>lov/1955-03-18-2/§3</li></ul></dd><dt class="dateOfPublication">Kunngjort</dt><dd class="dateOfPublication">1994-06-28</dd><dt class="title">Tittel</dt><dd class="title">Forskrift om erstatning for katastrofetap i husdyrhald.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 20. mai 1994 i medhald av jordbruksoppgjøret og med heimel i Grunnloven § 75 og lov av 18. mars 1955 nr. 2 om tilskiping av jordbruk (jordloven) § 3 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/1994-05-20-367</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om erstatning for katastrofetap i husdyrhald.<ul class="tocSubUl"><li>I<ul class="tocSubUl"><li>§ 1. Heimel.</li><li>§ 2. Formål.</li><li>§ 3. Vilkår for erstatning.</li><li>§ 4. Erstatning.</li><li>§ 5. Administrasjon.</li><li>§ 6. Saksgang.</li><li>§ 7. Budsjett.</li><li>§ 8. Kontroll.</li><li>§ 9. Tilbakebetaling.</li><li>§ 10. Klage.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-05-20-367" id="dokument"><h1>Forskrift om erstatning for katastrofetap i husdyrhald.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-05-20-367/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1994-05-20-367/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Heimel.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Erstatning for katastrofetap i husdyrhald blir løyvt av jordbruksavtalemidlar over Tiltaksfond for Småfe og Fjørfe mm. Ordninga er heimla i vedtekt for Tiltaksfond for Småfe og Fjørfe mm.</article></article><article class="legalArticle" data-lovdata-URL="LTI/forskrift/1994-05-20-367/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Formål.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Formålet med ordninga er å yte erstatning for særleg store tap i husdyrhald i dei høve at det ikkje har vore mogleg å forsikre dyra mot katastrofeprega tap.</article></article><article class="legalArticle" data-lovdata-URL="LTI/forskrift/1994-05-20-367/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for erstatning.</span></h3><article class="numberedLegalP" data-numerator="1" data-absoluteaddress="/kapittel/1/paragraf/3/nummer/1/" id="kapittel-1-paragraf-3-nummer-1">1. For å kunne få erstatning for katastrofetap i husdyrhald, må det ikkje kunne seiast at søkjaren eller den som er sett til å ha omsorg med dyra har handla uaktsomt eller har vore medverkande til at tapet oppstod. Søkjaren må også ha gjort det som er ventande mogleg for å avverge tap av denne karakter. I motsatt fall kan erstatning heilt eller delvis bli redusert. Søkjaren pliktar å dokumentere katastrofeprega tap i husdyrhald når han søkjer om erstatning.</article><article class="numberedLegalP" data-numerator="2" data-absoluteaddress="/kapittel/1/paragraf/3/nummer/2/" id="kapittel-1-paragraf-3-nummer-2">2. Når det gjeld erstatning for katastrofetap av sau på beite, må søkjaren sjølv dekkje ein eigendel av tapet på 20% av dei lameiningar som blei sleppt på beite om våren. Minste eigendel er 10 lameiningar.</article><article class="numberedLegalP" data-numerator="3" data-absoluteaddress="/kapittel/1/paragraf/3/nummer/3/" id="kapittel-1-paragraf-3-nummer-3">3. Når det gjeld erstatning for anna katastrofeprega tap i husdyrhald som ein ikkje kan forsikre mot, må søkjaren sjølv dekkje ein eigendel av tapet på 40% av utrekna nettotap. Minste eigendel er kr 20.000,-.</article><article class="numberedLegalP" data-numerator="4" data-absoluteaddress="/kapittel/1/paragraf/3/nummer/4/" id="kapittel-1-paragraf-3-nummer-4">4. Det blir ikkje gitt erstatning etter denne ordninga dersom tapet er eller kan bli erstatta på andre måtar. Dette gjeld også erstatning utbetalt av Direktoratet for naturforvaltning for tap forvoldt av freda rovvilt.</article></article><article class="legalArticle" data-lovdata-URL="LTI/forskrift/1994-05-20-367/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Erstatning.</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Når det gjeld erstatningspliktig tap etter § 3 punkt 2 vil ei lameining bli erstatta med kr 1.000,-.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Når det gjeld tap etter § 3 punkt 3 vil erstatningspliktig tap bli erstatta på grunnlag av kalkulert tap etter ein sats på kr 1.000,- pr lam, kr 1.800,- pr sau, kr 1.350,- pr mjølkegeit og kr 800,- pr påsett kje. Ein vaksen sau blir rekna lik 1,8 lam. Tap av geitmjølk blir erstatta ut frå kalkulert tap som er verdien av differansen mellom gjennomsnittleg leveranse av mjølk pr geit i dei siste 3 åra og leveransen pr geit i tapsåret.</article></article><article class="legalArticle" data-lovdata-URL="LTI/forskrift/1994-05-20-367/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Administrasjon.</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Ordninga med erstatning for katastrofetap i husdyrhald blir leia av Styret for Tiltaksfond for Småfe og Fjørfe mm. Søknader om erstatning for katastrofetap i husdyrhald vert avgjort av Fylkesmannen som også har fullmakt til å utbetale erstatning for tap.</article></article><article class="legalArticle" data-lovdata-URL="LTI/forskrift/1994-05-20-367/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Saksgang.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/6/punkt/1/" id="kapittel-1-paragraf-6-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/6/punkt/1/ledd/1/" id="kapittel-1-paragraf-6-punkt-1-ledd-1">Søkjaren.</article><article class="legalP" data-absoluteaddress="/kapittel/1/paragraf/6/punkt/1/ledd/2/" id="kapittel-1-paragraf-6-punkt-1-ledd-2">Søknad om erstatning for katastrofetap i husdyrhald for tap av sau på beite skal søkjaren sende til kommunen innan 31. desember. Erstatning for andre katastrofe tap i husdyrhald kan utbetalast av Fylkesmannen utan tidsfrist når søknadene er saksbehandla. Det er eige søknadsskjema for katastrofetap i husdyrhald. Søkjaren skal vedleggje søknaden dokumenter som provar tapet.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/6/punkt/2/" id="kapittel-1-paragraf-6-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/6/punkt/2/ledd/1/" id="kapittel-1-paragraf-6-punkt-2-ledd-1">Kommunen.</article><article class="legalP" data-absoluteaddress="/kapittel/1/paragraf/6/punkt/2/ledd/2/" id="kapittel-1-paragraf-6-punkt-2-ledd-2">Kommunen skal kontrollere at søknaden er riktig utfylt og at tapet er dokumentert på forsvarleg måte. Søknad om erstatning for tap etter § 3 punkt 2 skal sendast samla til Fylkesmannen innan 31. januar. Når det gjeld søknader under § 3, punkt 3 skal kommunen kalkulere storleiken av tapet. Ein skal rekne med bruttotap med frådrag av innsparte kostnader som følgje av tapet. Søknadene skal med tilråding sendast til Fylkesmannen.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/6/punkt/3/" id="kapittel-1-paragraf-6-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/6/punkt/3/ledd/1/" id="kapittel-1-paragraf-6-punkt-3-ledd-1">Fylkesmannen.</article><article class="legalP" data-absoluteaddress="/kapittel/1/paragraf/6/punkt/3/ledd/2/" id="kapittel-1-paragraf-6-punkt-3-ledd-2">Søknader om erstatning for katastrofetap i husdyrhald skal kontrollerast og avgjerast av Fylkesmannen som også skal utbetale erstatning for tap. Fylkesmannen skal også samordne erstatning som er utbetalt av Direktoratet for naturforvaltning etter tap av freda rovvilt og erstatning for tap av sau på beite. Fylkesmannen skal grunngi avslag på søknad og gi melding til søkjaren med opplysning om retten til å klage.</article><article class="legalP" data-absoluteaddress="/kapittel/1/paragraf/6/punkt/3/ledd/3/" id="kapittel-1-paragraf-6-punkt-3-ledd-3">Fylkesmannen skal ved utgangen av året gi melding til NIT-Landbruk A/S om utbetalte erstatningsbeløp mm. NIT-Landbruk skal kjøre ut landsstatistikk.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/6/punkt/4/" id="kapittel-1-paragraf-6-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/6/punkt/4/ledd/1/" id="kapittel-1-paragraf-6-punkt-4-ledd-1">Styret for Tiltaksfond for Småfe og Fjørfe mm.</article><article class="legalP" data-absoluteaddress="/kapittel/1/paragraf/6/punkt/4/ledd/2/" id="kapittel-1-paragraf-6-punkt-4-ledd-2">Styret for Tiltaksfond for Småfe og Fjørfe mm er klageinstans for saker som gjeld erstatning for katastrofetap i husdyrhald. Styret skal påsjå at erstatningsordninga blir gjennomført i samsvar med gjeldande forskrift og dei instruksar som blir gitt.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/6/punkt/5/" id="kapittel-1-paragraf-6-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/6/punkt/5/ledd/1/" id="kapittel-1-paragraf-6-punkt-5-ledd-1">Direktoratet for naturforvaltning.</article><article class="legalP" data-absoluteaddress="/kapittel/1/paragraf/6/punkt/5/ledd/2/" id="kapittel-1-paragraf-6-punkt-5-ledd-2">Etter godkjent oppgjerd for tap som skuldast freda rovvilt, skal Direktoratet for naturforvaltning sende oppgåver til Fylkesmannen over talet på vaksne sauer og lam som er blitt erstatta etter tap av freda rovvilt.</article></article></li></ul></article><article class="legalArticle" data-lovdata-URL="LTI/forskrift/1994-05-20-367/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Budsjett.</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Det skal kvart år avsetjast eit høveleg beløp i budsjett for Tiltaksfond for Småfe og Fjørfe mm til dekking av erstatning for katastrofetap i husdyrhald.</article></article><article class="legalArticle" data-lovdata-URL="LTI/forskrift/1994-05-20-367/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll.</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Dei som søkjer om erstatning for katastrofetap i husdyrhald, pliktar å gi fullgode opplysningar og godta dei kontrolltiltak som blir fastsett. Dersom det blir gitt feil opplysningar i søknaden, kan den heilt eller delvis bli avvist.</article></article><article class="legalArticle" data-lovdata-URL="LTI/forskrift/1994-05-20-367/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tilbakebetaling.</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">For mykje utbetalt erstatning kan krevjast tilbakebetalt eller bli trekt i produksjonstillegget eller andre tilskotsordningar. Dersom feil opplysningar frå søkjaren har ført til for mykje utbetalt erstatning, kan det krevjast morarente for tidsperioden frå utbetaling av erstatning til tilbakebetaling skjer. Det same gjeld også når søkjaren burde ha visst eller forstått at utbetalinga var feil.</article></article><article class="legalArticle" data-lovdata-URL="LTI/forskrift/1994-05-20-367/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Klage.</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Vedtak som er gjort i medhald av denne forskrift kan påklagast etter lov av 10. februar 1967 om behandlingsmåten i forvaltningssaker (forvaltningslova) til Styret for Tiltaksfond for Småfe og Fjørfe mm.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-05-20-367/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift gjeld frå 20. mai 1994. Frå same tid utgår forskrift av 10. januar 1992 nr. 78 for erstatning for katastrofetap i husdyrhald.</article></section></main></body></html>