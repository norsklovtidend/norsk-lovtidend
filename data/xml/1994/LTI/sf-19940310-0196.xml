<!DOCTYPE html><html lang="no"><head><title>Forskrift om spesialitetsnemnda.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:25</dd><dt class="legacyID">Datokode</dt><dd class="legacyID">FOR-1994-03-10-196</dd><dt class="dokid">DokumentID</dt><dd class="dokid">LTI/forskrift/1994-03-10-196</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 5</dd><dt class="dateInForce">I kraft fra</dt><dd class="dateInForce">1994-03-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§11</li></ul></dd><dt class="dateOfPublication">Kunngjort</dt><dd class="dateOfPublication">1994-04-12</dd><dt class="title">Tittel</dt><dd class="title">Forskrift om spesialitetsnemnda.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 10. mars 1994 med hjemmel i lov av 4. desember 1992 nr. 132 om legemidler m.v. § 11.</dd><dt class="refid">RefID</dt><dd class="refid">forskrift/1994-03-10-196</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om spesialitetsnemnda.<ul class="tocSubUl"><li>§ 1. Oppgaver</li><li>§ 2. Sammensetning</li><li>§ 3. Spesialitetsnemnda og Statens legemiddelkontroll</li><li>§ 4. Obligatorisk og fakultativ framleggelse</li><li>§ 5. Innkalling til møter og beslutningsdyktighet</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1994-03-10-196" id="dokument"><h1>Forskrift om spesialitetsnemnda.</h1><article class="legalArticle" data-lovdata-URL="LTI/forskrift/1994-03-10-196/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Oppgaver</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Sosial- og helsedepartementet oppnevner en Spesialitetsnemnd som avgir uttalelse i spørsmål om forbud mot salg av legemidler i henhold til lov av 4. desember 1992 om legemidler m.v. § 4. Spesialitetsnemnda skal videre være rådgivende i spørsmål om godkjenning av farmasøytiske spesialpreparater og tilbakekalling av gitt godkjenning i henhold til §§ 8 og 9 i samme lov.</article></article><article class="legalArticle" data-lovdata-URL="LTI/forskrift/1994-03-10-196/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Sammensetning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Etter forslag fra Statens legemiddelkontroll og Statens helsetilsyn oppnevnes Spesialitetsnemndas medlemmer av Sosial- og helsedepartementet for en periode på 3 år. Nemnda skal ha 9 medlemmer. Medlemmene skal som et minimum dekke følgende kompetanseområder: farmasi, toksikologi, farmakologi, klinisk medisin, immunologi, veterinærmedisin og odontologi. Det oppnevnes personlige varamedlemmer. Departementet oppnevner leder og nestleder. Statens helsetilsyn skal ha en observatør i nemnda. Nemnda kan innkalle sakkyndige for å høre deres råd.</article></article><article class="legalArticle" data-lovdata-URL="LTI/forskrift/1994-03-10-196/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Spesialitetsnemnda og Statens legemiddelkontroll</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Statens legemiddelkontroll skal forberede saker som behandles i nemnda, herunder innhente de opplysninger og konsulentvurderinger som anses nødvendige for vurdering av legemidlets kvalitet, sikkerhet og effekt. Statens legemiddelkontroll legger frem sine vurderinger i form av en evalueringsrapport med et utkast til vedtak. Evalueringsrapporten og Spesialitetsnemndas tilrådning gjøres kjent for den som søker om markedsføringstillatelse.</article></article><article class="legalArticle" data-lovdata-URL="LTI/forskrift/1994-03-10-196/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Obligatorisk og fakultativ framleggelse</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Følgende saker skal alltid legges frem for Spesialitetsnemnda:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">spørsmål om å forby salg av legemiddel i henhold til lov om legemidler m.v. § 4</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">godkjenning av nye farmasøytiske spesialpreparater med nye virkestoffer</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">tilbakekalling av godkjenning for farmasøytiske spesialpreparater som ikke lengre anses å fylle kravene til kvalitet, sikkerhet og effekt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">endringer av indikasjoner eller andre betingelser knyttet til godkjenning som allerede er gitt.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Følgende saker kan fremlegges for Spesialitetsnemnda når Statens legemiddelkontroll har særlig behov for nemndas råd:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">godkjenning av farmasøytiske spesialpreparater med virksomme stoffer som allerede er godkjent i Norge (herunder synonyme preparater, nye legemiddelformer og styrker)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">fornyelser av godkjenning hvert 5. år.</article></article></li></ul></article><article class="legalP" data-absoluteaddress="/paragraf/4/ledd/3/" id="paragraf-4-ledd-3">For behandlingen av saker vedrørende farmsøytiske spesialpreparater vises for øvrig til forskrift av 22. oktober 1993 nr. 951 om farmasøytiske spesialpreparater av § 7 flg.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Utover dette kan Statens legemiddelkontroll eller departementet innhente råd fra nemnda når det anses å være grunn til det.</article></article><article class="legalArticle" data-lovdata-URL="LTI/forskrift/1994-03-10-196/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innkalling til møter og beslutningsdyktighet</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Spesialitetsnemnda innkalles til møte så ofte som Statens legemiddelkontroll finner det nødvendig av hensyn til saksbehandlingen, jfr. § 4. Spesialitetsnemnda er beslutningsdyktig når minst 7 av medlemmene/varamedlemmene møter.</article></article><article class="legalArticle" data-lovdata-URL="LTI/forskrift/1994-03-10-196/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks.</article></article></main></body></html>