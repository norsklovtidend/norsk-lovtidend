<!DOCTYPE html><html lang="no"><head><title>Forskrift om regulering av fisket i Det nordvestlige Atlanterhav og ved Øst-Grønland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:00</dd><dt class="legacyID">Datokode</dt><dd class="legacyID">FOR-1994-03-16-215</dd><dt class="dokid">DokumentID</dt><dd class="dokid">LTI/forskrift/1994-03-16-215</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 5</dd><dt class="dateInForce">I kraft fra</dt><dd class="dateInForce">1994-03-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1972-11-24-6</li><li>forskrift/1993-08-06-803</li><li>forskrift/1984-12-21-2294</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-16-57/§6</li><li>lov/1983-06-03-40/§4</li><li>lov/1983-06-03-40/§9</li><li>forskrift/1993-10-29-955</li></ul></dd><dt class="dateOfPublication">Kunngjort</dt><dd class="dateOfPublication">1994-04-12</dd><dt class="title">Tittel</dt><dd class="title">Forskrift om regulering av fisket i Det nordvestlige Atlanterhav og ved Øst-Grønland.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 16. mars 1994 med hjemmel i lov av 16. juni 1972 nr. 57 om regulering av deltakelsen i fisket § 6, jfr. kgl.res. av 29. oktober 1993 nr. 955 om delegering av Kongens myndighet etter § 6 i lov av 16. juni 1972 om regulering av deltakelsen i fisket og lov av 3. juni 1983 nr. 40 om saltvannsfiske m.v. §§ 4 og 9.</dd><dt class="refid">RefID</dt><dd class="refid">forskrift/1994-03-16-215</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket i Det nordvestlige Atlanterhav og ved Øst-Grønland.<ul class="tocSubUl"><li>§ 1. Virkeområde</li><li>§ 2. Deltakelse</li><li>§ 3. Rapportering</li><li>§ 4. Oppgaveplikt</li><li>§ 5. Forbud mot fiske</li><li>§ 6. Maskevidde i trålfiske etter reker</li><li>§ 7. Påbud om bruk av sorteringsrist</li><li>§ 8. Reguleringsfullmakter</li><li>§ 9. NAFO-reguleringer</li><li>§ 10. Straffebestemmelse</li><li>§ 11. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1994-03-16-215" id="dokument"><h1>Forskrift om regulering av fisket i Det nordvestlige Atlanterhav og ved Øst-Grønland.</h1><article class="legalArticle" data-lovdata-URL="LTI/forskrift/1994-03-16-215/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for fiske i området nord for 35° N og vest for en linje trukket langs meridianen 42° V til posisjon 59° N 42° V og derfra langs meridianen 44° V til Grønlands kyst (NAFO-området).</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Med reguleringsområdet (regulatory area) menes den del av NAFO-området som ligger utenfor de områder hvor kyststatene har fiskerijurisdiksjon (internasjonalt farvann). Med underområder (divisions) menes de inndelinger av NAFO-området som hver er beskrevet med et tall fra 1 – 6 med tillegg av en eller to bokstaver (eks. 3 M eller 3 NO).</article></article><article class="legalArticle" data-lovdata-URL="LTI/forskrift/1994-03-16-215/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Deltakelse</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er forbudt å drive fiske i området som beskrevet i § 1 uten på forhånd å ha registrert vedkommende fartøy hos Fiskeridirektøren.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Registreringen gjelder for spesifiserte fiskeslag, og for ett kalenderår av gangen.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Fartøy som ikke har drevet fiske i det nordvestlige Atlanterhav og ved Øst-Grønland i de senere år, kan nektes registrering. Det kan også nektes registrering av andre grunner, når det er nødvendig for å gjennomføre et rasjonelt fiske.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Et fartøy som er registrert etter første ledd, kan strykes i registeret når vedkommende fartøy ikke oppfyller de fastsatte vilkår eller overtrer lov og forskrift for området eller ikke deltar i fisket i områdene beskrevet i § 1 innen de fastsatte frister.</article></article><article class="legalArticle" data-lovdata-URL="LTI/forskrift/1994-03-16-215/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rapportering</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fartøy som nevnt i § 2 skal sende følgende meldinger til Fiskeridirektøren eller den han bestemmer pr. telex, telegram eller telefax:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Melding om ankomst til Reguleringsområdet skal sendes minst 6 timer før ankomst og skal inneholde følgende opplysninger:<ul class="defaultList"><li data-li-identifier="A." data-name="A."><article class="listArticle" data-absoluteaddress="/paragraf/3/ledd/1/punkt/1/ledd/1/punkt/1/" id="paragraf-3-ledd-1-punkt-1-ledd-1-punkt-1"><span class="data-originalId">A.</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/1/ledd/1/" id="paragraf-3-ledd-1-punkt-1-ledd-1-punkt-1-ledd-1">Fartøyets navn,</article></article></li><li data-li-identifier="B." data-name="B."><article class="listArticle" data-absoluteaddress="/paragraf/3/ledd/1/punkt/1/ledd/1/punkt/2/" id="paragraf-3-ledd-1-punkt-1-ledd-1-punkt-2"><span class="data-originalId">B.</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/2/ledd/1/" id="paragraf-3-ledd-1-punkt-1-ledd-1-punkt-2-ledd-1">Radiokallesignal,</article></article></li><li data-li-identifier="C." data-name="C."><article class="listArticle" data-absoluteaddress="/paragraf/3/ledd/1/punkt/1/ledd/1/punkt/3/" id="paragraf-3-ledd-1-punkt-1-ledd-1-punkt-3"><span class="data-originalId">C.</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/3/ledd/1/" id="paragraf-3-ledd-1-punkt-1-ledd-1-punkt-3-ledd-1">Registreringsnummer,</article></article></li><li data-li-identifier="D." data-name="D."><article class="listArticle" data-absoluteaddress="/paragraf/3/ledd/1/punkt/1/ledd/1/punkt/4/" id="paragraf-3-ledd-1-punkt-1-ledd-1-punkt-4"><span class="data-originalId">D.</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/4/ledd/1/" id="paragraf-3-ledd-1-punkt-1-ledd-1-punkt-4-ledd-1">Dato klokkeslett og posisjon i lengde og bredde,</article></article></li><li data-li-identifier="E." data-name="E."><article class="listArticle" data-absoluteaddress="/paragraf/3/ledd/1/punkt/1/ledd/1/punkt/5/" id="paragraf-3-ledd-1-punkt-1-ledd-1-punkt-5"><span class="data-originalId">E.</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/5/ledd/1/" id="paragraf-3-ledd-1-punkt-1-ledd-1-punkt-5-ledd-1">Ordet «ANKOMST»,</article></article></li><li data-li-identifier="F." data-name="F."><article class="listArticle" data-absoluteaddress="/paragraf/3/ledd/1/punkt/1/ledd/1/punkt/6/" id="paragraf-3-ledd-1-punkt-1-ledd-1-punkt-6"><span class="data-originalId">F.</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/6/ledd/1/" id="paragraf-3-ledd-1-punkt-1-ledd-1-punkt-6-ledd-1">Angivelse av NAFO underområdet det skal fiskes i,</article></article></li><li data-li-identifier="G." data-name="G."><article class="listArticle" data-absoluteaddress="/paragraf/3/ledd/1/punkt/1/ledd/1/punkt/7/" id="paragraf-3-ledd-1-punkt-1-ledd-1-punkt-7"><span class="data-originalId">G.</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/7/ledd/1/" id="paragraf-3-ledd-1-punkt-1-ledd-1-punkt-7-ledd-1">Navn på skipper.</article></article></li></ul></article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Melding om forflytning fra et underområde til et annet, unntatt forflytning mellom 3L og 3N eller mellom 3N og 3O i slike tilfeller som beskrevet i pkt. c), og forflytning fra grenseområdet som beskrevet i pkt. c) når betingelsene der omtalt ikke lenger er tilstede, skal sendes før forflytning til et annet underområde og skal inneholde følgende opplysninger:<ul class="defaultList"><li data-li-identifier="A." data-name="A."><article class="listArticle" data-absoluteaddress="/paragraf/3/ledd/1/punkt/2/ledd/1/punkt/1/" id="paragraf-3-ledd-1-punkt-2-ledd-1-punkt-1"><span class="data-originalId">A.</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/1/ledd/1/" id="paragraf-3-ledd-1-punkt-2-ledd-1-punkt-1-ledd-1">Fartøyets navn,</article></article></li><li data-li-identifier="B." data-name="B."><article class="listArticle" data-absoluteaddress="/paragraf/3/ledd/1/punkt/2/ledd/1/punkt/2/" id="paragraf-3-ledd-1-punkt-2-ledd-1-punkt-2"><span class="data-originalId">B.</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/2/ledd/1/" id="paragraf-3-ledd-1-punkt-2-ledd-1-punkt-2-ledd-1">Radiokallesignal,</article></article></li><li data-li-identifier="C." data-name="C."><article class="listArticle" data-absoluteaddress="/paragraf/3/ledd/1/punkt/2/ledd/1/punkt/3/" id="paragraf-3-ledd-1-punkt-2-ledd-1-punkt-3"><span class="data-originalId">C.</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/3/ledd/1/" id="paragraf-3-ledd-1-punkt-2-ledd-1-punkt-3-ledd-1">Registreringsnummer,</article></article></li><li data-li-identifier="D." data-name="D."><article class="listArticle" data-absoluteaddress="/paragraf/3/ledd/1/punkt/2/ledd/1/punkt/4/" id="paragraf-3-ledd-1-punkt-2-ledd-1-punkt-4"><span class="data-originalId">D.</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/4/ledd/1/" id="paragraf-3-ledd-1-punkt-2-ledd-1-punkt-4-ledd-1">Dato, klokkeslett og posisjon i lengde og bredde,</article></article></li><li data-li-identifier="E." data-name="E."><article class="listArticle" data-absoluteaddress="/paragraf/3/ledd/1/punkt/2/ledd/1/punkt/5/" id="paragraf-3-ledd-1-punkt-2-ledd-1-punkt-5"><span class="data-originalId">E.</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/5/ledd/1/" id="paragraf-3-ledd-1-punkt-2-ledd-1-punkt-5-ledd-1">Ordet «UTGANG»,</article></article></li><li data-li-identifier="F." data-name="F."><article class="listArticle" data-absoluteaddress="/paragraf/3/ledd/1/punkt/2/ledd/1/punkt/6/" id="paragraf-3-ledd-1-punkt-2-ledd-1-punkt-6"><span class="data-originalId">F.</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/6/ledd/1/" id="paragraf-3-ledd-1-punkt-2-ledd-1-punkt-6-ledd-1">Angivelse av NAFO underområdet det skal fiskes i,</article></article></li><li data-li-identifier="G." data-name="G."><article class="listArticle" data-absoluteaddress="/paragraf/3/ledd/1/punkt/2/ledd/1/punkt/7/" id="paragraf-3-ledd-1-punkt-2-ledd-1-punkt-7"><span class="data-originalId">G.</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/7/ledd/1/" id="paragraf-3-ledd-1-punkt-2-ledd-1-punkt-7-ledd-1">Navn på skipper.</article></article></li></ul></article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Fartøy som under sitt fiske krysser grensene mellom underområdene 3 L og 3N eller mellom underområdene 3N og 3O mer enn en gang i løpet av en 24 timers periode, forutsatt at en forblir i et grenseområde (innenfor 10 n.mil på begge sider av grensen) skal rapportere når de første gang krysser grensen mellom underområdene og hver 24. time så lenge en fisker i grenseområdet. Meldingen skal inneholde følgende opplysninger:<ul class="defaultList"><li data-li-identifier="A." data-name="A."><article class="listArticle" data-absoluteaddress="/paragraf/3/ledd/1/punkt/3/ledd/1/punkt/1/" id="paragraf-3-ledd-1-punkt-3-ledd-1-punkt-1"><span class="data-originalId">A.</span><article class="legalP" data-absoluteaddress="/paragraf/3/ledd/1/punkt/3/ledd/1/punkt/1/ledd/1/" id="paragraf-3-ledd-1-punkt-3-ledd-1-punkt-1-ledd-1">Fartøyets navn,</article></article></li><li data-li-identifier="B." data-name="B."><article class="listArticle" data-absoluteaddress="/paragraf/3/ledd/1/punkt/3/ledd/1/punkt/2/" id="paragraf-3-ledd-1-punkt-3-ledd-1-punkt-2"><span class="data-originalId">B.</span><article class="legalP" data-absoluteaddress="/paragraf/3/ledd/1/punkt/3/ledd/1/punkt/2/ledd/1/" id="paragraf-3-ledd-1-punkt-3-ledd-1-punkt-2-ledd-1">Radiokallesignal,</article></article></li><li data-li-identifier="C." data-name="C."><article class="listArticle" data-absoluteaddress="/paragraf/3/ledd/1/punkt/3/ledd/1/punkt/3/" id="paragraf-3-ledd-1-punkt-3-ledd-1-punkt-3"><span class="data-originalId">C.</span><article class="legalP" data-absoluteaddress="/paragraf/3/ledd/1/punkt/3/ledd/1/punkt/3/ledd/1/" id="paragraf-3-ledd-1-punkt-3-ledd-1-punkt-3-ledd-1">Registreringsnummer,</article></article></li><li data-li-identifier="D." data-name="D."><article class="listArticle" data-absoluteaddress="/paragraf/3/ledd/1/punkt/3/ledd/1/punkt/4/" id="paragraf-3-ledd-1-punkt-3-ledd-1-punkt-4"><span class="data-originalId">D.</span><article class="legalP" data-absoluteaddress="/paragraf/3/ledd/1/punkt/3/ledd/1/punkt/4/ledd/1/" id="paragraf-3-ledd-1-punkt-3-ledd-1-punkt-4-ledd-1">Dato, klokkeslett og posisjon i lengde og bredde,</article></article></li><li data-li-identifier="E." data-name="E."><article class="listArticle" data-absoluteaddress="/paragraf/3/ledd/1/punkt/3/ledd/1/punkt/5/" id="paragraf-3-ledd-1-punkt-3-ledd-1-punkt-5"><span class="data-originalId">E.</span><article class="legalP" data-absoluteaddress="/paragraf/3/ledd/1/punkt/3/ledd/1/punkt/5/ledd/1/" id="paragraf-3-ledd-1-punkt-3-ledd-1-punkt-5-ledd-1">Ordet «SONE»,</article></article></li><li data-li-identifier="F." data-name="F."><article class="listArticle" data-absoluteaddress="/paragraf/3/ledd/1/punkt/3/ledd/1/punkt/6/" id="paragraf-3-ledd-1-punkt-3-ledd-1-punkt-6"><span class="data-originalId">F.</span><article class="legalP" data-absoluteaddress="/paragraf/3/ledd/1/punkt/3/ledd/1/punkt/6/ledd/1/" id="paragraf-3-ledd-1-punkt-3-ledd-1-punkt-6-ledd-1">Navn på skipper.</article></article></li></ul></article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Melding om utgang av Reguleringsområdet skal sendes forut for utgangen og skal inneholde følgende opplysninger:<ul class="defaultList"><li data-li-identifier="A." data-name="A."><article class="listArticle" data-absoluteaddress="/paragraf/3/ledd/1/punkt/4/ledd/1/punkt/1/" id="paragraf-3-ledd-1-punkt-4-ledd-1-punkt-1"><span class="data-originalId">A.</span><article class="legalP" data-absoluteaddress="/paragraf/3/ledd/1/punkt/4/ledd/1/punkt/1/ledd/1/" id="paragraf-3-ledd-1-punkt-4-ledd-1-punkt-1-ledd-1">Fartøyets navn,</article></article></li><li data-li-identifier="B." data-name="B."><article class="listArticle" data-absoluteaddress="/paragraf/3/ledd/1/punkt/4/ledd/1/punkt/2/" id="paragraf-3-ledd-1-punkt-4-ledd-1-punkt-2"><span class="data-originalId">B.</span><article class="legalP" data-absoluteaddress="/paragraf/3/ledd/1/punkt/4/ledd/1/punkt/2/ledd/1/" id="paragraf-3-ledd-1-punkt-4-ledd-1-punkt-2-ledd-1">Radiokallesignal,</article></article></li><li data-li-identifier="C." data-name="C."><article class="listArticle" data-absoluteaddress="/paragraf/3/ledd/1/punkt/4/ledd/1/punkt/3/" id="paragraf-3-ledd-1-punkt-4-ledd-1-punkt-3"><span class="data-originalId">C.</span><article class="legalP" data-absoluteaddress="/paragraf/3/ledd/1/punkt/4/ledd/1/punkt/3/ledd/1/" id="paragraf-3-ledd-1-punkt-4-ledd-1-punkt-3-ledd-1">Registreringsnummer,</article></article></li><li data-li-identifier="D." data-name="D."><article class="listArticle" data-absoluteaddress="/paragraf/3/ledd/1/punkt/4/ledd/1/punkt/4/" id="paragraf-3-ledd-1-punkt-4-ledd-1-punkt-4"><span class="data-originalId">D.</span><article class="legalP" data-absoluteaddress="/paragraf/3/ledd/1/punkt/4/ledd/1/punkt/4/ledd/1/" id="paragraf-3-ledd-1-punkt-4-ledd-1-punkt-4-ledd-1">Dato, klokkeslett og posisjon i lengde og bredde,</article></article></li><li data-li-identifier="E." data-name="E."><article class="listArticle" data-absoluteaddress="/paragraf/3/ledd/1/punkt/4/ledd/1/punkt/5/" id="paragraf-3-ledd-1-punkt-4-ledd-1-punkt-5"><span class="data-originalId">E.</span><article class="legalP" data-absoluteaddress="/paragraf/3/ledd/1/punkt/4/ledd/1/punkt/5/ledd/1/" id="paragraf-3-ledd-1-punkt-4-ledd-1-punkt-5-ledd-1">Ordet «UTGANG»,</article></article></li><li data-li-identifier="F." data-name="F."><article class="listArticle" data-absoluteaddress="/paragraf/3/ledd/1/punkt/4/ledd/1/punkt/6/" id="paragraf-3-ledd-1-punkt-4-ledd-1-punkt-6"><span class="data-originalId">F.</span><article class="legalP" data-absoluteaddress="/paragraf/3/ledd/1/punkt/4/ledd/1/punkt/6/ledd/1/" id="paragraf-3-ledd-1-punkt-4-ledd-1-punkt-6-ledd-1">Angivelse av NAFO underområdet det skal fiskes i,</article></article></li><li data-li-identifier="G." data-name="G."><article class="listArticle" data-absoluteaddress="/paragraf/3/ledd/1/punkt/4/ledd/1/punkt/7/" id="paragraf-3-ledd-1-punkt-4-ledd-1-punkt-7"><span class="data-originalId">G.</span><article class="legalP" data-absoluteaddress="/paragraf/3/ledd/1/punkt/4/ledd/1/punkt/7/ledd/1/" id="paragraf-3-ledd-1-punkt-4-ledd-1-punkt-7-ledd-1">Navn på skipper.</article></article></li></ul></article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Straks melding nevnt ovenfor er sendt til Fiskeridirektoratet skal opplysninger om dato, klokkeslett (UTC) for tidspunktet meldingen ble sendt, hvorledes meldingen formidles og navn på radiostasjon dersom slik nyttes, innføres i fangstdagboken.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Det skal sendes ukentlige meldinger til Fiskeridirektøren om fangstkvantum spesifisert på fiskearter og områder.</article></article><article class="legalArticle" data-lovdata-URL="LTI/forskrift/1994-03-16-215/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Oppgaveplikt</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Deltagende fartøy har plikt til å føre fangstdagbok og innen en måned etter endt tur sende dagboken til Fiskeridirektoratet, jfr. Fiskeridepartementets forskrift av 26. juli 1993 nr. 772 om oppgaveplikt for fiske- og fangstfartøy.</article></article><article class="legalArticle" data-lovdata-URL="LTI/forskrift/1994-03-16-215/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot fiske</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridirektøren kan forby ethvert fiske i det området eller deler av området som er beskrevet i § 1, når det foreligger internasjonale avtaler om dette eller når tildelte kvoter av kyststater i dette området eller kvote Norge er tildelt etter vedtak av den Nordvestatlantiske fiskeriorganisasjonen (NAFO) er oppfisket.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fisket kan stoppes midlertidig ved at en årskvote fordeles med mindre kvoter for kortere tidsrom enn et år.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Fiskeridirektøren kan også bestemme at en kvote bare kan utnyttes av bestemte redskapstyper.</article></article><article class="legalArticle" data-lovdata-URL="LTI/forskrift/1994-03-16-215/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Maskevidde i trålfiske etter reker</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det er forbudt å bruke trål i fiske etter reker dersom det i noen del av redskapet er mindre maskevidde enn 40 mm.</article></article><article class="legalArticle" data-lovdata-URL="LTI/forskrift/1994-03-16-215/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Påbud om bruk av sorteringsrist</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved bruk av reketrål skal det være innmontert sorteringsrist.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Fiskeridirektøren kan fastsette nærmere retningslinjer for utforming og montering av sorteringsrist etter første ledd.</article></article><article class="legalArticle" data-lovdata-URL="LTI/forskrift/1994-03-16-215/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Reguleringsfullmakter</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridirektøren kan fastsette nærmere reguleringsbestemmelser som er nødvendig for å oppnå en hensiktsmessig avvikling av fisket, herunder påmeldingsfrist, siste utseilingsdato, maksimalkvote m.v.</article></article><article class="legalArticle" data-lovdata-URL="LTI/forskrift/1994-03-16-215/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">NAFO-reguleringer</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Deltagende fartøy skal følge fastsatte regler i konvensjon om fiske i NAFO-området.</article></article><article class="legalArticle" data-lovdata-URL="LTI/forskrift/1994-03-16-215/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straffebestemmelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Forsettlig eller uaktsom overtredelse av bestemmelsene i denne forskrift straffes i henhold til lov av 16. juni 1972 nr. 57 om regulering av deltakelsen i fisket § 11 og lov av 3. juni 1983 nr. 40 om saltvannsfiske m.v. § 53.</article></article><article class="legalArticle" data-lovdata-URL="LTI/forskrift/1994-03-16-215/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft straks.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Samtidig oppheves kgl.res. av 24. november 1972 om regulering av fisket i det nordvestlige Atlanterhav og ved Øst-Grønland, forskrift av 6. august 1993 nr. 803 om tekniske reguleringer i fisket etter reker i det nordvestlige Atlanterhav (NAFO-området) og forskrift av 21. desember 1984 nr. 2294 om utfyllende bestemmelser om rapportering ved fiske i det nordvestlige Atlanterhav og ved Øst-Grønland.</article></article></main></body></html>