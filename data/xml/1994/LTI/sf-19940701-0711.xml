<!DOCTYPE html><html lang="no"><head><title>Forskrift om endring av forskrift om fruktjuice og lignende produkter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:23</dd><dt class="legacyID">Datokode</dt><dd class="legacyID">FOR-1994-07-01-711</dd><dt class="dokid">DokumentID</dt><dd class="dokid">LTI/forskrift/1994-07-01-711</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 14</dd><dt class="dateInForce">I kraft fra</dt><dd class="dateInForce">1994-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-20-1372</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1932-06-17-6/§2</li><li>lov/1932-06-17-6/§3</li></ul></dd><dt class="dateOfPublication">Kunngjort</dt><dd class="dateOfPublication">1994-08-12</dd><dt class="title">Tittel</dt><dd class="title">Forskrift om endring av forskrift om fruktjuice og lignende produkter.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 1. juli 1994 med hjemmel i lov av 17. juni 1932 nr. 6 om kvalitetskontroll med landbruksvarer mv §§ 2 og 3, jf EØS-avtalens vedlegg II del XII nr. 54 k (Kdir 93/45/EØF) og nr. 54 m (Rdir 93/77/EØF).</dd><dt class="refid">RefID</dt><dd class="refid">forskrift/1994-07-01-711</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om fruktjuice og lignende produkter.<ul class="tocSubUl"><li>I<ul class="tocSubUl"><li>§ 2. Varebetegnelser og krav til ferdige produkter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-07-01-711" id="dokument"><h1>Forskrift om endring av forskrift om fruktjuice og lignende produkter.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-07-01-711/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 20. desember 1993 nr. 1372 om fruktjuice og lignende produkter gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" data-partID="§2" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Varebetegnelser og krav til ferdige produkter</span></span><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/1/punkt/1/" id="kapittel-1-foreslåttparagraf-1-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/1/punkt/1/ledd/1/" id="kapittel-1-foreslåttparagraf-1-punkt-1-ledd-1">Fruktjuice: ugjæret, gjærbar juice fremstilt av frukt ved mekaniske prosesser, med farge, aroma og smak som er karakteristisk for juice fra de fruktslagene den er fremstilt av.</article><article class="legalP" data-absoluteaddress="/kapittel/1/foreslåttparagraf/1/punkt/1/ledd/2/" id="kapittel-1-foreslåttparagraf-1-punkt-1-ledd-2">Juice av sitrusfrukter skal fremstilles av endokarp. Limejuice kan fremstilles av hel frukt i samsvar med god produksjonspraksis (GMP) slik at bestanddeler fra fruktskall i juicen reduseres mest mulig.</article><article class="legalP" data-absoluteaddress="/kapittel/1/foreslåttparagraf/1/punkt/1/ledd/3/" id="kapittel-1-foreslåttparagraf-1-punkt-1-ledd-3">Fruktjuice kan også fremstilles av konsentrert fruktjuice ved tilbakeføring av den vannmengde som er fjernet fra juicen under konsentrering og tilbakeføring av aroma ved hjelp av aromastoffer, slik at sensoriske og analytiske egenskaper tilsvarer fruktjuice av samme slag fremstilt i henhold til første ledd. Vannet skal være av egnet kjemisk, mikrobiologisk og sensorisk kvalitet slik at juicens vesentlige egenskaper sikres. Aromastoffene skal være utvunnet ved konsentreringen eller av fruktjuice av samme slag.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/1/punkt/2/" id="kapittel-1-foreslåttparagraf-1-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/1/punkt/2/ledd/1/" id="kapittel-1-foreslåttparagraf-1-punkt-2-ledd-1">Konsentrert fruktjuice: produkt fremstilt av fruktjuice ved fysisk fjerning av en bestemt andel av det naturlige vanninnhold. Dersom produktet er bestemt til forbruker, skal volumet være redusert med minst 50%.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/foreslåttparagraf/1/punkt/3/" id="kapittel-1-foreslåttparagraf-1-punkt-3"><span class="data-originalId">3.</span><article class="legalP" data-absoluteaddress="/kapittel/1/foreslåttparagraf/1/punkt/3/ledd/1/" id="kapittel-1-foreslåttparagraf-1-punkt-3-ledd-1">Fruktnektar: ugjæret, gjærbart produkt fremstilt ved tilsetning av vann og sukker til fruktjuice, konsentrert fruktjuice, fruktpuré, konsentrert fruktpuré eller en blanding av disse produktene, i samsvar med krav fastsatt i vedlegget.</article><article class="legalP" data-absoluteaddress="/kapittel/1/foreslåttparagraf/1/punkt/3/ledd/2/" id="kapittel-1-foreslåttparagraf-1-punkt-3-ledd-2">Fruktnektar fra et eller flere fruktslag med et naturlig høyt sukkerinnhold, kan fremstilles uten tilsetning av sukker eller honning. Dette omfatter aprikoser og fruktslagene angitt i vedlegget, punktene II og III.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/foreslåttparagraf/1/punkt/4/" id="kapittel-1-foreslåttparagraf-1-punkt-4"><span class="data-originalId">4.</span><article class="legalP" data-absoluteaddress="/kapittel/1/foreslåttparagraf/1/punkt/4/ledd/1/" id="kapittel-1-foreslåttparagraf-1-punkt-4-ledd-1">Dehydrert fruktjuice: produkt fremstilt av fruktjuice ved fysisk fjerning av nesten hele det naturlige vanninnhold.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/foreslåttparagraf/1/punkt/5/" id="kapittel-1-foreslåttparagraf-1-punkt-5"><span class="data-originalId">5.</span><article class="legalP" data-absoluteaddress="/kapittel/1/foreslåttparagraf/1/punkt/5/ledd/1/" id="kapittel-1-foreslåttparagraf-1-punkt-5-ledd-1">Eplemost: ugjæret, gjærbar, usukret juice fremstilt av epler i samsvar med nr. 1.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-07-01-711/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen trer i kraft straks.</article></section></main></body></html>