<!DOCTYPE html><html lang="no"><head><title>Forskrift om gjennomføringen av forsinkelsesrenteberegning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:40</dd><dt class="legacyID">Datokode</dt><dd class="legacyID">FOR-1994-08-03-786</dd><dt class="dokid">DokumentID</dt><dd class="dokid">LTI/forskrift/1994-08-03-786</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 16</dd><dt class="dateInForce">I kraft fra</dt><dd class="dateInForce">1994-08-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1975-01-08-9874</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1952-11-21-2/§31</li><li>forskrift/1994-05-06-332/§5</li></ul></dd><dt class="dateOfPublication">Kunngjort</dt><dd class="dateOfPublication">1994-08-25</dd><dt class="title">Tittel</dt><dd class="title">Forskrift om gjennomføringen av forsinkelsesrenteberegning.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 3. august 1994 med hjemmel i kgl.res. av 6. mai 1994 nr. 332 om renteberegning ved for sen innbetaling av skatt og oppgjør for skattetrekk § 5.</dd><dt class="refid">RefID</dt><dd class="refid">forskrift/1994-08-03-786</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføringen av forsinkelsesrenteberegning.<ul class="tocSubUl"><li>I<ul class="tocSubUl"><li>§ 1. Utsettelse med renteberegning av forskuddsskatt mv.</li><li>§ 2. Frafall av forsinkelsesrenter</li><li>§ 3. Beregning av forsinkelsesrenter når skatten blir dekket ved påleggstrekk</li><li>§ 4. Fritak for renter av forskuddsskatt som blir dekket ved sikringstrekk</li><li>§ 5. Ny beregning av forsinkelsesrenter</li><li>§ 6. Forsinkelsesrenter som dekkes opp i tilgodebeløp</li><li>§ 7. Tilbakebetaling av forsinkelsesrenter</li><li>§ 8. Beregning av forsinkelsesrenter ved skjerpet trekkoppgjør</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-08-03-786" id="dokument"><h1>Forskrift om gjennomføringen av forsinkelsesrenteberegning.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-08-03-786/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1994-08-03-786/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Utsettelse med renteberegning av forskuddsskatt mv.</span></h3><article class="numberedLegalP" data-numerator="1" data-absoluteaddress="/kapittel/1/paragraf/1/nummer/1/" id="kapittel-1-paragraf-1-nummer-1">1. Skatteoppkreveren kan utsette renteberegningen av for sent innbetalt forskuddsskatt til avregningen etter skattebetalingsloven kapittel IV finner sted, og av for sent innbetalt forhåndsskatt til avstemming etter § 27 i skattebetalingsloven er foretatt.</article><article class="numberedLegalP" data-numerator="2" data-absoluteaddress="/kapittel/1/paragraf/1/nummer/2/" id="kapittel-1-paragraf-1-nummer-2">2. Foreligger deposisjon for skatt etter bestemmelsene i skattebetalingsloven § 39, jf § 40, skal renteberegningen utstå til det er truffet endelig avgjørelse om rett skattekommune.</article></article><article class="legalArticle" data-lovdata-URL="LTI/forskrift/1994-08-03-786/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Frafall av forsinkelsesrenter</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Forsinkelsesrenter mindre enn kr 20 frafalles.</article></article><article class="legalArticle" data-lovdata-URL="LTI/forskrift/1994-08-03-786/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av forsinkelsesrenter når skatten blir dekket ved påleggstrekk</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Når skattebeløpet innkreves ved påleggstrekk anses trekket som gjennomført den første dag i den oppgjørsperiode trekket er foretatt i.</article></article><article class="legalArticle" data-lovdata-URL="LTI/forskrift/1994-08-03-786/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fritak for renter av forskuddsskatt som blir dekket ved sikringstrekk</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Av forskuddsskatt som blir dekket ved sikringstrekk i salgsoppgjør ved fiske og fangstvirksomhet, skal det ikke svares forsinkelsesrenter. Når den del av utskrevet forskuddsskatt som i tilfelle ikke dekkes av sikringstrekket, blir dekket på annen måte innen utgangen av inntektsåret, kan skatteoppkreveren unnlate å kreve inn forsinkelsesrenter av skattebeløp som det var grunn til å regne med ville bli dekket ved sikringstrekk.</article></article><article class="legalArticle" data-lovdata-URL="LTI/forskrift/1994-08-03-786/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Ny beregning av forsinkelsesrenter</span></h3><article class="numberedLegalP" data-numerator="1" data-absoluteaddress="/kapittel/1/paragraf/5/nummer/1/" id="kapittel-1-paragraf-5-nummer-1">1. Dersom det er beregnet forsinkelsesrenter av forskuddsskatt som bare delvis blir fastholdt ved ligningen, eller av forhåndsskatt som overstiger halvparten av utlignet skatt eller av utlignet skatt som blir satt ned ved ligningsavgjørelse, skal det foretas ny renteberegning på grunnlag av den endrede skatt.</article><article class="numberedLegalP" data-numerator="2" data-absoluteaddress="/kapittel/1/paragraf/5/nummer/2/" id="kapittel-1-paragraf-5-nummer-2">2. Dersom skatten forfalt til betaling i flere terminer, blir etter ny renteberegning så vidt mulig like meget av hver termin å anse som frafalt. Er skatten tidligere forhøyet, anses dog forhøyelsen frafalt før noen del av opprinnelig utskrevet eller utlignet skatt, og en senere forhøyelse før en tidligere forhøyelse.</article></article><article class="legalArticle" data-lovdata-URL="LTI/forskrift/1994-08-03-786/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forsinkelsesrenter som dekkes opp i tilgodebeløp</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Dersom forsinkelsesrenter delvis dekkes ved oppdekking i tilgodebeløp, skal resterende forsinkelsesrenter på opptil kr 20 frafalles.</article></article><article class="legalArticle" data-lovdata-URL="LTI/forskrift/1994-08-03-786/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tilbakebetaling av forsinkelsesrenter</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Har en skattepliktig innbetalt forsinkelsesrenter av forskuddsskatt, restskatt, forhåndsskatt, resterende skatt eller utlignet skatt og skatten senere blir endret slik at ny renteberegning skal foretas etter § 5 nr 1, blir den del av det betalte rentebeløp som ikke er nødvendig til dekning av renter etter ny beregning å betale tilbake.</article></article><article class="legalArticle" data-lovdata-URL="LTI/forskrift/1994-08-03-786/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Beregning av forsinkelsesrenter ved skjerpet trekkoppgjør</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Når en arbeidsgiver etter § 14, jf § 16, i forskrift av 23. januar 1987 nr. 21 om arbeidsgivers regnskapsføring og oppgjør for skattetrekk mv er pålagt å innbetale trukne beløp og sende spesifisert oppgjør for trekket oftere enn som nevnt i § 13, jf § 15, i nevnte forskrift (alminnelig oppgjør), blir forsinkelsesrenter av for sent innsendte trekkoppgjør likevel å beregne først fra det tidspunkt som gjelder for alminnelig oppgjør.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-08-03-786/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskriften trer i kraft straks. Fra samme tid oppheves forskrift av 8. januar 1975 nr. 9874 om gjennomføringen av morarenteberegning.</article></section></main></body></html>