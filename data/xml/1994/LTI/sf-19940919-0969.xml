<!DOCTYPE html><html lang="no"><head><title>Forskrift om mekling etter barnelova.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:30</dd><dt class="legacyID">Datokode</dt><dd class="legacyID">FOR-1994-09-19-969</dd><dt class="dokid">DokumentID</dt><dd class="dokid">LTI/forskrift/1994-09-19-969</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 22</dd><dt class="dateInForce">I kraft fra</dt><dd class="dateInForce">1995-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-04-08-7/§34</li><li>lov/1981-04-08-7/§44</li></ul></dd><dt class="dateOfPublication">Kunngjort</dt><dd class="dateOfPublication">1994-11-25</dd><dt class="title">Tittel</dt><dd class="title">Forskrift om mekling etter barnelova.</dd><dt class="miscInformation">Annet om dokumentet</dt><dd class="miscInformation">Fastsett av Barne- og familiedepartementet 19. september 1994 med heimel i lov av 8. april 1981 nr. 7 om barn og foreldre § 34 og § 44.</dd><dt class="refid">RefID</dt><dd class="refid">forskrift/1994-09-19-969</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om mekling etter barnelova.<ul class="tocSubUl"><li>I<ul class="tocSubUl"><li>§ 1. Kven som skal møta til mekling</li><li>§ 2. Sambuande foreldre</li><li>§ 3. Innhaldet i meklinga</li><li>§ 4. Plikta til å møta til mekling</li><li>§ 5. Staden for mekling</li><li>§ 6. Utskriving av meklingsattest</li><li>§ 7. Mekling i gjentakssaker</li><li>§ 8. Reiseutgifter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-09-19-969" id="dokument"><h1>Forskrift om mekling etter barnelova.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-09-19-969/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1994-09-19-969/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Kven som skal møta til mekling</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Før ei sak kan leggjast fram for avgjerdsorganet, skal det haldast mekling. Den parten som krev mekling, må godtgjera for meklingsinstansen at han eller ho vil reisa sak for fylkesmann eller domstol om foreldreansvar, samværsrett eller kvar barnet skal bu.</article></article><article class="legalArticle" data-lovdata-URL="LTI/forskrift/1994-09-19-969/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Sambuande foreldre</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Sambuande foreldre som skal flytta frå kvarandre, og som har sams born under 16 år, får tilbod om å møta til mekling. I slike tilfelle skal reglane om mekling etter ekteskapslova § 26 gjelde.</article></article><article class="legalArticle" data-lovdata-URL="LTI/forskrift/1994-09-19-969/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Innhaldet i meklinga</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Føremålet med meklinga er å få foreldra til å koma fram til ein avtale om foreldreansvaret, samværsretten og om kvar barnet skal bu fast. Avtalen skal leggja vekt på det som gagnar barnet eller borna best, jf. barnelova §§ 34 og 44. Det skal vera eit siktemål at partane kjem fram til ein skriftleg avtale om foreldreansvar mm.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Partane bør gjerast kjende med dei viktigaste økonomiske konsekvensane som avtalen om barnet eller borna fører med seg.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Meklaren skal hjelpa partane til å koma fram til ein avtale som er nemnd i fyrste leden, men er ikkje ansvarleg for innhaldet i avtalen.</article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">Avtalen som foreldra set opp under meklinga, gjev ikkje grunnlag for tvangsfullføring, jf. barnelova §§ 42 og 48.</article></article><article class="legalArticle" data-lovdata-URL="LTI/forskrift/1994-09-19-969/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Plikta til å møta til mekling</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Partane pliktar å møta samstundes for meklaren. I særtilfelle kan meklaren gje ein eller båe partane løyve til å møta saman med fullmektig. Ein part pliktar likevel ikkje å møta dersom tvingande grunnar er til hinder for det, til dømes alvorleg sjukdom. Er den parten som ikkje har kravt mekling busett i utlandet, er det ikkje noko krav at vedkomande møter til mekling.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Dersom sterke grunnar talar for det, kan meklaren avgjera at det skal haldast mekling for kvar part for seg.</article></article><article class="legalArticle" data-lovdata-URL="LTI/forskrift/1994-09-19-969/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Staden for mekling</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Meklinga skal haldast på den staden i landet der saka skal til førehaving for domstol eller hos fylkesmann. Dersom partane er samde, kan dei likevel avtala at meklinga skal gå føre seg ein annan stad. Meklaren kan avvisa eit krav om mekling dersom ei meklingssak mellom dei same partane alt er til førehaving hos ein annan meklar.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Når særleg tungtvegande grunnar talar for det, kan meklaren avgjera at det skal haldast mekling på den staden i landet der den andre parten bur.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Partar som bur svært langt frå kvarandre, kan unntaksvis møta hos kvar sin meklar og mekla ved telefonsamtalar dersom båe partane er samde om det. Ein meklar som har fått krav om mekling, skal avvisa krav om telefonmekling dersom han eller ho ikkje held slik mekling for føremålstenleg i den konkrete saka. Kravet om tre meklingstimar gjeld òg i saker der det blir mekla via telefon.</article></article><article class="legalArticle" data-lovdata-URL="LTI/forskrift/1994-09-19-969/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utskriving av meklingsattest</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Det skal skrivast ut meklingsattest når partane er komne fram til ein avtale. Der partane ikkje har vorte samde etter tre timar hos meklaren, skal det likeins skrivast ut meklingsattest.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Det skal ikkje skrivast ut meklingsattest dersom den ektemaken som har kravt mekling, ikkje møter, og ikkje er friteken for plikta til å møta, jf § 3. Meklingsattest skal skrivast ut når den parten som ikkje har kravt mekling, ikkje møter etter tre innkallingar. Dersom den parten som krev mekling, har lang reiseveg, og han eller ho møter åleine, kan meklaren skriva ut meklingsattest etter fyrste frammøtet jamvél om det ikkje er sendt tre innkallingar. Attesten skal skrivast ut etter ein meklingstime. Det skal gå fram av meklingsattesten at den eine parten ikkje har møtt personleg.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Meklingsattesten skal visa kven som har vore meklar, og datoen for utskriving av attesten.</article><article class="legalP" data-absoluteaddress="/kapittel/1/paragraf/6/ledd/4/" id="kapittel-1-paragraf-6-ledd-4">Meklingsattesten gjeld i seks månader.</article><article class="legalP" data-absoluteaddress="/kapittel/1/paragraf/6/ledd/5/" id="kapittel-1-paragraf-6-ledd-5">Dersom meklaren nektar å skriva ut meklingsattest, kan kvar av partane klaga til fylkesmannen, som kan påleggja meklaren å skriva ut meklingsattest.</article></article><article class="legalArticle" data-lovdata-URL="LTI/forskrift/1994-09-19-969/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Mekling i gjentakssaker</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Det skal haldast mekling jamvel om partane tidlegare har mekla etter barnelova eller etter ekteskapslova, dersom det ikkje ligg føre lovgild meklingsattest.</article></article><article class="legalArticle" data-lovdata-URL="LTI/forskrift/1994-09-19-969/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Reiseutgifter</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Dersom sterke grunnar talar for det, kan partane få dekt delar av reiseutgiftene sine. Fylkesmannen avgjer dette etter å ha rådført seg med meklaren.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-09-19-969/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrifta tek til å gjelda 1. januar 1995.</article></section></main></body></html>