<!DOCTYPE html><html lang="no"><head><title>Forskrift om kompensasjon for meirverdiavgift på kjøt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:07</dd><dt class="legacyID">Datokode</dt><dd class="legacyID">FOR-1994-12-23-1266</dd><dt class="dokid">DokumentID</dt><dd class="dokid">LTI/forskrift/1994-12-23-1266</dd><dt class="ministry">Departement</dt><dd class="ministry"><ul><li>Administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 3</dd><dt class="dateInForce">I kraft fra</dt><dd class="dateInForce">1995-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-01-01-79</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1973-12-14-57/§1</li></ul></dd><dt class="dateOfPublication">Kunngjort</dt><dd class="dateOfPublication">1995-03-01</dd><dt class="title">Tittel</dt><dd class="title">Forskrift om kompensasjon for meirverdiavgift på kjøt.</dd><dt class="miscInformation">Annet om dokumentet</dt><dd class="miscInformation">Fastsett av Konkurransetilsynet 23. desember 1994 med heimel i lov av 14. desember 1973 nr. 57 om kompensasjon for meirverdiavgift på matvarer § 1 nr. 5, jfr. kgl.res. av 18. juni 1993 og Administrasjonsdepartementet sitt vedtak av 20. desember 1993 om delegering av fullmakt til Konkurransetilsynet.</dd><dt class="refid">RefID</dt><dd class="refid">forskrift/1994-12-23-1266</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kompensasjon for meirverdiavgift på kjøt.<ul class="tocSubUl"><li>§ 1. Kompensasjonen</li><li>§ 2. Om oppgåver</li><li>§ 3. Kontroll frå offentleg instans ved betaling av kompensasjon</li><li>§ 4. Renter</li><li>§ 5. Kva tid forskrifta tek til å gjelde</li></ul></li></ul></dd></dl></header><main class="documentBody" data-lovdata-URL="LTI/forskrift/1994-12-23-1266" id="dokument"><h1>Forskrift om kompensasjon for meirverdiavgift på kjøt.</h1><article class="legalArticle" data-lovdata-URL="LTI/forskrift/1994-12-23-1266/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Kompensasjonen</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For kjøt av norsk produksjon som blir selt til innanlandsk konsum, blir det ytt delvis kompensasjon for meirverdiavgift. Kompensasjonen er:</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">For kjøt av storfe, kalv, svin, sau, lam, geit, kje, hest, tamrein, fjørfe, kanin kr 2,70 pr. kg.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Som sal til innanlandsk forbruk blir rekna sal som det etter lov av 19. juni 1969 nr. 66 om meirverdiavgift skal svarast avgift av til statskassa. Varer som blir eksporterte, skal ikkje ha kompensasjon. Dersom kompensasjon blir utbetalt til slike varer, skal beløpet refunderast.</article></article><article class="legalArticle" data-lovdata-URL="LTI/forskrift/1994-12-23-1266/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Om oppgåver</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For kjøt som blir omsett gjennom listeført engroshandlar, detaljist og slakteri, blir kompensasjonen utbetalt til vedkommande engroshandlar/detaljist/slakteri for kvar månad etter rekning. Rekninga skal innehalde oppgåve over total slaktmengd av dyreslaga nemnde i § 1. Med rekninga skal anten kopi av den avrekning som er gitt leverandøren eller melding om at varesalet blir innrapportert til Leveranseregisteret leggjast ved.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kompensasjon blir utbetalt av Fraktkontoret for slakt. Fraktkontoret kan gi nærmare reglar om vilkår for utbetaling av kompensasjonen.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Rekning på kompensasjon må vere send Fraktkontoret for slakt seinast 20 dagar etter utgangen av den månad engroshandlaren/slakteriet tok imot slaktet, jf. § 4. For rekningar som blir sende inn etter dette, vil det ikkje bli utbetalt kompensasjon. Fraktkontoret for slakt kan likevel i særlege høve gjere unntak frå denne regelen.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">På grunnlag av avrekning over samla kompensasjon for heile landet i vedkommande månad, får Fraktkontoret for slakt tilvist forskottsvise beløp a konto av Konkurransetilsynet. Fraktkontoret for slakt kan gi forskottsvise utbetalingar a konto tilsvarande avrekna månadleg behov hos engroshandlar, detaljist eller slakteri.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Fraktkontoret for slakt skal for kvar månad sende Konkurransetilsynet rekneskap (kontoutskrift) som syner forskottsvis tilviste beløp, utførte utbetalingar og behaldning av kompensasjonsmiddel. Fraktkontoret skal òg sende Konkurransetilsynet årsrekneskap. Oppgåvene frå Fraktkontoret for slakt skal vere attesterte av statsautorisert revisor.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Klager over dei avgjerder Fraktkontoret for slakt har tatt om tildeling av kompensasjon, skal avgjerast av Konkurransetilsynet.</article></article><article class="legalArticle" data-lovdata-URL="LTI/forskrift/1994-12-23-1266/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kontroll frå offentleg instans ved betaling av kompensasjon</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kompensasjon blir berre utbetalt når kopi av den avrekninga som er gitt leverandøren, er lagt ved som vedlegg til oppgåva eller når slaktedata er innrapporterte til Leveranseregisteret. Dei avrekningskopiar som er lagde til grunn for utbetaling av kompensasjon, sender Fraktkontoret for slakt til fylkesskattesjefane, som sender desse vidare til likningskontora. Dei slakteri m.v. som sjølv innrapporterer data til Leveranseregisteret direkte, skal sende oversikt over total utbetaling pr. produsent til fylkesskattesjefane.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Av omsyn til kontrollen skal den som søkjer om å få kompensasjon utbetalt, sende kopi av alle sine avrekningar (også for andre slakt enn nemnt i § 1) eller rapportar til Leveranseregisteret til Fraktkontoret for slakt.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fraktkontoret for slakt fører tilsyn med at opplysningar er korrekte og skal etter ønskje få tilgang til alle oppteikningar og bokføringar i samband med kompensasjonsordninga.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Administrasjonsdepartementet, Landbruksdepartementet og Riksrevisjonen kan setje i verk tiltak som er nødvendige for å føre kontroll med at kompensasjonen blir utbetalt etter føresetnadene.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Konkurransetilsynet kan gi nærmare reglar om gjennomføring av denne forskrifta.</article></article><article class="legalArticle" data-lovdata-URL="LTI/forskrift/1994-12-23-1266/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Renter</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dersom føresetnadene for å få kompensasjon ikkje er til stades, kan Konkurransetilsynet krevje kompensasjonen tilbakebetalt. Er det utbetalt for mykje kompensasjon, skal det svarast rente frå det tidspunktet betalinga skjedde og fram til tidspunktet for tilbakebetaling eller korrigering. Ved månadlege overslag som blir korrigerte etter kvart, skal det ikkje svarast rente.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Rentefoten skal setjast lik den rentefoten som er fastsett av Kongen i medhald av § 3 i lov om renter ved forsenka betaling m.v. av 17. desember 1976 nr. 100.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Mottakar av kompensasjon har ikkje krav på rente.</article></article><article class="legalArticle" data-lovdata-URL="LTI/forskrift/1994-12-23-1266/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kva tid forskrifta tek til å gjelde</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrifta tek til å gjelde 1. januar 1995. Frå same tid blir forskrift av 1. januar 1994 nr. 79 om kompensasjon for meirverdiavgift på kjøtt sett ut av kraft.</article></article></main></body></html>