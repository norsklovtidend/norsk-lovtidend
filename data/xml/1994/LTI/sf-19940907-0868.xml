<!DOCTYPE html><html lang="no"><head><title>Forskrift om tekniske krav for mobilt teleterminalutstyr for tilslutning til det harmoniserte europeiske digitale offentlige landmobile telekommunikasjonsnett (GSM).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:34</dd><dt class="legacyID">Datokode</dt><dd class="legacyID">FOR-1994-09-07-868</dd><dt class="dokid">DokumentID</dt><dd class="dokid">LTI/forskrift/1994-09-07-868</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 19</dd><dt class="dateInForce">I kraft fra</dt><dd class="dateInForce">1994-09-07</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1899-04-29/§1</li><li>forskrift/1987-06-05-461</li><li>forskrift/1994-09-06-866</li></ul></dd><dt class="dateOfPublication">Kunngjort</dt><dd class="dateOfPublication">1994-10-04</dd><dt class="title">Tittel</dt><dd class="title">Forskrift om tekniske krav for mobilt teleterminalutstyr for tilslutning til det harmoniserte europeiske digitale offentlige landmobile telekommunikasjonsnett (GSM).</dd><dt class="miscInformation">Annet om dokumentet</dt><dd class="miscInformation">Fastsatt av Statens teleforvaltning 7. september 1994 med hjemmel i Lov av 29. april 1899 om Eneret for Staten til Befordring af Meddelelse ved Hjælp af Telegraflinjer og lignende Anlæg (Telegrafloven) § 1, jf. kgl.res. av 5. juni 1987 nr. 461 pkt. 2 og Samferdselsdepartementets delegeringsvedtak av 6. september 1994 nr. 866. Jf. EØS-komitéens beslutning nr. 7/94 av 21. mars 1994 om endringer av protokoll 47 og enkelte vedlegg til EØS-avtalen, A. vedlegg 3. Kap. XVIII nr. 5 (Kommisjonsvedtak 94/11/EF).</dd><dt class="refid">RefID</dt><dd class="refid">forskrift/1994-09-07-868</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tekniske krav for mobilt teleterminalutstyr for tilslutning til det harmoniserte europeiske digitale offentlige landmobile telekommunikasjonsnett (GSM).<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Andre forskrifter og bestemmelser av betydning</li><li>§ 4. Tekniske krav</li><li>§ 5. Erklæring om samsvar</li><li>§ 6. Overgangsbestemmelser</li><li>§ 7. Ikrafttreden</li><li>Vedlegg 1. Typegodkjenning av GSM-terminaler fra 1. januar 1994</li></ul></li></ul></dd></dl></header><main class="documentBody" data-lovdata-URL="LTI/forskrift/1994-09-07-868" id="dokument"><h1>Forskrift om tekniske krav for mobilt teleterminalutstyr for tilslutning til det harmoniserte europeiske digitale offentlige landmobile telekommunikasjonsnett (GSM).</h1><article class="legalArticle" data-lovdata-URL="LTI/forskrift/1994-09-07-868/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjennomfører bestemmelsene i kommisjonsvedtak 94/11/EF av 21. desember 1993 om felles tekniske reguleringer med hensyn til de generelle krav i forbindelse med tilslutning til det harmoniserte europeiske digitale offentlige landmobile telekommunikasjonsnett.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften får anvendelse på mobilt terminalutstyr beregnet på tilslutning til fase 1 i det harmoniserte europeiske digitale offentlige landmobile telekommunikasjonsnett, som benytter modulasjon med konstant omhyllingskurve, opererer i frekvensbåndet 900 MHz med en kanalavstand på 200 kHz og overfører åtte fullhastighets trafikkanaler pr. bærebølge, i samsvar med TDMA-prinsippet.</article></article><article class="legalArticle" data-lovdata-URL="LTI/forskrift/1994-09-07-868/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I denne forskrift forstås med:<p class="leddfortsettelse"><i>felles teknisk regulering (Common Technical Regulation = CTR)</i></p><p class="leddfortsettelse">bestemmelser, publisert i De Europeiske Fellesskaps Tidende, som spesifiserer obligatoriske grunnleggende krav til bruk ved samsvarsvurdering, supplert med nødvendige regulatoriske bestemmelser</p></article> <article class="defaultP" margin-top="true"><i>grunnleggende krav</i><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">brukersikkerhet, der dette er spesielt for teleterminalutstyr og ikke omfattes av forskrift om utførelse og kontroll av elektrisk utstyr som tilbys eller omsettes til bruk i lavspenningsanlegg (fastsatt ved Kronprinsregentens resolusjon 7. desember 1990 nr. 958) eller forskrift om virkeområde samt om utfyllende regler og overgangsbestemmelser vedrørende dokumentasjon og registrering av elektrisk utstyr (fastsatt av Elektrisitetstilsynet 1. juli 1994 nr. 670)</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">sikkerhet for ansatte hos operatører av offentlige telenett, der dette ikke omfattes av forskrift om utførelse og kontroll av elektrisk utstyr som tilbys eller omsettes til bruk i lavspenningsanlegg (fastsatt ved Kronprinsregentens resolusjon 7. desember 1990 nr. 958) eller forskrift om virkeområde samt om utfyllende regler og overgangsbestemmelser vedrørende dokumentasjon og registrering av elektrisk utstyr (fastsatt av Elektrisitetstilsynet 1. juli 1994 nr. 670)</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">krav til elektromagnetisk kompatibilitet, i den utstrekning slike krav er særegne for teleterminalutstyr</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">beskyttelse av offentlige telenett mot skade</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">hensiktsmessig bruk av elektromagnetisk spektrum, der det er relevant</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">samvirke mellom teleterminalutstyr og utstyr i offentlige telenett for å etablere, endre, taksere, opprettholde og nedkople fysiske eller virtuelle forbindelser</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">samvirke mellom teleterminalutstyr via offentlige telenett der Samferdselsdepartementet har bestemt dette</article></article></li></ul></article> <article class="defaultP" margin-top="true"><i>teknisk grunnlag for regulering (Technical Basis for Regulation = TBR)</i><p class="leddfortsettelse">særskilt harmonisert standard, utarbeidet av Det europeiske standardiseringsinstitutt for telekommunikasjoner (European Telecommunications Standards Institute = ETSI), som spesifiserer tekniske krav og målemetoder for anvendelse ved samsvarsvurdering i henhold til felles teknisk regulering</p></article> <article class="defaultP" margin-top="true"><i>teknisk kontrollorgan</i><sup class="footnotereference" data-footnotereferencevalue="1" data-unique-footnote-counter="1">1</sup><p class="leddfortsettelse">organ som er godkjent og utpekt av Samferdselsdepartementet som kompetent til å utføre samsvarsvurdering og utstede typeprøvingssertifikater i forhold til felles tekniske reguleringer. Teknisk kontrollorgan kan også være utpekt av Samferdselsdepartementet som kompetent til å vurdere og godkjenne kvalitetssystemer i forhold til harmoniserte kvalitetssikringsstandarder.</p></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Det påhviler Europakommisjonen og EØS-landene å sørge for at tekniske kontrollorgan medtas på liste over slike som offentliggjøres i De Europeiske Fellesskaps Tidende.</article></footer></article><article class="legalArticle" data-lovdata-URL="LTI/forskrift/1994-09-07-868/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Andre forskrifter og bestemmelser av betydning</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Avhengig av bruksområdet, kan det være nødvendig for terminalutstyret å oppfylle krav i henhold til andre forskrifter angitt i 1) til 5).<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Forskrift om teleterminalutstyr der det foreligger harmoniserte tekniske standarder under EØS, fastsatt av Samferdselsdepartementet 4. desember 1992 nr. 1133.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Forskrift om teleterminalutstyr der det foreligger felles tekniske reguleringer under EØS, fastsatt av Samferdselsdepartementet 7. september 1994 nr. 867.</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Forskrift om tekniske krav for mobilt teleterminalutstyr for telefoni i det harmoniserte europeiske digitale offentlige landmobile telekommunikasjonsnett (GSM), fastsatt av Statens teleforvaltning 7. september 1994 nr. 869.</article></article></li><li data-li-identifier="4)" data-name="4)"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">4)</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Forskrift om utførelse og kontroll av elektrisk utstyr som tilbys eller omsettes til bruk i lavspenningsanlegg, fastsatt ved Kronprinsregentens resolusjon av 7. desember 1990 nr. 958.</article></article></li><li data-li-identifier="5)" data-name="5)"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">5)</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Forskrift om virkeområde samt om utfyllende regler og overgangsbestemmelser vedrørende dokumentasjon og registrering av elektrisk utstyr, fastsatt av Elektrisitetstilsynet 1. juli 1994 nr. 670.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ytterligere informasjon kan fås ved henvendelse til Statens teleforvaltning.</article></article><article class="legalArticle" data-lovdata-URL="LTI/forskrift/1994-09-07-868/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tekniske krav</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Mobilt terminalutstyr som er beregnet på tilslutning til det harmoniserte europeiske digitale offentlige landmobile telekommunikasjonsnett, skal oppfylle de tekniske krav som fremgår av det tekniske grunnlag for regulering, TBR 5 (November 1993), utarbeidet av ETSI. Dette tekniske grunnlag for regulering omfatter de grunnleggende kravene nevnt i § 2 annet ledd, bokstavene c) til og med f).</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Terminalutstyret skal i tillegg være i samsvar med de grunnleggende kravene i § 2 annet ledd, bokstavene a) og b), og eventuelt krav i forskrift om utførelse og kontroll av elektrisk utstyr som tilbys eller omsettes til bruk i lavspenningsanlegg, fastsatt ved Kronprinsregentens resolusjon av 7. desember 1990 nr. 958, og forskrift om virkeområde samt om utfyllende regler og overgangsbestemmelser vedrørende dokumentasjon og registrering av elektrisk utstyr, fastsatt av Elektrisitetstilsynet 1. juli 1994 nr. 670.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Den fullstendige tekst til ovennevnte tekniske grunnlag for regulering kan fås ved henvendelse til Statens teleforvaltning eller til ETSI.</article></article><article class="legalArticle" data-lovdata-URL="LTI/forskrift/1994-09-07-868/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Erklæring om samsvar</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Terminalutstyr kan fritt tilsluttes det harmoniserte europeiske digitale offentlige landmobile telekommunikasjonsnett, når det er utstedet erklæring om samsvar med kravene i denne forskrift i henhold til en av metodene beskrevet i § 8 i forskrift om teleterminalutstyr der det foreligger harmoniserte tekniske standarder under EØS, fastsatt av Samferdselsdepartementet 4. desember 1992 nr. 1133, eller fra og med 1. januar 1995 i henhold til en av metodene beskrevet i § 8 i forskrift om teleterminalutstyr der det foreligger felles tekniske reguleringer under EØS, fastsatt av Samferdselsdepartementet 7. september 1994 nr. 867, samt at utstyret er korrekt merket i henhold til merkebestemmelsene i § 9 i førstnevnte forskrift eller i § 9 og § 14 i sistnevnte forskrift, dog likevel slik at merkebestemmelsene i sistnevnte forskrift kan anvendes før 1. januar 1995.</article></article><article class="legalArticle" data-lovdata-URL="LTI/forskrift/1994-09-07-868/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overgangsbestemmelser</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Terminalutstyr som er midlertidig godkjent av de tekniske kontrollorganer før 1. januar 1994, er unntatt fra denne forskrift frem til 1. januar 1995. Slikt utstyr som er omsatt før 1. januar 1995, kan fortsatt benyttes etter denne dato.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Terminalutstyr som er godkjent av de tekniske kontrollorganer fra og med 1. januar 1994, anses som godkjent i Norge.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Inntil samsvar med alle tekniske krav kan dokumenteres ved akkrediterte målinger, gjelder prosedyren beskrevet i vedlegg 1.</article></article><article class="legalArticle" data-lovdata-URL="LTI/forskrift/1994-09-07-868/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks.</article></article><section class="section" data-name="vedlegg1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-09-07-868/KAPITTEL_1" data-partID="k1"><h2>Vedlegg 1. Typegodkjenning av GSM-terminaler fra 1. januar 1994</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Prosedyren beskrevet i forslaget nedenfor ble vedtatt av Komitéen for godkjennelse av teleterminaler (ACTE) den 14. desember 1993.<p class="leddfortsettelse">Komitéen for anvendelse av tekniske forskrifter på telesektoren (NTRAC) har tatt i betraktning</p><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">at CTR-ordningen for typegodkjenning av GSM-terminaler vil starte fra 1. januar 1994,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">at ikke alle testtilfeller vil være verifiserte slik at de er tilgjengelige for akkreditert testing pr. 1. januar 1994,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">at prosedyrer/vilkår i forbindelse med typegodkjenning av GSM-terminaler der komplett testing i henhold til CTR-ene 5 og 9 ikke er mulig, skal være harmonisert,</article></article></li></ul><p class="leddfortsettelse">og foreslår til Komitéen for godkjennelse av teleterminaler (ACTE):</p><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/1/punkt/4/" id="kapittel-1-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/ledd/1/punkt/4/ledd/1/" id="kapittel-1-ledd-1-punkt-4-ledd-1">Dokumentet «Recommendations for the Accredited Testing of GSM Mobile Stations» (RAT Pac), versjon 2.0 av 29. november 1993, eller senere versjoner, inneholder status for alle testtilfeller, inkludert testtilfellene verifisert og akseptert av arbeidsgruppen NTAAB.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/1/punkt/5/" id="kapittel-1-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/1/ledd/1/punkt/5/ledd/1/" id="kapittel-1-ledd-1-punkt-5-ledd-1">Den som søker typegodkjenning av mobilstasjonen, skal fremlegge en testrapport fra et utpekt laboratorium, som bekrefter samsvar med alle verifiserte testtilfeller.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/1/punkt/6/" id="kapittel-1-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/1/ledd/1/punkt/6/ledd/1/" id="kapittel-1-ledd-1-punkt-6-ledd-1">I tillegg skal søkeren utstede en erklæring, med eller uten bevis, om at mobilstasjonen tilfredsstiller kravene i henholdsvis CTR 5 og CTR 9 (dvs. alle testtilfellene i RAT Pac, verifiserte eller ikke).</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/1/punkt/7/" id="kapittel-1-ledd-1-punkt-7"><span class="data-originalId">-</span><article class="legalP" data-absoluteaddress="/kapittel/1/ledd/1/punkt/7/ledd/1/" id="kapittel-1-ledd-1-punkt-7-ledd-1">Ovennevnte informasjon vil utgjøre det primære grunnlaget for utsteding av et typeprøvingssertifikat.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/1/punkt/8/" id="kapittel-1-ledd-1-punkt-8"><span class="data-originalId">-</span><article class="legalP" data-absoluteaddress="/kapittel/1/ledd/1/punkt/8/ledd/1/" id="kapittel-1-ledd-1-punkt-8-ledd-1">Oppdaterte versjoner av RAT Pac skal distribueres til alle tekniske kontrollorganer som utsteder typeprøvingssertifikater, for å sikre harmoniserte prosedyrer med hensyn til typegodkjenning av GSM-terminaler.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/1/punkt/9/" id="kapittel-1-ledd-1-punkt-9"><span class="data-originalId">-</span><article class="legalP" data-absoluteaddress="/kapittel/1/ledd/1/punkt/9/ledd/1/" id="kapittel-1-ledd-1-punkt-9-ledd-1">Verifiseringen av testtilfellene i RAT Pac vil bli oppdatert. Generelt er det ikke forutsett at oppdateringen av RAT Pac vil ha noen innflytelse på godkjenninger allerede utstedet.</article></article></li></ul></article></section></main></body></html>