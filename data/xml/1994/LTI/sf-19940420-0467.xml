<!DOCTYPE html><html lang="no"><head><title>Forskrift om omfang og beregningsgrunnlag for fylkeskommunens videregående opplæring og om overgangsbestemmelser for perioden 1994-98.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:07</dd><dt class="legacyID">Datokode</dt><dd class="legacyID">FOR-1994-04-20-467</dd><dt class="dokid">DokumentID</dt><dd class="dokid">LTI/forskrift/1994-04-20-467</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 10</dd><dt class="dateInForce">I kraft fra</dt><dd class="dateInForce">1994-04-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-06-21-55/§4</li></ul></dd><dt class="dateOfPublication">Kunngjort</dt><dd class="dateOfPublication">1994-07-08</dd><dt class="title">Tittel</dt><dd class="title">Forskrift om omfang og beregningsgrunnlag for fylkeskommunens videregående opplæring og om overgangsbestemmelser for perioden 1994-98.</dd><dt class="miscInformation">Annet om dokumentet</dt><dd class="miscInformation">Fastsatt av Kirke-, utdannings- og forskningsdepartementet 20. april 1994 med hjemmel i lov 21. juni 1974 nr. 55 om videregående opplæring § 4.</dd><dt class="refid">RefID</dt><dd class="refid">forskrift/1994-04-20-467</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om omfang og beregningsgrunnlag for fylkeskommunens videregående opplæring og om overgangsbestemmelser for perioden 1994-98.<ul class="tocSubUl"><li>§ 1. Virkeområde</li><li>§ 2. Omfang og beregningsgrunnlag</li><li>§ 3. Tilbud til voksne søkere og andre søkere uten lovfestet rett til videregående opplæring</li><li>§ 4. Overgangsbestemmelser</li><li>§ 5. Adgang til å fravike forskriften</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1994-04-20-467" id="dokument"><h1>Forskrift om omfang og beregningsgrunnlag for fylkeskommunens videregående opplæring og om overgangsbestemmelser for perioden 1994-98.</h1><article class="legalArticle" data-lovdata-URL="LTI/forskrift/1994-04-20-467/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gir regler om:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">minimumsomfang av fylkeskommunens videregående opplæring for personer med og uten lovfestet rett til videregående opplæring</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">omfang av plasser på grunnkurs og videregående kurs og tilbud spesielt organisert for voksne</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">overgangsbestemmelser</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1">adgang til å fravike forskriften</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/5/" id="paragraf-1-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/5/ledd/1/" id="paragraf-1-ledd-1-punkt-5-ledd-1">ikrafttreden.</article></article></li></ul></article></article><article class="legalArticle" data-lovdata-URL="LTI/forskrift/1994-04-20-467/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omfang og beregningsgrunnlag</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Samlet skal omfanget av fylkeskommunens videregående opplæring for personer med og uten lovfestet rett til videregående opplæring svare til heltids opplæring for et faktisk antall elever/lærlinger som utgjør minimum 375% av et årskull. Fra skoleåret 1997-98 beregnes omfanget ut fra gjennomsnittet av antall avgangselever fra grunnskolen det aktuelle inntaksåret og de to foregående år, jfr. ellers overgangsbestemmelser i § 4.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Elever i statlige og private videregående skoler som gir opplæring etter lov om videregående opplæring samt tekniske fagskoler, inngår i det samlede omfanget.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Komprimerte kurs, delkurs m.m. omregnes til heltidsopplæring etter retningslinjer gitt av departementet. For læreplasser regnes bare opplæringsdelen med i omfanget.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Ved beregning av omfanget, skal det faktiske elevtall legges til grunn.</article></article><article class="legalArticle" data-lovdata-URL="LTI/forskrift/1994-04-20-467/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilbud til voksne søkere og andre søkere uten lovfestet rett til videregående opplæring</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved opprettelse av tilbud til søkere uten lovfestet rett til videregående opplæring, skal fylkeskommunene bl.a. ta hensyn til søkernes ønsker og behov, og muligheter for å kunne få studie og/eller yrkeskompetanse.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Fylkeskommunen skal hvert år sørge for at det til fordeling på søkere uten lovfestet rett, tilbys et antall plasser på alle ordinære grunnkurs.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fylkeskommunen skal videre tilby et antall plasser på videregående kurs I og videregående kurs II til fordeling på disse søkerne. Ved dimensjonering av tilbudet skal det også tas hensyn til at søkerne så langt det er mulig kan tas inn til videregående kurs som bygger på det grunnkurs/videregående kurs søkeren har gjennomgått, jfr. forskrift 10. november 1993 nr. 1164 om inntak til videregående opplæring og formidling av lærlinger til lærebedrift §§ 7-1, 7-2 og 9-3.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Fylkeskommunen bør opprette tilbud spesielt organisert for voksne. Tilbudene kan gis som:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/4/punkt/1/" id="paragraf-3-ledd-4-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/4/punkt/1/ledd/1/" id="paragraf-3-ledd-4-punkt-1-ledd-1">ordinære kurs</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/4/punkt/2/" id="paragraf-3-ledd-4-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/4/punkt/2/ledd/1/" id="paragraf-3-ledd-4-punkt-2-ledd-1">komprimerte kurs med sikte på studie- og/eller yrkeskompetanse</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/4/punkt/3/" id="paragraf-3-ledd-4-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/4/punkt/3/ledd/1/" id="paragraf-3-ledd-4-punkt-3-ledd-1">deler av et kurs, enkeltfag, deler av et fag</article></article></li></ul></article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Tilbud spesielt organisert for voksne kan gis ved fylkeskommunale videregående skoler i henhold til lov 28. mai 1976 nr. 35 om voksenopplæring § 4 første ledd nr. 2, eller av fylkeskommunen gjennom/i samarbeid med studieforbund, jfr. voksenopplæringslovens § 8.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Det vises til forskrift 10. november 1993 nr. 1164 om inntak til videregående opplæring og formidling av lærlinger til lærebedrift for rangering av søkere uten lovfestet rett til videregående opplæring, og fordeling innen det tilbud som er satt av til denne gruppen.</article></article><article class="legalArticle" data-lovdata-URL="LTI/forskrift/1994-04-20-467/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overgangsbestemmelser</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">De omfangskriterier som er lagt til grunn i denne forskrift, gjelder i forhold til en normalsituasjon der reformen er gjennomført.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">For en overgangsperiode fra skoleåret 1994-95 til skoleåret 1997-98, gjelder følgende:</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Med utgangspunkt i forskjellen pr. 1. oktober mellom det faktiske antall elever i skoleåret 1993-94, samt lærlinger som inngår i den fylkeskommunale økonomien, og 375% av et gjennomsnittlig årskull beregnet ut fra de tre kullene som går ut av grunnskolen i årene 1995, 1996 og 1997, må fylkeskommuner som har færre elever og lærlinger enn 375% av et gjennomsnittlig årskull, øke antallet opp til minst dette nivået i løpet av perioden.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Fylkeskommuner som allerede har et omfang som overstiger 375% av et gjennomsnittlig årskull, kan ikke redusere antallet under dette nivået i løpet av perioden.</article></article><article class="legalArticle" data-lovdata-URL="LTI/forskrift/1994-04-20-467/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Adgang til å fravike forskriften</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Departementet kan etter søknad fra den enkelte fylkeskommune dispensere fra bestemmelser i denne forskrift, bl.a. minstekravet til samlet omfang i § 2 første ledd.</article></article><article class="legalArticle" data-lovdata-URL="LTI/forskrift/1994-04-20-467/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft straks.</article></article></main></body></html>