<!DOCTYPE html><html lang="no"><head><title>Regler for det obligatoriske advokatkursets innhold og gjennomføring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">FOR-1994-09-19-896</dd><dt class="dokid">DokumentID</dt><dd class="dokid">LTI/forskrift/1994-09-19-896</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 20</dd><dt class="dateInForce">I kraft fra</dt><dd class="dateInForce">1994-09-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1915-08-13-5/§219</li><li>forskrift/1992-11-20-858/§2</li></ul></dd><dt class="dateOfPublication">Kunngjort</dt><dd class="dateOfPublication">1994-10-20</dd><dt class="title">Tittel</dt><dd class="title">Regler for det obligatoriske advokatkursets innhold og gjennomføring.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 19. september 1994 med hjemmel i lov 13. august 1915 nr. 5 domstolloven § 219 fjerde ledd, jfr. forskift av 20. november 1992 nr. 858 om krav til prosedyreerfaring og gjennnomføring av advokatkurs for å få advokatbevilling § 2 første ledd.</dd><dt class="refid">RefID</dt><dd class="refid">forskrift/1994-09-19-896</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Regler for det obligatoriske advokatkursets innhold og gjennomføring.<ul class="tocSubUl"><li>Kapittel 1. Kursets formål<ul class="tocSubUl"><li>§ 1-1.</li></ul></li><li>Kapittel 2. Organiseringen<ul class="tocSubUl"><li>§ 2-1.</li><li>§ 2-2.</li><li>§ 2-3.</li><li>§ 2-4.</li></ul></li><li>Kapittel 3. Kursets innhold<ul class="tocSubUl"><li>§ 3-1. Innledning</li><li>§ 3-2. Alminnelig rettergang</li><li>§ 3-3. Særlige rettergangsmåter</li><li>§ 3-4. Andre arbeidsområder</li><li>§ 3-5. Advokatyrket</li><li>§ 3-6. Praktiske øvinger</li><li>§ 3-7. Hjemmeoppgaver</li></ul></li><li>Kapittel 4. Opptak til kurset<ul class="tocSubUl"><li>§ 4-1.</li><li>§ 4-2.</li><li>§ 4-3.</li><li>§ 4-4.</li></ul></li><li>Kapittel 5. Gjennomføring av kurset og evaluering<ul class="tocSubUl"><li>§ 5-1. Gjennomføring</li><li>§ 5-2. Evaluering og klageadgang</li></ul></li><li>Kapittel 6. Ikrafttredelse<ul class="tocSubUl"><li>§ 6-1.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1994-09-19-896" id="dokument"><h1>Regler for det obligatoriske advokatkursets innhold og gjennomføring.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-09-19-896/KAPITTEL_1" data-partID="k1"><h2>Kapittel 1. Kursets formål</h2><article class="legalArticle" data-lovdata-URL="LTI/forskrift/1994-09-19-896/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Kurset har som formål å gi personer som planlegger å etablere seg som advokater grunnlag for å yte det rettshjelpsøkende publikum forsvarlig bistand slik at faren for rettstap blir redusert. Kurset har videre som et vesentlig formål å gi deltakerne kjennskap til de etiske retningslinjer for utøvelse av advokatyrket. Deltakerne skal også gis kjennskap til de økonomiske, praktiske og organisatoriske sider ved advokatvirksomhet, fortrolighet med rutiner og fremgangsmåter under rettergang og andre arbeidsområder.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-09-19-896/KAPITTEL_2" data-partID="k2"><h2>Kapittel 2. Organiseringen</h2><article class="legalArticle" data-lovdata-URL="LTI/forskrift/1994-09-19-896/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Justisdepartementet har det overordnede og administrative ansvar for kurset. Styret i Juristenes Utdanningssenter har ansvaret for tilrettelegging, utarbeidelse og gjennomføring av kurset. Juristenes Utdanningssenter utpeker kursledelse for det enkelte kurs.</article></article><article class="legalArticle" data-lovdata-URL="LTI/forskrift/1994-09-19-896/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Juristenes Utdanningssenter oppnevner en fagkomité. Foruten å utføre de oppgaver som følger av §§ 2-3, 3-7 og 5-2, skal fagkomitéen evaluere kursene.</article></article><article class="legalArticle" data-lovdata-URL="LTI/forskrift/1994-09-19-896/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Fagkomitéen oppnevner fagansvarlige for de enkelte kurs. De fagansvarlige underviser, utarbeider eksamensoppgaver og foretar evaluering av kursdeltakerne.</article></article><article class="legalArticle" data-lovdata-URL="LTI/forskrift/1994-09-19-896/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Det oppnevnes en eksamenskomité, bestående av tre medlemmer, hvorav en representant fra Justisdepartementet, en fra Den Norske Advokatforening og en representant fra et av de juridiske fakulteter som formann. Eksamenskomitéen behandler klage fra deltakere som ikke har bestått kurset jfr. § 5-2 nr. 3. De involverte organer oppnevner hver sin representant i eksamenskomitéen.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1994-09-19-896/KAPITTEL_3" data-partID="k3"><h2>Kapittel 3. Kursets innhold</h2><article class="legalArticle" data-lovdata-URL="LTI/forskrift/1994-09-19-896/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Innledning</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/1/punkt/1/" id="kapittel-3-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/1/punkt/1/ledd/1/" id="kapittel-3-paragraf-1-punkt-1-ledd-1">Kurset skal bestå av 46 timers undervisning, hvorav 29 timer forelesninger som angitt under §§ 3-2 – 3-5 og minst 17 timer praktiske øvinger som angitt i § 3-6, foruten innledende orientering om kurset og øvingene. Deltakerne skal besvare en skriftlig oppgave som angitt i § 3-7 nr. 2. Deltakerne skal ved selvstudium gjennomgå et kurskompendium og utvalgt litteratur som nevnt i § 3-7 nr. 1.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/1/punkt/2/" id="kapittel-3-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/1/punkt/2/ledd/1/" id="kapittel-3-paragraf-1-punkt-2-ledd-1">Kurset skal strekke seg over ett semester og bestå av to obligatoriske samlinger og en selvstudiedel. Samlingene skal avvikles med heldagsundervisning over henholdsvis 2 og 4 dager.</article><article class="legalP" data-absoluteaddress="/kapittel/3/paragraf/1/punkt/2/ledd/2/" id="kapittel-3-paragraf-1-punkt-2-ledd-2">Kurset skal avholdes en gang pr. halvår i Oslo. Kurs i Stavanger, Bergen og Trondheim skal arrangeres når det er behov for det.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/paragraf/1/punkt/3/" id="kapittel-3-paragraf-1-punkt-3"><span class="data-originalId">3.</span><article class="legalP" data-absoluteaddress="/kapittel/3/paragraf/1/punkt/3/ledd/1/" id="kapittel-3-paragraf-1-punkt-3-ledd-1">Kurset skal dekke de emner som er nevnt i §§ 3-2 – 3-6.</article></article></li></ul></article><article class="legalArticle" data-lovdata-URL="LTI/forskrift/1994-09-19-896/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Alminnelig rettergang</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/2/punkt/1/" id="kapittel-3-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/2/punkt/1/ledd/1/" id="kapittel-3-paragraf-2-punkt-1-ledd-1">Saksforberedelse i sivile saker</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/2/punkt/2/" id="kapittel-3-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/2/punkt/2/ledd/1/" id="kapittel-3-paragraf-2-punkt-2-ledd-1">Prosedyreteknikk</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/paragraf/2/punkt/3/" id="kapittel-3-paragraf-2-punkt-3"><span class="data-originalId">3.</span><article class="legalP" data-absoluteaddress="/kapittel/3/paragraf/2/punkt/3/ledd/1/" id="kapittel-3-paragraf-2-punkt-3-ledd-1">Straffeprosess.</article></article></li></ul></article><article class="legalArticle" data-lovdata-URL="LTI/forskrift/1994-09-19-896/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Særlige rettergangsmåter</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/3/punkt/1/" id="kapittel-3-paragraf-3-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/3/punkt/1/ledd/1/" id="kapittel-3-paragraf-3-punkt-1-ledd-1">Tvangsfullbyrdelse</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/3/punkt/2/" id="kapittel-3-paragraf-3-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/3/punkt/2/ledd/1/" id="kapittel-3-paragraf-3-punkt-2-ledd-1">Skjønnsaker.</article></article></li></ul></article><article class="legalArticle" data-lovdata-URL="LTI/forskrift/1994-09-19-896/§3-4" data-name="§3-4" data-partID="§3-4" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Andre arbeidsområder</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/4/punkt/1/" id="kapittel-3-paragraf-4-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/4/punkt/1/ledd/1/" id="kapittel-3-paragraf-4-punkt-1-ledd-1">Opptreden overfor- og forholdet til offentlig forvaltning</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/4/punkt/2/" id="kapittel-3-paragraf-4-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/4/punkt/2/ledd/1/" id="kapittel-3-paragraf-4-punkt-2-ledd-1">Forholdet til politi og påtalemyndighet</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/paragraf/4/punkt/3/" id="kapittel-3-paragraf-4-punkt-3"><span class="data-originalId">3.</span><article class="legalP" data-absoluteaddress="/kapittel/3/paragraf/4/punkt/3/ledd/1/" id="kapittel-3-paragraf-4-punkt-3-ledd-1">Eiendomsmegling</article></article></li><li data-li-identifier="4." data-name="4."><article class="listArticle" data-absoluteaddress="/kapittel/3/paragraf/4/punkt/4/" id="kapittel-3-paragraf-4-punkt-4"><span class="data-originalId">4.</span><article class="legalP" data-absoluteaddress="/kapittel/3/paragraf/4/punkt/4/ledd/1/" id="kapittel-3-paragraf-4-punkt-4-ledd-1">Kontrakts- og dokumentutforming</article></article></li><li data-li-identifier="5." data-name="5."><article class="listArticle" data-absoluteaddress="/kapittel/3/paragraf/4/punkt/5/" id="kapittel-3-paragraf-4-punkt-5"><span class="data-originalId">5.</span><article class="legalP" data-absoluteaddress="/kapittel/3/paragraf/4/punkt/5/ledd/1/" id="kapittel-3-paragraf-4-punkt-5-ledd-1">Forhandlingsteknikk</article></article></li><li data-li-identifier="6." data-name="6."><article class="listArticle" data-absoluteaddress="/kapittel/3/paragraf/4/punkt/6/" id="kapittel-3-paragraf-4-punkt-6"><span class="data-originalId">6.</span><article class="legalP" data-absoluteaddress="/kapittel/3/paragraf/4/punkt/6/ledd/1/" id="kapittel-3-paragraf-4-punkt-6-ledd-1">Alternativ konfliktløsning.</article></article></li></ul></article><article class="legalArticle" data-lovdata-URL="LTI/forskrift/1994-09-19-896/§3-5" data-name="§3-5" data-partID="§3-5" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Advokatyrket</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/5/punkt/1/" id="kapittel-3-paragraf-5-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/5/punkt/1/ledd/1/" id="kapittel-3-paragraf-5-punkt-1-ledd-1">Formelle sider ved advokatvirksomhet</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/5/punkt/2/" id="kapittel-3-paragraf-5-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/5/punkt/2/ledd/1/" id="kapittel-3-paragraf-5-punkt-2-ledd-1">Advokatansvaret, herunder sikkerhetsstillelse</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/paragraf/5/punkt/3/" id="kapittel-3-paragraf-5-punkt-3"><span class="data-originalId">3.</span><article class="legalP" data-absoluteaddress="/kapittel/3/paragraf/5/punkt/3/ledd/1/" id="kapittel-3-paragraf-5-punkt-3-ledd-1">Driften av advokatkontor</article></article></li><li data-li-identifier="4." data-name="4."><article class="listArticle" data-absoluteaddress="/kapittel/3/paragraf/5/punkt/4/" id="kapittel-3-paragraf-5-punkt-4"><span class="data-originalId">4.</span><article class="legalP" data-absoluteaddress="/kapittel/3/paragraf/5/punkt/4/ledd/1/" id="kapittel-3-paragraf-5-punkt-4-ledd-1">Advokatregnskap</article></article></li><li data-li-identifier="5." data-name="5."><article class="listArticle" data-absoluteaddress="/kapittel/3/paragraf/5/punkt/5/" id="kapittel-3-paragraf-5-punkt-5"><span class="data-originalId">5.</span><article class="legalP" data-absoluteaddress="/kapittel/3/paragraf/5/punkt/5/ledd/1/" id="kapittel-3-paragraf-5-punkt-5-ledd-1">Advokatvirksomhet som næringsvirksomhet</article></article></li><li data-li-identifier="6." data-name="6."><article class="listArticle" data-absoluteaddress="/kapittel/3/paragraf/5/punkt/6/" id="kapittel-3-paragraf-5-punkt-6"><span class="data-originalId">6.</span><article class="legalP" data-absoluteaddress="/kapittel/3/paragraf/5/punkt/6/ledd/1/" id="kapittel-3-paragraf-5-punkt-6-ledd-1">Forholdet til klienten</article></article></li><li data-li-identifier="7." data-name="7."><article class="listArticle" data-absoluteaddress="/kapittel/3/paragraf/5/punkt/7/" id="kapittel-3-paragraf-5-punkt-7"><span class="data-originalId">7.</span><article class="legalP" data-absoluteaddress="/kapittel/3/paragraf/5/punkt/7/ledd/1/" id="kapittel-3-paragraf-5-punkt-7-ledd-1">Etiske regler.</article></article></li></ul></article><article class="legalArticle" data-lovdata-URL="LTI/forskrift/1994-09-19-896/§3-6" data-name="§3-6" data-partID="§3-6" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Praktiske øvinger</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/6/punkt/1/" id="kapittel-3-paragraf-6-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/6/punkt/1/ledd/1/" id="kapittel-3-paragraf-6-punkt-1-ledd-1">På kursets samlinger skal det gjennomføres 3 prosedyreøvinger på tilsammen ca. 10 timer som rollespill på grunnlag av utarbeidete sett saksdokumenter. Øvelsene bør legges slik opp at flest mulig av deltakerne får øvelse i juristrollen, særlig som prosessfullmektig. Sakene skal velges slik at det gis øving i prosedyre både i sivile saker og straffesaker. Hver øving følges av en øvingsleder, som gir veiledning og kritikk.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/6/punkt/2/" id="kapittel-3-paragraf-6-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/6/punkt/2/ledd/1/" id="kapittel-3-paragraf-6-punkt-2-ledd-1">Til emnet forholdet til klienten, jfr. § 3-5 nr. 6, skal det i tillegg til forelesningen gis praktiske oppgaver vedrørende forholdet til klienten. Oppgaveløsningen skal avvikles over ca. 4 timer.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/paragraf/6/punkt/3/" id="kapittel-3-paragraf-6-punkt-3"><span class="data-originalId">3.</span><article class="legalP" data-absoluteaddress="/kapittel/3/paragraf/6/punkt/3/ledd/1/" id="kapittel-3-paragraf-6-punkt-3-ledd-1">Til emnet etiske regler, jfr. § 3-5 nr. 7, skal det det i tillegg til forelesningen arrangeres praktiske gruppeøvinger av ca. 3 timers varighet.</article></article></li></ul></article><article class="legalArticle" data-lovdata-URL="LTI/forskrift/1994-09-19-896/§3-7" data-name="§3-7" data-partID="§3-7" data-absoluteaddress="/kapittel/3/paragraf/7/" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Hjemmeoppgaver</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/7/punkt/1/" id="kapittel-3-paragraf-7-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/7/punkt/1/ledd/1/" id="kapittel-3-paragraf-7-punkt-1-ledd-1">Deltakerne skal ved selvstudium gjennomgå et kurskompendium og utvalgt litteratur som utarbeides og fastsettes av Juristenes Utdanningssenter etter forslag fra fagkomitéen nevnt i § 2-2.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/7/punkt/2/" id="kapittel-3-paragraf-7-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/7/punkt/2/ledd/1/" id="kapittel-3-paragraf-7-punkt-2-ledd-1">Hver deltaker skal besvare en skriftlig oppgave utarbeidet av fagkomitéen eller kursledelsen. Oppgaven deles ut/blir sendt etter andre samling på siste kurs hvert halvår. Deltakerne skal levere besvarelsen til kursledelsen innen to uker fra dette tidspunkt.</article></article></li></ul></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1994-09-19-896/KAPITTEL_4" data-partID="k4"><h2>Kapittel 4. Opptak til kurset</h2><article class="legalArticle" data-lovdata-URL="LTI/forskrift/1994-09-19-896/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Deltakerne må ha juridisk embetseksamen.</article></article><article class="legalArticle" data-lovdata-URL="LTI/forskrift/1994-09-19-896/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Juristenes Utdanningssenter kan fastsette et høyeste og et minste deltakerantall på det enkelte kurs. Kvalifiserte søkere som kan oppnå advokatbevilling samme semester som kurset avholdes, har fortrinnsrett fremfor andre søkere.</article></article><article class="legalArticle" data-lovdata-URL="LTI/forskrift/1994-09-19-896/§4-3" data-name="§4-3" data-partID="§4-3" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Deltakerne skal betale kursavgift fastsatt av Juristenes Utdanningssenter. Kursavgiften innbetales til Juristenes Utdanningssenter.</article></article><article class="legalArticle" data-lovdata-URL="LTI/forskrift/1994-09-19-896/§4-4" data-name="§4-4" data-partID="§4-4" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>.</h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Juristenes Utdanningssenter fastsetter nærmere regler for påmelding, avmelding, betaling av kursavgift og hotellopphold o.l.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1994-09-19-896/KAPITTEL_5" data-partID="k5"><h2>Kapittel 5. Gjennomføring av kurset og evaluering</h2><article class="legalArticle" data-lovdata-URL="LTI/forskrift/1994-09-19-896/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Gjennomføring</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/paragraf/1/punkt/1/" id="kapittel-5-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/5/paragraf/1/punkt/1/ledd/1/" id="kapittel-5-paragraf-1-punkt-1-ledd-1">På kursets samlinger skal kursledelsen ved navneopprop og møtebok e.l. kontrollere at deltakerne følger undervisningen, deltar i øvingene og besvarer oppgavene som blir gitt.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/paragraf/1/punkt/2/" id="kapittel-5-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/5/paragraf/1/punkt/2/ledd/1/" id="kapittel-5-paragraf-1-punkt-2-ledd-1">Den som har fravær fra samlingene uten gyldig grunn anses normalt ikke å ha fullført kurset. Gyldig forfall er sykdom dokumentert ved legeattest. Andre grunner godtas ikke som gyldig forfall uten i helt spesielle tilfeller, som f.eks. egen alvorlig sykdom eller alvorlig sykdom i den nærmeste familie. Deltakere med gyldig forfall, må delta på neste kurs i de emner en hadde forfall fra.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/paragraf/1/punkt/3/" id="kapittel-5-paragraf-1-punkt-3"><span class="data-originalId">3.</span><article class="legalP" data-absoluteaddress="/kapittel/5/paragraf/1/punkt/3/ledd/1/" id="kapittel-5-paragraf-1-punkt-3-ledd-1">Den som ikke leverer den avsluttende oppgaven nevnt i § 3-7 nr. 2 innen den gitte frist anses normalt ikke å ha fullført kurset. Forfallsgrunnene nevnt under foregående pkt. nr. 2 får også anvendelse her. Deltakere med gyldig grunn kan få utsatt frist for innlevering eller besvare tilsvarende oppgave på neste kurs. Deltakere som ikke består den skriftlige avsluttende oppgaven, kan besvare tilsvarende oppgave på neste kurs mot betaling av et gebyr på kr 500,-.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/5/paragraf/1/punkt/4/" id="kapittel-5-paragraf-1-punkt-4"><span class="data-originalId">4.</span><article class="legalP" data-absoluteaddress="/kapittel/5/paragraf/1/punkt/4/ledd/1/" id="kapittel-5-paragraf-1-punkt-4-ledd-1">Kursledelsen sender ved kursets avslutning fraværslister til Juristenes Utdanningssenter med redegjørelse for årsakene til fraværet for enkeltdeltakere og om hvilke emner vedkommende var fraværende fra. Tilsvarende gjelder hvor en deltaker ikke har besvart den avsluttende oppgaven, nevnt under § 3-7 nr. 2, innen fristen.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/5/paragraf/1/punkt/5/" id="kapittel-5-paragraf-1-punkt-5"><span class="data-originalId">5.</span><article class="legalP" data-absoluteaddress="/kapittel/5/paragraf/1/punkt/5/ledd/1/" id="kapittel-5-paragraf-1-punkt-5-ledd-1">Deltakere som ikke fullfører kurset har ikke krav på tilbakebetaling av kursavgift.</article></article></li></ul></article><article class="legalArticle" data-lovdata-URL="LTI/forskrift/1994-09-19-896/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Evaluering og klageadgang</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/paragraf/2/punkt/1/" id="kapittel-5-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/5/paragraf/2/punkt/1/ledd/1/" id="kapittel-5-paragraf-2-punkt-1-ledd-1">Deltakerne vil enten få karakteren Bestått eller karakteren Ikke bestått. Fagkomitéen eller den fagansvarlige for kurset fastsetter karakteren på grunnlag av den innleverte oppgaven, nevnt under § 3-7 nr. 2, og aktiviteten på samlingene.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/paragraf/2/punkt/2/" id="kapittel-5-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/5/paragraf/2/punkt/2/ledd/1/" id="kapittel-5-paragraf-2-punkt-2-ledd-1">Juristenes Utdanningssenter utsteder kursvitnemål til deltakere som har bestått kurset.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/paragraf/2/punkt/3/" id="kapittel-5-paragraf-2-punkt-3"><span class="data-originalId">3.</span><article class="legalP" data-absoluteaddress="/kapittel/5/paragraf/2/punkt/3/ledd/1/" id="kapittel-5-paragraf-2-punkt-3-ledd-1">Deltakere som ikke består den skriftlige avsluttende oppgaven eller som ikke består kurset, kan klage avgjørelsen inn for eksamenskomitéen, jfr. § 2-4. Fristen for å klage er 3 uker fra det tidspunkt melding om at kurset ikke er bestått kom frem til vedkommende. Komitéens avgjørelse er endelig</article></article></li></ul></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1994-09-19-896/KAPITTEL_6" data-partID="k6"><h2>Kapittel 6. Ikrafttredelse</h2><article class="legalArticle" data-lovdata-URL="LTI/forskrift/1994-09-19-896/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Reglene trer i kraft straks.</article></article></section></main></body></html>