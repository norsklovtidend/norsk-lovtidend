<!DOCTYPE html><html lang="no"><head><title>Lov om endringer i lov av 4. desember 1992 nr. 127 om kringkasting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:32</dd><dt class="legacyID">Datokode</dt><dd class="legacyID">LOV-1994-06-16-18</dd><dt class="dokid">DokumentID</dt><dd class="dokid">LTI/lov/1994-06-16-18</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 10</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1992-12-04-127</li><li>lov/1993-04-02-37</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1994-07-08</dd><dt class="titleShort">Korttittel</dt><dd class="titleShort">Endringslov til kringkastingsloven</dd><dt class="title">Tittel</dt><dd class="title">Lov om endringer i lov av 4. desember 1992 nr. 127 om kringkasting.</dd><dt class="miscInformation">Annet om dokumentet</dt><dd class="miscInformation">Ot.prp.nr.29 (1993–1994), Innst.O.nr.34 (1993–1994), Besl.O.nr.40 (1993–1994). Odels- og lagtingsvedtak hhv. 3. og 10. mai 1994. Fremmet av Kulturdepartementet.</dd><dt class="refid">RefID</dt><dd class="refid">lov/1994-06-16-18</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 4. desember 1992 nr. 127 om kringkasting.<ul class="tocSubUl"><li>I.<ul class="tocSubUl"><li>§ 10-2. Advarsel</li><li>§ 10-3. Overtredelsesgebyr.</li><li>§ 10-4. Tidsavgrenset forbud mot å sende reklame, inndragning av konsesjon m.v.</li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1994-06-16-18" id="dokument"><h1>Lov om endringer i lov av 4. desember 1992 nr. 127 om kringkasting.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1994-06-16-18/KAPITTEL_1" data-partID="k1"><h2>I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 4. desember 1992 nr. 127 om kringkasting gjøres følgende endringer:</article> <article class="defaultP" margin-top="true">§ 2-2 nytt tredje ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Den som driver anlegg for kringkasting eller videresending av kringkasting skal ikke kringkaste eller videresende kringkasting fra noen som ikke har konsesjon.</article> <article class="defaultP" margin-top="true">§ 10-1 første ledd bokstav a) skal lyde:<p class="leddfortsettelse">overtrer bestemmelser i kapitlene 2, 3, 4, §§ 8-1 og 8-2, eller forskrift gitt med hjemmel i disse bestemmelser.</p></article> <article class="defaultP" margin-top="true">Ny § 10-2 skal lyde:</article><article class="futureLegalArticle" data-name="§10-2" data-partID="§10-2" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10-2</span>. <span class="legalArticleTitle">Advarsel</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Når denne lov eller bestemmelse eller vilkår fastsatt i medhold av loven er overtrådt av noen som har handlet på vegne av person eller foretak som er gitt konsesjon i medhold av §§ 2-1 eller 2-2, kan Statens medieforvaltning gi advarsel.</article></article> <article class="defaultP" margin-top="true">Ny § 10-3 skal lyde:</article><article class="futureLegalArticle" data-name="§10-3" data-partID="§10-3" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10-3</span>. <span class="legalArticleTitle">Overtredelsesgebyr.</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Statens medieforvaltning kan ved overtredelse av lovens kapittel 3 eller forskrift gitt i medhold av kapittel 3 ilegge overtredelsesgebyr til staten beregnet etter nærmere regler fastsatt av Kongen.</article><article class="legalP" data-absoluteaddress="/kapittel/1/foreslåttparagraf/2/ledd/2/" id="kapittel-1-foreslåttparagraf-2-ledd-2">Overtredelsesgebyr pålegges den som etter § 2-1 har eller er gitt rett til å drive vedkommende kringkasting eller nærkringkasting. Kongen kan gi regler om forhøyet gebyr ved gjentatt overtredelse. Statens medieforvaltning kan i særlige tilfeller frafalle ilagt overtredelsesgebyr.</article><article class="legalP" data-absoluteaddress="/kapittel/1/foreslåttparagraf/2/ledd/3/" id="kapittel-1-foreslåttparagraf-2-ledd-3">Ilagt overtredelsesgebyr er tvangsgrunnlag for utlegg. Kongen kan gi nærmere regler om gjennomføringen av bestemmelsene i denne paragraf, herunder om inndrivelse og om betalingsfrist. Det kan fastsettes at det skal betales renter av ilagt overtredelsesgebyr.</article></article> <article class="defaultP" margin-top="true">Ny § 10-4 skal lyde:</article><article class="futureLegalArticle" data-name="§10-4" data-partID="§10-4" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10-4</span>. <span class="legalArticleTitle">Tidsavgrenset forbud mot å sende reklame, inndragning av konsesjon m.v.</span></span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">Når bestemmelse i kapittel 3 eller forskrift gitt i medhold av kapittel 3 er overtrådt av noen som har handlet på vegne av et kringkastingsselskap, kan Statens medieforvaltning forby selskapet å sende reklame i en tidsavgrenset periode.</article><article class="legalP" data-absoluteaddress="/kapittel/1/foreslåttparagraf/3/ledd/2/" id="kapittel-1-foreslåttparagraf-3-ledd-2">Ved gjentatte eller grove overtredelser av denne lov eller bestemmelse eller vilkår fastsatt i medhold av loven foretatt av noen som har handlet på vegne av person eller foretak som er gitt konsesjon i medhold av §§ 2-1 eller 2-2, kan Statens medieforvaltning inndra konsesjonen. Inndragningen kan gjøres tidsavgrenset.</article><article class="legalP" data-absoluteaddress="/kapittel/1/foreslåttparagraf/3/ledd/3/" id="kapittel-1-foreslåttparagraf-3-ledd-3">Kongen kan gi nærmere regler om vedtak om forbud mot å sende reklame og inndragning av konsesjon, herunder om opplysningsplikt for kringkastingsselskap.</article></article> <article class="defaultP" margin-top="true">Nåværende § 10-2 blir § 10-5.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1994-06-16-18/KAPITTEL_2" data-partID="k2"><h2>II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft fra den tid Kongen bestemmer.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Fra den tid loven trer i kraft, oppheves midlertidig lov av 2. april 1993 nr. 37 om sanksjoner ved brudd på lov om reklame i kringkasting.</article></section></main></body></html>