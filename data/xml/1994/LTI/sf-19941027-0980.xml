<!DOCTYPE html><html lang="no"><head><title>Forskrift om endring i kvalitetsforskrift for fisk og fiskevarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:59</dd><dt class="legacyID">Datokode</dt><dd class="legacyID">FOR-1994-10-27-980</dd><dt class="dokid">DokumentID</dt><dd class="dokid">LTI/forskrift/1994-10-27-980</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 22</dd><dt class="dateInForce">I kraft fra</dt><dd class="dateInForce">1994-10-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-07-01-1428</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-05-28-12</li><li>forskrift/1960-04-08-9602</li></ul></dd><dt class="dateOfPublication">Kunngjort</dt><dd class="dateOfPublication">1994-11-25</dd><dt class="title">Tittel</dt><dd class="title">Forskrift om endring i kvalitetsforskrift for fisk og fiskevarer.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 27. oktober 1994 med hjemmel i lov av 28. mai 1959 nr. 12 om kvalitetskontroll for fisk og fiskevarer o.a. og kgl.res. av 8. april 1960 nr. 9602 om delegering av myndighet etter lov om kvalitetskontroll med fiskevarer. Jfr. tilleggsavtalen til EØS-avtalen, vedlegg I (Rdir 92/48/EØF vedlegg II pkt. 8).</dd><dt class="refid">RefID</dt><dd class="refid">forskrift/1994-10-27-980</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i kvalitetsforskrift for fisk og fiskevarer.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-10-27-980" id="dokument"><h1>Forskrift om endring i kvalitetsforskrift for fisk og fiskevarer.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-10-27-980/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I kvalitetsforskrift av 1. juli 1986 nr. 1428 for fisk og fiskevarer gjøres følgende endringer:</article> <article class="defaultP" margin-top="true">§ 3-1 nytt pkt. 3-1-1 skal lyde:</article><article class="defaultP"><i>Krav til registrering av RSW- og CSW-tanker i fiskefartøy.</i></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Fiskefartøy som ilandfører fangst til konsum i kjølt sjøvann (RSW) eller i iskjølt sjøvann (CSW) skal ha forskriftsmessige tanker og utstyr. Fiskeridirektøren fører register over fartøy som har slikt utstyr og kan gi godkjenning av disse fartøyene etter § 1-6.</article> <article class="defaultP" margin-top="true">§ 3-3 pkt. c nytt fjerde og femte ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">RSW- og CSW-tanker skal være forsynt med utstyr for automatisk registrering av temperaturen. Temperaturføler skal være plassert i den del av tanken hvor temperaturen er høyest.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Registrering av temperaturen i tanken skal omfatte klar angivelse av dato og tanknummer. Registreringen skal oppbevares og være tilgjengelig for Kontrollen.</article> <article class="defaultP" margin-top="true">§ 4-1 pkt h nytt fjerde ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Kjøles fisken i tanker/containere, skal den oppbevares i kjølt vann. Slik kjølemåte skal ikke strekke seg ut over 3 døgn om bord. Vannmengden skal, uansett kjølemåte, være minst 20 % av tankens/containerens volum. Nyttes iskjølt vann, skal ismengden være minst 20 % av volumet. Vannet skal være avkjølt til ca. 0°C før innlasting. Tanker og containere skal være slik innrettet at blandingen av fisk og vann skal være nedkjølt til under 3°C innen 6 timer etter oppfylling med fisk, og til 0°C innen 16 timer. Vannet skal enten være rent sjøvann fra åpent farvann eller ferskvann av drikkevannskvalitet. Det er ikke tillatt uten Kontrollens godkjenning, å tilsette kjølevannet stoffer som senker frysepunktet.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-10-27-980/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen trer i kraft straks.</article></section></main></body></html>