<!DOCTYPE html><html lang="no"><head><title>Forskrift om kommunenes saksbehandling vedrørende søknader om finansiering gjennom Statens Landbruksbank.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:51</dd><dt class="legacyID">Datokode</dt><dd class="legacyID">FOR-1994-11-07-1279</dd><dt class="dokid">DokumentID</dt><dd class="dokid">LTI/forskrift/1994-11-07-1279</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 13</dd><dt class="dateInForce">I kraft fra</dt><dd class="dateInForce">1994-11-07</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-03-18-2/§3</li></ul></dd><dt class="dateOfPublication">Kunngjort</dt><dd class="dateOfPublication">1995-07-19</dd><dt class="title">Tittel</dt><dd class="title">Forskrift om kommunenes saksbehandling vedrørende søknader om finansiering gjennom Statens Landbruksbank.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 7. november 1994 med hjemmel i lov av 18. mars 1955 nr. 2 om tilskiping av jordbruk (jordlova) § 3.</dd><dt class="refid">RefID</dt><dd class="refid">forskrift/1994-11-07-1279</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kommunenes saksbehandling vedrørende søknader om finansiering gjennom Statens Landbruksbank.<ul class="tocSubUl"><li>I Saksbehandling på kommunenivå</li><li>II Takster</li><li>III Gebyr</li><li>IV Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1994-11-07-1279" id="dokument"><h1>Forskrift om kommunenes saksbehandling vedrørende søknader om finansiering gjennom Statens Landbruksbank.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-11-07-1279/KAPITTEL_1" data-partID="k1"><h2>I Saksbehandling på kommunenivå</h2><article class="marginIdArticle" data-partID="a1" data-absoluteaddress="/kapittel/1/punkt/1/" id="kapittel-1-punkt-1"><span class="data-marginOriginalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Kommunen har ansvar for administrasjon vedrørende søknader fra brukere i kommunen om finansiering gjennom låne- og tilskottsordninger Landbruksbanken administrerer.</article></article><article class="marginIdArticle" data-partID="a2" data-absoluteaddress="/kapittel/1/punkt/2/" id="kapittel-1-punkt-2"><span class="data-marginOriginalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Kommunen skal etter henstilling fra søkeren fremme anmodning om utbetaling av innvilgede midler. Anmodningen sendes Landbruksbanken/Fylkesmannen i henhold til bestemmelsene for de ulike ordningene.</article></article><article class="marginIdArticle" data-partID="a3" data-absoluteaddress="/kapittel/1/punkt/3/" id="kapittel-1-punkt-3"><span class="data-marginOriginalId">3.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Kommunen har ansvar for å føre kontroll med tiltak som innvilges finansiering. Innvilgningsmyndigheten kan pålegge kommunen å foreta sluttkontroll av prosjekter med utferdigelse av ferdigattest. Kommunen skal rapportere om forhold som har betydning for bankens pantesikkerhet. Det samme gjelder dersom forutsetningene for finansieringen ikke lenger er til stede. Dette gjelder i hele den perioden brukeren har forpliktelser i henhold til mottatte ytelser.</article></article><article class="marginIdArticle" data-partID="a4" data-absoluteaddress="/kapittel/1/punkt/4/" id="kapittel-1-punkt-4"><span class="data-marginOriginalId">4.</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Kommunen skal følge opp de tiltak som innvilges finansiering.</article></article><article class="marginIdArticle" data-partID="a5" data-absoluteaddress="/kapittel/1/punkt/5/" id="kapittel-1-punkt-5"><span class="data-marginOriginalId">5.</span><article class="legalP" data-absoluteaddress="/kapittel/1/punkt/5/ledd/1/" id="kapittel-1-punkt-5-ledd-1">Kommunen skal på nærmere forespørsel bistå Landbruksbanken/Fylkesmannen med uttalelser, informasjon og rapportering.</article></article><article class="marginIdArticle" data-partID="a6" data-absoluteaddress="/kapittel/1/punkt/6/" id="kapittel-1-punkt-6"><span class="data-marginOriginalId">6.</span><article class="legalP" data-absoluteaddress="/kapittel/1/punkt/6/ledd/1/" id="kapittel-1-punkt-6-ledd-1">Kommunen skal møte som Landbruksbankens fullmektig ved tvangsauksjoner og gi bud etter instruks fra Landbruksbanken.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-11-07-1279/KAPITTEL_2" data-partID="k2"><h2>II Takster</h2><article class="marginIdArticle" data-partID="a1_1" data-absoluteaddress="/kapittel/2/punkt/1/" id="kapittel-2-punkt-1"><span class="data-marginOriginalId">1.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Innvilgningsmyndigheten kan pålegge kommunen å avholde takst foretatt av landbrukskyndige takstmenn. Landbruksbanken kan gi retningslinjer for taksten. I spesielle saker kan kommunen benytte spesialkompetanse. Utgifter i forbindelse med takst betales av kommunen.</article></article><article class="marginIdArticle" data-partID="a2_1" data-absoluteaddress="/kapittel/2/punkt/2/" id="kapittel-2-punkt-2"><span class="data-marginOriginalId">2.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Styret for Landbruksbanken/Landbrukets Utviklingsfond kan bestemme at takster avholdt av andre kan legges til grunn for lån i banken.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1994-11-07-1279/KAPITTEL_3" data-partID="k3"><h2>III Gebyr</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">For de oppgaver som kommunen er pålagt etter denne forskrift, skal kommunen ikke kreve lånsøker for gebyr.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1994-11-07-1279/KAPITTEL_4" data-partID="k4"><h2>IV Ikrafttreden</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Denne forskrift trer i kraft umiddelbart. Samtidig oppheves forskrift av 8. juni 1982 for forberedende saksbehandling m.v.</article></section></main></body></html>