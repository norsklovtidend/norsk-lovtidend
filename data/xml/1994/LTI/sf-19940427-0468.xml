<!DOCTYPE html><html lang="no"><head><title>Forskrift om endring i forskrift om valutaregulering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:26</dd><dt class="legacyID">Datokode</dt><dd class="legacyID">FOR-1994-04-27-468</dd><dt class="dokid">DokumentID</dt><dd class="dokid">LTI/forskrift/1994-04-27-468</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 10</dd><dt class="dateInForce">I kraft fra</dt><dd class="dateInForce">1994-04-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-06-27-595</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1950-07-14-10</li><li>forskrift/1990-06-22-589</li></ul></dd><dt class="dateOfPublication">Kunngjort</dt><dd class="dateOfPublication">1994-07-08</dd><dt class="title">Tittel</dt><dd class="title">Forskrift om endring i forskrift om valutaregulering.</dd><dt class="miscInformation">Annet om dokumentet</dt><dd class="miscInformation">Fastsatt av Norges Bank 27. april 1994 med hjemmel i lov av 14. juli 1950 nr. 10 om valutaregulering og forskrift av 22. juni 1990 nr. 589 om oppheving av forskrift om valutareguleringer. Delegering av myndighet til Norges Bank.</dd><dt class="refid">RefID</dt><dd class="refid">forskrift/1994-04-27-468</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om valutaregulering.<ul class="tocSubUl"><li>I<ul class="tocSubUl"><li>Kapittel 16. Betalingskort<ul class="tocSubUl"><li>§ 16-1. (meldeplikt)</li><li>§ 16-2. (legitimasjonsplikt)</li><li>§ 16-3. (rapportplikt)</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-04-27-468" id="dokument"><h1>Forskrift om endring i forskrift om valutaregulering.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-04-27-468/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 27. juni 1990 nr. 595 om valutaregulering gjøres følgende endringer:</article> <article class="defaultP" margin-top="true">§ 3-1. <i>(fysiske personers valutamessige status)</i> skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Ved endring av valutamessig status skal skifte av fast bopel meldes til norsk folkeregister og til tilsvarende utenlandsk myndighet. Når kriteriet for endring av valutamessig status er oppfylt, er endringen gjeldende fra dato for innreise/utreise.</article> <article class="defaultP" margin-top="true">A) Innlending:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">En fysisk person er innlending når vedkommende regnes som hjemmehørende i Norge, dvs. når personen bor fast her i landet eller vanligvis holder til her.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">Norske statsborgere er innlendinger når de oppholder seg i utlandet i forbindelse med diplomatisk tjeneste ved norsk utenriksstasjon eller på annen måte er utsendt av Staten for å arbeide i utlandet.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">Reglene for diplomaters valutamessige status gjelder også vedkommendes familiemedlemmer knyttet til samme bopel.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/4/" id="kapittel-1-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/4/ledd/1/" id="kapittel-1-ledd-2-punkt-4-ledd-1">Sjøfolk i utenriks sjøfart med fast bopel i Norge er innlendinger.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/5/" id="kapittel-1-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/5/ledd/1/" id="kapittel-1-ledd-2-punkt-5-ledd-1">Norske statsborgere med registrert bopel på Svalbard er innlendinger.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/6/" id="kapittel-1-ledd-2-punkt-6"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/6/ledd/1/" id="kapittel-1-ledd-2-punkt-6-ledd-1">Opphold i utlandet under et halvt år i forbindelse med studier, private opphold eller forretningsreiser, endrer ikke den valutamessige status. Norske studenter i utlandet regnes normalt som innlendinger uansett oppholdets varighet. Reglene for opphold under et halvt års varighet gjelder selv om adresseendring er meldt folkeregisteret.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/7/" id="kapittel-1-ledd-2-punkt-7"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/7/ledd/1/" id="kapittel-1-ledd-2-punkt-7-ledd-1">Utenlandske statsborgere som søker asyl i Norge, regnes som innlendinger.</article></article></li></ul></article> <article class="defaultP" margin-top="true">B) Utlending:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/8/" id="kapittel-1-ledd-2-punkt-8"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/8/ledd/1/" id="kapittel-1-ledd-2-punkt-8-ledd-1">Som utlending regnes de personer som ikke er innlendinger i henhold til det ovenstående.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/9/" id="kapittel-1-ledd-2-punkt-9"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/9/ledd/1/" id="kapittel-1-ledd-2-punkt-9-ledd-1">Utenlandske statsborgere er utlendinger når de oppholder seg her i landet i forbindelse med tjeneste ved utenlandsk ambassade eller annen utenlandsk diplomatisk representasjon i Norge.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/10/" id="kapittel-1-ledd-2-punkt-10"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/10/ledd/1/" id="kapittel-1-ledd-2-punkt-10-ledd-1">Reglene for diplomaters valutamessige status gjelder også vedkommendes familiemedlemmer knyttet til samme bopel.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/11/" id="kapittel-1-ledd-2-punkt-11"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/11/ledd/1/" id="kapittel-1-ledd-2-punkt-11-ledd-1">Utenlandske statsborgere som tjenestegjør for NATO eller andre internasjonale organisasjoner i Norge, er utlendinger.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/12/" id="kapittel-1-ledd-2-punkt-12"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/12/ledd/1/" id="kapittel-1-ledd-2-punkt-12-ledd-1">Utlendinger som oppholder seg i Norge under et halvt år i forbindelse med studier, private opphold eller forretningsreiser, regnes fortsatt som utlendinger. Reglene for opphold under et halvt års varighet gjelder selv om adresseendring er meldt folkeregisteret.</article></article></li></ul></article> <article class="defaultP" margin-top="true">§ 14-2 <i>(betalingstjenester)</i> annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Posisjonsregulert finansinstitusjon kan bare motta eller tilbakeføre innlån/innskudd i utenlandsk valuta gjennom innskyters konto i norsk valutabank eller finansinstitusjonens konto i utenlandsk bank. Tilsvarende regel gjelder for innlån/innskudd i norske kroner fra utlending.</article> <article class="defaultP" margin-top="true">Nytt Kapittel 16 skal lyde:</article><section class="section" data-name="kap16" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1994-04-27-468/KAPITTEL_1-1" data-partID="k1-1"><h3>Kapittel 16. Betalingskort</h3><article class="legalArticle" data-lovdata-URL="LTI/forskrift/1994-04-27-468/§16-1" data-name="§16-1" data-partID="§16-1" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 16-1</span>. <span class="legalArticleTitle">(meldeplikt)</span></h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Norske selskaper – herunder filial av utenlandsk kredittinstitusjon etablert i medhold av EØS-avtalen med konsesjon fra hjemlandet til å utstede slike kort – som utsteder betalingskort (kredittkort/kontokort) som kan brukes i utlandet av innlending, må være registrert i Norges Bank før kortene tas i bruk.</article></article><article class="legalArticle" data-lovdata-URL="LTI/forskrift/1994-04-27-468/§16-2" data-name="§16-2" data-partID="§16-2" data-absoluteaddress="/kapittel/1/kapittel/1/paragraf/2/" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 16-2</span>. <span class="legalArticleTitle">(legitimasjonsplikt)</span></h4><article class="legalP" data-absoluteaddress="/kapittel/1/kapittel/1/paragraf/2/ledd/1/" id="kapittel-1-kapittel-1-paragraf-2-ledd-1">Kortutsteder plikter å forvisse seg om kundens identitet, herunder valutamessig status, før betalingskort utstedes.</article></article><article class="legalArticle" data-lovdata-URL="LTI/forskrift/1994-04-27-468/§16-3" data-name="§16-3" data-partID="§16-3" data-absoluteaddress="/kapittel/1/kapittel/1/paragraf/3/" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 16-3</span>. <span class="legalArticleTitle">(rapportplikt)</span></h4><article class="legalP" data-absoluteaddress="/kapittel/1/kapittel/1/paragraf/3/ledd/1/" id="kapittel-1-kapittel-1-paragraf-3-ledd-1">Kortselskapet plikter å oppfylle de rapportkrav Norges Bank måtte pålegge mht. beløp for totale debiteringer foretatt av innlendinger i utlandet samt detaljert liste over korthavere som har brukt kortet i utlandet til enkeltbetalinger over et visst beløp.</article><article class="legalP" data-absoluteaddress="/kapittel/1/kapittel/1/paragraf/3/ledd/2/" id="kapittel-1-kapittel-1-paragraf-3-ledd-2">Dersom det utstedes kort til utlendinger, plikter kortselskapet også å oppfylle rapportplikten over utenlandske korthaveres kortbruk i Norge.</article> <article class="defaultP" margin-top="true">Nåværende kapittel 16 og 17 blir nye kapittel 17 og 18.</article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-04-27-468/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft straks.</article></section></main></body></html>