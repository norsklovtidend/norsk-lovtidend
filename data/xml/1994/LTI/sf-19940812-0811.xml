<!DOCTYPE html><html lang="no"><head><title>Forskrift om rentegodtgjørelse ved tilbakebetaling av arbeidsgiveravgift og trekkbeløp (trekkansvar).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:07</dd><dt class="legacyID">Datokode</dt><dd class="legacyID">FOR-1994-08-12-811</dd><dt class="dokid">DokumentID</dt><dd class="dokid">LTI/forskrift/1994-08-12-811</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 17</dd><dt class="dateInForce">I kraft fra</dt><dd class="dateInForce">1994-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1952-11-21-2/§56</li><li>lov/1966-06-17-12/§17-3</li></ul></dd><dt class="dateOfPublication">Kunngjort</dt><dd class="dateOfPublication">1994-09-14</dd><dt class="title">Tittel</dt><dd class="title">Forskrift om rentegodtgjørelse ved tilbakebetaling av arbeidsgiveravgift og trekkbeløp (trekkansvar).</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 12. august 1994 med hjemmel i lov av 21. november 1952 nr. 2 om betaling og innkreving av skatt (skattebetalingsloven) § 56, jf lov av 17. juni 1966 nr. 12 om folketrygd § 17-3 første ledd, jf Finans- og tolldepartementets delegeringsvedtak av 13. mars 1958 og 15. august 1966.</dd><dt class="refid">RefID</dt><dd class="refid">forskrift/1994-08-12-811</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om rentegodtgjørelse ved tilbakebetaling av arbeidsgiveravgift og trekkbeløp (trekkansvar).<ul class="tocSubUl"><li>§ 1.</li><li>§ 2.</li><li>§ 3.</li></ul></li></ul></dd></dl></header><main class="documentBody" data-lovdata-URL="LTI/forskrift/1994-08-12-811" id="dokument"><h1>Forskrift om rentegodtgjørelse ved tilbakebetaling av arbeidsgiveravgift og trekkbeløp (trekkansvar).</h1><article class="legalArticle" data-lovdata-URL="LTI/forskrift/1994-08-12-811/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved tilbakebetaling av arbeidsgiveravgift senere enn 6 uker etter innbetalingen skal det tilbakebetalte beløp tillegges rentegodtgjørelse med 0,4 prosent for hver måned eller del av måned som løper fra innbetalingen og inntil tilbakebetaling skjer. Rentegodtgjørelsen skal beregnes med grunnlag i at det sist innbetalte beløp for vedkommende år blir tilbakebetalt først.</article></article><article class="legalArticle" data-lovdata-URL="LTI/forskrift/1994-08-12-811/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den som er pliktig til å gjennomføre forskuddstrekk etter skattebetalingsloven § 4, jf §§ 5 og 5A, trekk etter pålegg som nevnt i samme lovs §§ 33 og 34 eller som har blitt avkrevet trekkansvar etter samme lovs § 49, og som senere enn 6 uker etter innbetalingen får tilbakebetalt for mye betalt trekk, har krav på rentegodtgjørelse med 0,4 prosent for hver måned eller del av måned som løper fra innbetalingen og inntil tilbakebetaling skjer.</article></article><article class="legalArticle" data-lovdata-URL="LTI/forskrift/1994-08-12-811/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Denne forskrift trer i kraft fra 1. september 1994. Samtidig oppheves forskrift av 20. mars 1992 nr. 188 om rentegodtgjørelse ved tilbakebetaling av arbeidsgiveravgift.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ved tilbakebetaling av krav som nevnt under § 1, og som har oppstått før denne forskrifts ikrafttreden, gjelder tidligere sats 1 prosent pr måned eller del av måned frem til og med den rentemåned som har sitt utløp etter 1. september 1994. Deretter anvendes ny sats 0,4 prosent.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Ved tilbakebetaling av krav som nevnt under § 2, og som tidligere ikke har blitt rentegodtgjort, kan renter tilstås etter denne forskrift for tidsforløp forut for forskriftens ikrafttreden, såfremt den feilaktige innbetaling ikke kan lastes betaler. Slik rentegodtgjøring kan tilstås etter krav fra berettigede for tilbakebetaling som foretas eller er foretatt etter 1. januar 1988 og hvor den feilaktige innbetaling ikke var skjedd tidligere enn 10 år forut for 1. januar 1988. Krav om slik rentegodtgjøring må være fremsatt overfor vedkommende skatteoppkrever innen 31. desember 1994. Rentegodtgjørelse tilstås i så fall med 1 prosent for hver måned eller del av måned fra innbetalingen og inntil tidspunktet for tilbakebetaling. Ny sats 0,4 prosent anvendes likevel fra og med rentemåned som starter sitt løp etter 1. september 1994.</article></article></main></body></html>