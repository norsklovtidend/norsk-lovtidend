<!DOCTYPE html><html lang="no"><head><title>Forskrift om virkeområde samt om utfyllende regler og overgangsbestemmelser vedrørende dokumentasjon og registrering av elektrisk utstyr (FMU).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:10</dd><dt class="legacyID">Datokode</dt><dd class="legacyID">FOR-1994-07-01-670</dd><dt class="dokid">DokumentID</dt><dd class="dokid">LTI/forskrift/1994-07-01-670</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 13</dd><dt class="dateInForce">I kraft fra</dt><dd class="dateInForce">1994-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-07-961</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1929-05-24-4/§10</li><li>lov/1929-05-24-4/§11</li><li>lov/1929-05-24-4/§13</li><li>forskrift/1990-12-07-958</li></ul></dd><dt class="dateOfPublication">Kunngjort</dt><dd class="dateOfPublication">1994-08-02</dd><dt class="title">Tittel</dt><dd class="title">Forskrift om virkeområde samt om utfyllende regler og overgangsbestemmelser vedrørende dokumentasjon og registrering av elektrisk utstyr (FMU).</dd><dt class="miscInformation">Annet om dokumentet</dt><dd class="miscInformation">Fastsatt av Elektrisitetstilsynet 1. juli 1994 med hjemmel i lov av 24. mai 1929 nr. 4 om tilsyn med elektriske anlegg og elektrisk utstyr §§ 10, 11 og 13, jf forskrift av 7. desember 1990 nr. 958 om utførelse og kontroll av elektrisk utstyr som tilbys eller omsettes til bruk i lavspenningsanlegg § 21.</dd><dt class="refid">RefID</dt><dd class="refid">forskrift/1994-07-01-670</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om virkeområde samt om utfyllende regler og overgangsbestemmelser vedrørende dokumentasjon og registrering av elektrisk utstyr (FMU).<ul class="tocSubUl"><li>§ 1. Forskriftens virkeområde</li><li>§ 2. Oppfyllelse av de tekniske krav. Fabrikanterklæring. (Se § 11)</li><li>§ 3. Krav til fabrikanterklæringen. Internkontroll. (Se § 11)</li><li>§ 4. Sertifiseringsplikt. (Se § 11)</li><li>§ 5. Typeprøvesertifikat</li><li>§ 6. Kvalitetssikringssystem o.l. (Se § 11)</li><li>§ 7. Bruk av sertifiseringsmerke. (Se § 11)</li><li>§ 8. Registreringsplikt</li><li>§ 9. Krav til registreringen</li><li>§ 10. Dispensasjon og ikrafttredelse. (Se også § 11)</li><li>§ 11. Overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/1994-07-01-670" id="dokument"><h1>Forskrift om virkeområde samt om utfyllende regler og overgangsbestemmelser vedrørende dokumentasjon og registrering av elektrisk utstyr (FMU).</h1><article class="legalArticle" data-lovdata-URL="LTI/forskrift/1994-07-01-670/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder som hovedregel elektrisk utstyr som kan tilkobles lavspenningsanlegg, samt batteridrevet utstyr som kan medføre fare under bruk eller som kan fremkalle elektromagnetiske forstyrrelser under bruk, eller som kan få sin funksjon påvirket av slike forstyrrelser.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften gjelder for svakstrømsutstyr som kan forveksles med elektrisk utstyr, eller på annen måte kan medføre fare under bruk.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forskriften gjelder for utstyr som tilbys eller omsettes i Norge, herunder Svalbard.</article></article><article class="legalArticle" data-lovdata-URL="LTI/forskrift/1994-07-01-670/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Oppfyllelse av de tekniske krav. Fabrikanterklæring. (Se § 11)</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For alt elektrisk utstyr, unntatt komponenter for innbygging, skal det foreligge en fabrikanterklæring som dokumentasjon på at utstyret oppfyller de tekniske krav for utstyret som er fastsatt for Norge.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">De tekniske krav for utstyret i §§ 8-10 i Forskrift om utførelse og kontroll av elektrisk utstyr som tilbys eller omsettes til bruk i lavspenningsanlegg, anses oppfylt dersom utstyret, når det gjelder sikkerhet, er utført i samsvar med:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">europeisk harmoniserte standarder for utstyret, fastsatt som norsk norm, eller dersom slike standarder ikke finnes,</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">gjeldende IEC- eller CEE-publikasjoner for utstyret, vedtatt i henhold til fastsatt prosedyre i EØS, eller dersom heller ikke slike publikasjoner finnes,</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/ledd/2/punkt/3/" id="paragraf-2-ledd-2-punkt-3"><span class="data-originalId">c.</span><article class="legalP" data-absoluteaddress="/paragraf/2/ledd/2/punkt/3/ledd/1/" id="paragraf-2-ledd-2-punkt-3-ledd-1">gjeldende standard i fabrikasjonslandet innen EØS, såfremt denne standard oppfyller gjeldende sikkerhetskrav i Norge.</article></article></li></ul></article><article class="legalP" data-absoluteaddress="/paragraf/2/ledd/3/" id="paragraf-2-ledd-3">De tekniske krav for utstyret i § 11 i ovennevnte forskrift gjelder i den utstrekning det foreligger norske normer på området.</article></article><article class="legalArticle" data-lovdata-URL="LTI/forskrift/1994-07-01-670/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til fabrikanterklæringen. Internkontroll. (Se § 11)</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fabrikanterklæringen skal være underskrevet av fabrikanten eller dennes ansvarlige representant i Norge, eventuelt i Det europeiske økonomiske samarbeidsområdet (EØS), og skal inneholde følgende:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Navn og adresse til fabrikanten eller dennes ansvarlige representant i EØS.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Beskrivelse av utstyret som entydig identifiserer det, herunder fabrikantens navn eller kjennemerke, typebetegnelse etc.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Nummer og navn på harmoniserte standarder eller dersom slike ikke finnes, andre tekniske spesifikasjoner som utstyret tilfredsstiller.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Forsikring om at utstyret oppfyller standardene under punkt c, eller</article></article></li><li data-li-identifier="e." data-name="e."><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Forsikring om at utstyret oppfyller §§ 8-10, eventuelt også § 11, i forskrift om utførelse og kontroll av elektrisk utstyr som tilbys eller omsettes til bruk i lavspenningsanlegg.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">f.</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">Underskrift med nødvendig identifikasjon av den person som er gitt fullmakt til å undertegne på vegne av fabrikanten eller dennes representant innen EØS.</article></article></li><li data-li-identifier="g." data-name="g."><article class="listArticle" data-absoluteaddress="/paragraf/3/ledd/1/punkt/7/" id="paragraf-3-ledd-1-punkt-7"><span class="data-originalId">g.</span><article class="legalP" data-absoluteaddress="/paragraf/3/ledd/1/punkt/7/ledd/1/" id="paragraf-3-ledd-1-punkt-7-ledd-1">Dato for underskriften.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Som grunnlag for fabrikanterklæringen skal det foreligge en teknisk dokumentasjon som inneholder all nødvendig informasjon for å kunne avgjøre om utstyret er i samsvar med de overordnede kravene i §§ 8-10, eventuelt også § 11, i forskrift om utførelse og kontroll av elektrisk utstyr som tilbys eller omsettes til bruk i lavspenningsanlegg. Dokumentasjonen skal i det omfang det er nødvendig for vurderingen, dekke utstyrets konstruksjon, fremstilling og funksjon. Den må omfatte:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">en generell beskrivelse av utstyret,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">konstruksjons- og produksjonstegninger, komponentlister, lister over delmontasjer, strømkretsskjemaer osv.,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">beskrivelser og forklaringer som er nødvendige for å forstå nevnte tegninger og lister og utstyrets virkemåte,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">en liste over standarder, anvendt i sin helhet eller delvis og en beskrivelse av løsninger som er valgt for å oppfylle de overordnede kravene i forskriftene når standarder ikke er anvendt,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">resultatene av konstruksjonsberegninger og undersøkelser osv,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/6/" id="paragraf-3-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/6/ledd/1/" id="paragraf-3-ledd-2-punkt-6-ledd-1">prøverapporter.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fabrikanten skal treffe alle nødvendige tiltak slik at produksjonsprosessen sikrer at produktene er i samsvar med den tekniske dokumentasjonen og med kravene i forskriftene som gjelder for dem.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Fabrikanterklæringen skal være på norsk eller engelsk. Den tekniske dokumentasjonen skal være på norsk, dansk, svensk, engelsk eller tysk.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Fabrikanterklæringen med tilhørende teknisk dokumentasjon skal holdes tilgjengelig for Elektrisitetstilsynet og Det stedlige eltilsyn i 10 år etter at utstyret er plassert på det norske marked. Ansvarlig for dette er norske fabrikanter, importører og andre ledd for omsetning av utstyret. Disse er forpliktet til å ha et internkontrollsystem som sikrer og dokumenterer samsvar med disse forskrifter, jfr. også forskrift av 22. mars 1991 nr. 159 om internkontroll for miljø og sikkerhet.</article></article><article class="legalArticle" data-lovdata-URL="LTI/forskrift/1994-07-01-670/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sertifiseringsplikt. (Se § 11)</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Stikkontaktmateriell for boliger, visse typer elektromedisinsk utstyr, samt utstyr for bruk i eksplosjonsfarlige områder, sone 0 og 1 for områdekategori a, og sone 0 for områdekategori b, er sertifiseringspliktig.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Elektrisitetstilsynet utgir spesifikasjon over sertifiseringspliktig utstyr.</article></article><article class="legalArticle" data-lovdata-URL="LTI/forskrift/1994-07-01-670/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Typeprøvesertifikat</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For sertifiseringspliktig utstyr skal fabrikanterklæringen være basert på et typeprøvesertifikat i stedet for teknisk dokumentasjon som angitt i § 3. Typeprøvesertifikatet skal være utferdiget av en institusjon akseptert av Elektrisitetstilsynet på grunnlag av Norsk Standard NS-EN 45000-serien eller tilsvarende innenfor rammen av EØS-avtalen.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Elektrisitetstilsynet utgir spesifikasjon over aksepterte sertifiseringsinstitusjoner.</article></article><article class="legalArticle" data-lovdata-URL="LTI/forskrift/1994-07-01-670/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kvalitetssikringssystem o.l. (Se § 11)</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For sertifiseringspliktig utstyr skal kvalitetssikringssystemet være i samsvar med Norsk Standard NS-ISO 9000-serien (EN 29000-serien) eller tilsvarende, og skal dessuten være sertifisert. I fabrikanterklæringen skal det være angitt hvilken institusjon som er ansvarlig for overvåkingen av kvalitetssikringssystemet.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Kvalitetssikringssystemet kan erstattes med stikkprøvekontroll av produksjonen. Slik stikkprøvekontroll skal forestås av den samme institusjonen som har utferdiget typeprøvesertifikatet. Dette skal fremgå av fabrikanterklæringen.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Stikkprøvekontrollen innebærer at det skal tas et nødvendig antall kontrollprøver hvert år av de sertifiserte produktene for å forvisse seg om at de produserte produkter er i samsvar med det prøvede og aksepterte eksemplar. Det skal føres protokoll over kontrollprøvene.</article></article><article class="legalArticle" data-lovdata-URL="LTI/forskrift/1994-07-01-670/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bruk av sertifiseringsmerke. (Se § 11)</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Bruk av sertifiseringsmerke på elektrisk utstyr forutsetter at sertifiseringsinstitusjonen fører kontroll med produksjonen av utstyret.</article></article><article class="legalArticle" data-lovdata-URL="LTI/forskrift/1994-07-01-670/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Registreringsplikt</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Norske fabrikanter og importører som omsetter registreringspliktig utstyr, skal registreres ved Elektrisitetstilsynet sentralt.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Elektrisitetstilsynet utgir spesifikasjon over registreringspliktig utstyr.</article></article><article class="legalArticle" data-lovdata-URL="LTI/forskrift/1994-07-01-670/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Krav til registreringen</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Registreringen skal omfatte navn og adresse samt foretaksnummeret til den norske fabrikanten eller importøren og en fortegnelse over de grupper registreringspliktig utstyr som omsettes, samt bekreftelse på at internkontroll er innført og navnet på den person som sørger for at internkontrollrutinene følges.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Registrering skal også utføres ved endringer av ovennevnte informasjoner.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Ovennevnte dokumentasjon skal være mottatt senest 8 virkedager etter at virksomheten er etablert eller informasjonene endret.</article></article><article class="legalArticle" data-lovdata-URL="LTI/forskrift/1994-07-01-670/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon og ikrafttredelse. (Se også § 11)</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Elektrisitetstilsynet kan gi dispensasjon fra denne forskriften dersom særlige forhold tilsier dette. Dispensasjon skal gis skriftlig.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Forskriften trer i kraft straks, se likevel § 11. Samtidig oppheves forskrift av 7. desember 1990 nr. 961 om virkeområde samt om utfyllende regler og overgangsbestemmelser vedrørende dokumentasjon og registrering av elektrisk utstyr.</article></article><article class="legalArticle" data-lovdata-URL="LTI/forskrift/1994-07-01-670/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Overgangsbestemmelser</span></h2><article class="defaultP">Ad § 2: Som dokumentasjon på at utstyr, som ikke er sertifiseringspliktig i henhold til § 4, tilfredsstiller de tekniske krav i §§ 8-10 i Forskrift om utførelse og kontroll av elektrisk utstyr som tilbys eller omsettes til bruk i lavspenningsanlegg, aksepteres inntil 31. desember 1996, som alternativ til fabrikanterklæring, et sertifiseringsmerke anbragt på produktet eller et typeprøvesertifikat, utstedt av en akseptert institusjon (jf. § 5).</article><article class="legalP" data-absoluteaddress="/paragraf/11/ledd/1/" id="paragraf-11-ledd-1">Kravene til elektromagnetisk kompatibilitet (EMC) i § 11 i forskrift om utførelse og kontroll av elektrisk utstyr som tilbys eller omsettes til bruk i lavspenningsanlegg, omfatter inntil 31. desember 1995 ikke krav om immunitet for kringkastingsmottakere og tilhørende utstyr eller krav om begrensning av overharmoniske strømmer og spenningsvariasjoner i forsyningsnett, selv om slike krav inngår i norske normer. Kravene til EMC omfatter inntil 31. desember 1995 heller ikke krav omhandlet i norske normer fastsatt etter 1. juli 1991.</article> <article class="defaultP" margin-top="true">Ad § 3: Inntil 31. desember 1996 kan også andre typer fabrikanterklæringer aksepteres.</article> <article class="defaultP" margin-top="true">Ad § 4: Sertifiseringspliktig utstyr som var godkjent eller registrert av NEMKO pr. 31.12.90, kan inntil videre fortsatt omsettes i Norge uten fornyet behandling etter de nye reglene, forutsatt at den avtale som vedkommende innehaver av godkjenning eller registreringsbevis har inngått med NEMKO, opprettholdes.</article> <article class="defaultP" margin-top="true">Ad § 6: Denne bestemmelse gjelder inntil videre, som en anbefaling. Kvalitetssikringssystemet kan inntil videre også erstattes med stikkprøvekontroll av de eksemplarer som omsettes på det norske marked.</article> <article class="defaultP" margin-top="true">Ad § 7: Bruk av sertifiseringsmerke tillates inntil videre også dersom det utføres stikkprøvekontroll av de eksemplarer som omsettes på det norske marked.</article> <article class="defaultP" margin-top="true">Ad § 10: For utstyr som omfattes at Rådsdirektiv 76/117/EØF av 18. desember 1975 om tilnærming av medlemsstatenes lovgivning om elektrisk utstyr til bruk i eksplosjonsfarlige omgivelser, herunder også Rådsdirektiv 79/196/EØF, gjelder fra EØS-avtalens ikrafttredelse og inntil videre kravene i direktivet med tilføyelser og endringer, senest ved Rådsdirektiv 90/487/EØF av 17. september 1990, som alternativ til §§ 2-6 i disse forskrifter, bortsett fra kravet om internkontroll i § 3.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">For utstyr som omfattes av Rådsdirektiv 82/130/EØF av 15. februar 1982 om tilnærming av medlemsstatenes lovgivning om elektrisk utstyr til bruk i eksplosjonsfarlige omgivelser i gassfarlige gruver, gjelder fra EØS-avtalens ikrafttredelse og inntil videre kravene i direktivet med endringer, senest ved Kommisjonsdirektiv 91/269/EØF av 30. april 1991, som alternativ til §§ 2-6 i disse forskrifter, bortsett fra kravet om internkontroll i § 3.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">For utstyr som omfattes av Rådsdirektiv 84/539/EØF av 17. september 1984 om tilnærming av medlemsstatenes lovgivning om elektromedisinsk utstyr som brukes i human- eller veterinærmedisin, gjelder fra EØS-avtalens ikrafttredelse og inntil videre kravene i direktivet som alternativ til §§ 2-6 i disse forskrifter, bortsett fra kravet om internkontroll i § 3.</article><article class="legalP" data-absoluteaddress="/paragraf/11/ledd/4/" id="paragraf-11-ledd-4">For utstyr som omfattes av Rådsdirektiv 89/336/EØF av 3. mai 1989 om tilnærming av medlemsstatenes lovgivning om elektromagnetisk kompatibilitet (EMC), gjelder fra EØS-avtalens ikrafttredelse og inntil 31. desember 1995, kravene i direktivet som alternativ til EMC-kravene i disse forskrifter.</article><article class="legalP" data-absoluteaddress="/paragraf/11/ledd/5/" id="paragraf-11-ledd-5">For utstyr som omfattes av Rådsdirektiv 90/385/EØF av 20. juni 1990 om tilnærming av medlemsstatenes lovgivning om aktive implanterbare medisinske innretninger, gjelder fra EØS-avtalens ikrafttredelse og inntil 31. desember 1994 kravene i direktivet som alternativ til §§ 2 – 6 i disse forskrifter, bortsett fra kravet om internkontroll i § 3.</article></article></main></body></html>