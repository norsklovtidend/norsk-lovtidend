<!DOCTYPE html><html lang="no"><head><title>Forskrift om måling av fartøyer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:32</dd><dt class="legacyID">Datokode</dt><dd class="legacyID">FOR-1994-07-26-749</dd><dt class="dokid">DokumentID</dt><dd class="dokid">LTI/forskrift/1994-07-26-749</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 15</dd><dt class="dateInForce">I kraft fra</dt><dd class="dateInForce">1994-07-26</dd><dt class="changesToDocuments">Endrer</dt><dd class="changesToDocuments"><ul><li>forskrift/1982-06-14-1044</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1964-06-19-20/§1</li><li>lov/1964-06-19-20/§2</li><li>lov/1964-06-19-20/§3</li><li>lov/1964-06-19-20/§4</li><li>lov/1964-06-19-20/§6</li></ul></dd><dt class="dateOfPublication">Kunngjort</dt><dd class="dateOfPublication">1994-08-18</dd><dt class="title">Tittel</dt><dd class="title">Forskrift om måling av fartøyer.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 26. juli 1994 med hjemmel i lov av 19. juni 1964 nr. 20 om måling av fartøyer §§ 1, 2, 3, 4 og 6.</dd><dt class="refid">RefID</dt><dd class="refid">forskrift/1994-07-26-749</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om måling av fartøyer.</li></ul></dd></dl></header><main class="documentBody" data-lovdata-URL="LTI/forskrift/1994-07-26-749" id="dokument"><h1>Forskrift om måling av fartøyer.</h1><article class="legalP" data-absoluteaddress="/ledd/1/" id="ledd-1">Etter forskriften er hovedsakelig alle fartøy med en lengde (L) på 15 meter eller mer målepliktige, mens mindre fartøy kan måles etter anmodning.</article><article class="legalP" data-absoluteaddress="/ledd/2/" id="ledd-2">Forskriften er fastsatt som følge av at Norge har ratifisert Den internasjonale konvensjon om måling av fartøyer, 1969 og at konvensjonen trådte i kraft for fullt den 18. juli 1994.</article><article class="legalP" data-absoluteaddress="/ledd/3/" id="ledd-3">I korthet innebærer dette at alle fartøy med en lengde (L) på 24 meter eller mer skal være utstyrt med målebrev i henhold til denne konvensjonen. Eksisterende fartøy skal imidlertid på anmodning fra eier få nasjonal bruttotonnasje innført i målebrevets anmerkningsrubrikk. Betingelsene for påtegningene er at grunnlaget for den nasjonale bruttotonnasjen ikke er endret etter at målingene og beregningene ble foretatt.</article><article class="legalP" data-absoluteaddress="/ledd/4/" id="ledd-4">Dersom fartøyet undergår forandringer, ombygninger eller fribordsendringer slik at internasjonal brutto-/nettotonnasje eller nasjonal bruttotonnasje endrer seg, skal den nasjonale bruttotonnasjen i målebrevets anmerkningsrubrikk slettes av skipsmålingsmyndigheten. Dersom slettingen foretas av Skipskontrollen, skal den gjøres i samråd med Sjøfartsdirektoratet. Melding om sletting skal i alle tilfeller sendes Sjøfartsdirektoratet.</article><article class="legalP" data-absoluteaddress="/ledd/5/" id="ledd-5">Brutto- og nettotonnasje angis både i registertonn og ubenevnt. Tonnasjene i «Internasjonalt Målebrev (1969)» og «Norsk Innenriks Målebrev (1982)» er ubenevnte, mens nasjonal bruttotonnasje påtegnet i målebrevets anmerkningsrubrikk kan være både registertonn og ubenevnt.</article><article class="legalP" data-absoluteaddress="/ledd/6/" id="ledd-6">Målebrev i henhold til den gamle konvensjonen av 1947 vil ikke bli utstedt.</article><article class="legalP" data-absoluteaddress="/ledd/7/" id="ledd-7">Når det gjelder fartøyer med en lengde (L) under 24 meter, anvendes 69-konvensjonens måleregler multiplisert med en faktor på 0,92.</article><article class="legalP" data-absoluteaddress="/ledd/8/" id="ledd-8">Overtredelse av forskriften kan straffes med bøter i henhold til Almindelig borgerlig Straffelov av 22. mai 1902 nr. 10 § 420.</article><article class="legalP" data-absoluteaddress="/ledd/9/" id="ledd-9">Forskriften trer i kraft straks.</article><article class="legalP" data-absoluteaddress="/ledd/10/" id="ledd-10">Fra samme tid oppheves forskrift av 14. juni 1982 nr. 1044 om måling av fartøyer med senere endringer.</article><article class="legalP" data-absoluteaddress="/ledd/11/" id="ledd-11">Forskriften vil bli innarbeidet i Skipskontrollens Regler og omtalt i Sjøfartsdirektoratets eksterne informasjonsorgan «Navigare». Den kan fås ved henvendelse til Sjørartsdirektoratet, Postboks 8123 Dep., 0032 Oslo.</article></main></body></html>