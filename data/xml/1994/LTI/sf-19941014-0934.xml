<!DOCTYPE html><html lang="no"><head><title>Forskrift om konsesjon for mobil jordstasjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">FOR-1994-10-14-934</dd><dt class="dokid">DokumentID</dt><dd class="dokid">LTI/forskrift/1994-10-14-934</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 21</dd><dt class="dateInForce">I kraft fra</dt><dd class="dateInForce">1994-10-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1899-04-29/§1</li><li>lov/1899-04-29/§3</li><li>forskrift/1987-06-05-461</li></ul></dd><dt class="dateOfPublication">Kunngjort</dt><dd class="dateOfPublication">1994-11-07</dd><dt class="title">Tittel</dt><dd class="title">Forskrift om konsesjon for mobil jordstasjon.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 14. oktober 1994 med hjemmel i lov av 29. april 1899 om Eneret for Staten til Befordring af Meddelelse ved Hjælp af Telegraflinjer og lignende Anlæg (telegrafloven) § 1 og § 3, jf. kgl.res. av 5. juni 1987 nr. 461, pkt. 2.</dd><dt class="refid">RefID</dt><dd class="refid">forskrift/1994-10-14-934</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjon for mobil jordstasjon.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Konsesjonsmyndighet</li><li>§ 4. Tildeling av konsesjon</li><li>§ 5. Overdragelse</li><li>§ 6. Endring av navn eller adresse</li><li>§ 7. Krav til utstyret</li><li>§ 8. Krav til bruken av utstyret</li><li>§ 9. Operatørsertifikater og kompetansekrav</li><li>§ 10. Beredskapssituasjoner m.v.</li><li>§ 11. Kontroll</li><li>§ 12. Konsesjonsavgift</li><li>§ 13. Opphør av konsesjon</li><li>§ 14. Utfyllende konsesjonsvilkår</li><li>§ 15. Dispensasjonsadgang</li><li>§ 16. Klagemyndighet</li><li>§ 17. Straff</li><li>§ 18. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1994-10-14-934" id="dokument"><h1>Forskrift om konsesjon for mobil jordstasjon.</h1><article class="legalArticle" data-lovdata-URL="LTI/forskrift/1994-10-14-934/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften gir bestemmelser om konsesjon for anskaffelse og bruk av mobil jordstasjon.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften gjelder ikke anskaffelse og bruk som omfattes av følgende forskrifter:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">Forskrift om konsesjon til å opprette og drive radioanlegg ombord i norske skip, fastsatt av Samferdselsdepartementet 27. september 1989 nr. 461.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">Forskrift om konsesjonsvilkår for radiostasjon ombord i luftfartøy, fastsatt av Samferdselsdepartementet 1. mars 1951 nr. 9948.</article></article></li></ul></article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forskriften gjelder heller ikke anskaffelse og bruk som skjer i medhold av radiosystemkonsesjon.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Forskriften gjelder for alt område under norsk jurisdiksjon. På Svalbard gjelder forskriften i den utstrekning bestemmelsene ikke strider mot Svalbardtraktatens artikkel 4.</article></article><article class="legalArticle" data-lovdata-URL="LTI/forskrift/1994-10-14-934/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med mobil jordstasjon menes i denne forskriften flyttbart utstyr for to-veis kommunikasjon via satelitt.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med radiosystemkonsesjon menes i denne forskriften konsesjon utstedt til nettoperatør, og som innebærer at nettets abonnenter kan anskaffe og bruke radioteknisk utstyr i medhold av nettoperatørens konsesjon.</article></article><article class="legalArticle" data-lovdata-URL="LTI/forskrift/1994-10-14-934/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Konsesjonsmyndighet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Statens teleforvaltning utsteder konsesjoner etter denne forskriften unntatt for mobile jordstasjoner i Inmarsatsystemet, hvor Televerket utsteder konsesjoner og utfører kontroll etter fullmakt fra Statens teleforvaltning.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Henvendelser vedrørende konsesjoner etter denne forskriften skal rettes til:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Statens teleforvaltning, for mobile jordstasjoner utenfor Inmarsatsystemet.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Televerket, for mobile jordstasjoner innenfor Inmarsatsystemet.</article></article></li></ul></article></article><article class="legalArticle" data-lovdata-URL="LTI/forskrift/1994-10-14-934/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tildeling av konsesjon</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Før mobil jordstasjon anskaffes må gyldig konsesjon være utstedt.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Søknad om konsesjon sendes konsesjonsmyndigheten på fastsatt skjema.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Det kan knyttes individuelle vilkår til den enkelte konsesjonstildeling.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Konsesjonen kan gjøres tidsbegrenset.</article></article><article class="legalArticle" data-lovdata-URL="LTI/forskrift/1994-10-14-934/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overdragelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Utstyret kan bare overdras til personer med gyldig konsesjon, eller til forhandler som har tillatelse til å omsette slikt utstyr.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Endring av eierforholdet skal meldes til konsesjonsmyndigheten uten ugrunnet opphold.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Konsesjonen kan ikke overdras.</article></article><article class="legalArticle" data-lovdata-URL="LTI/forskrift/1994-10-14-934/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Endring av navn eller adresse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Endring av konsesjonærens navn eller adresse skal meldes til konsesjonsmyndigheten uten ugrunnet opphold.</article></article><article class="legalArticle" data-lovdata-URL="LTI/forskrift/1994-10-14-934/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til utstyret</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Utstyret skal være typegodkjent i henhold til følgende forskrift:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">Forskrift om typegodkjenning av teleterminalutstyr og radioutstyr etter særskilte nasjonale forskrifter, fastsatt av Samferdselsdepartementet 4. desember 1992 nr. 1134.</article></article></li></ul></article><article class="legalP" data-absoluteaddress="/paragraf/7/ledd/2/" id="paragraf-7-ledd-2">I særlige tilfeller kan Statens teleforvaltning tillate bruk av utstyr som ikke er typegodkjent.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Utstyret skal holdes i slik driftsteknisk stand at alle krav som følger av konsesjonsvilkårene blir oppfylt.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Endring av utstyr eller system i forhold til de planer og spesifikasjoner som er godkjent, krever forhåndstillatelse fra konsesjonsmyndigheten.</article></article><article class="legalArticle" data-lovdata-URL="LTI/forskrift/1994-10-14-934/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Krav til bruken av utstyret</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dokumenter og publikasjoner som konsesjonsmyndigheten krever for bruk av utstyret, skal følge stasjonen. Utstyr som brukes utenfor Norge, men som likevel omfattes av virkeområdet, skal være utstyrt med nødvendig tillatelse.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Endring i anvendelsen av utstyret i forhold til den bruk det er gitt tillatelse til, krever forhåndstillatelse fra konsesjonsmyndigheten.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Konsesjonæren plikter å sørge for at uvedkommende ikke får adgang til radioutstyret, eller kjennskap til radiokorrespondansen.</article></article><article class="legalArticle" data-lovdata-URL="LTI/forskrift/1994-10-14-934/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Operatørsertifikater og kompetansekrav</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Dersom stasjonen er av en type hvor det kreves operatørsertifikat, skal operatørsertifikatet være utferdiget eller godkjent.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Det kan fastsettes krav til operatørkompetanse.</article></article><article class="legalArticle" data-lovdata-URL="LTI/forskrift/1994-10-14-934/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Beredskapssituasjoner m.v.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Når hensynet til rikets sikkerhet, beredskapshensyn eller andre allmenne hensyn krever det, kan bruk av anlegget innskrenkes eller nektes. Dette gir ikke konsesjonæren rett til erstatning.</article></article><article class="legalArticle" data-lovdata-URL="LTI/forskrift/1994-10-14-934/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Konsesjonsmyndigheten kan foreta teknisk kontroll og på annen måte føre kontroll med at konsesjonsvilkårene overholdes. Konsesjonsmyndigheten kan bemyndige andre til å foreta kontrollen.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Ved kontroll skal kontrolløren gis uhindret adgang til utstyret. Konsesjonsdokumentene skal være tilgjengelige, og konsesjonsmyndigheten kan kreve at konsesjonæren eller dennes representant er tilstede.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Dersom kontrolløren finner det nødvendig, kan utstyr mot kvittering tas med for nærmere teknisk undersøkelse.</article><article class="legalP" data-absoluteaddress="/paragraf/11/ledd/4/" id="paragraf-11-ledd-4">Konsesjonæren plikter å følge de pålegg som blir gitt som en nødvendig del av kontrollen, og å sørge for at påviste feil og mangler blir rettet innen en nærmere fastsatt frist.</article></article><article class="legalArticle" data-lovdata-URL="LTI/forskrift/1994-10-14-934/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Konsesjonsavgift</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">For konsesjonen betales konsesjonsavgift etter satser fastsatt av Statens teleforvaltning. Konsesjonsavgiften påløper fra det tidspunkt konsesjonen utstedes til det tidspunkt den opphører, jf. § 13.</article></article><article class="legalArticle" data-lovdata-URL="LTI/forskrift/1994-10-14-934/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Opphør av konsesjon</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Konsesjonen gjelder inntil videre, med mindre den er gjort tidsbegrenset, jf. § 4 fjerde ledd.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Konsesjonæren kan si opp konsesjonen. Oppsigelsen skal være skriftlig og datert.</article><article class="legalP" data-absoluteaddress="/paragraf/13/ledd/3/" id="paragraf-13-ledd-3">Konsesjonen kan trekkes tilbake ved gjentatte eller vesentlige brudd på konsesjonsvilkårene, eller når andre forhold gjør det nødvendig.</article><article class="legalP" data-absoluteaddress="/paragraf/13/ledd/4/" id="paragraf-13-ledd-4">Dersom konsesjonen blir sagt opp eller trukket tilbake, skal konsesjonsdokumentet returneres til konsesjonsmyndigheten. Utstyret skal tas ut av operativ drift, og antenne og strømforsyning skal frakobles der det er mulig.</article><article class="legalP" data-absoluteaddress="/paragraf/13/ledd/5/" id="paragraf-13-ledd-5">Konsesjonæren skal gi konsesjonsmyndigheten skriftlig melding om at bestemmelsene i foregående ledd er oppfylt og om at han ikke vil bruke eller holde oppstilt apparat før ny tillatelse er gitt.</article><article class="legalP" data-absoluteaddress="/paragraf/13/ledd/6/" id="paragraf-13-ledd-6">Konsesjonsmyndigheten kan foreta plombering av konsesjonsbelagt utstyr når retten til bruk av utstyret bortfaller, og kan foreta etterkontroll av plomberingen i samsvar med denne forskrifts § 11.</article></article><article class="legalArticle" data-lovdata-URL="LTI/forskrift/1994-10-14-934/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Utfyllende konsesjonsvilkår</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Statens teleforvaltning kan fastsette utfyllende bestemmelser til denne forskriften i form av generelle konsesjonsvilkår.</article></article><article class="legalArticle" data-lovdata-URL="LTI/forskrift/1994-10-14-934/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Dispensasjonsadgang</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Når særlige hensyn tilsier det kan konsesjonsmyndigheten i enkelttilfeller fravike bestemmelser i denne forskriften eller utfyllende konsesjonsvilkår.</article></article><article class="legalArticle" data-lovdata-URL="LTI/forskrift/1994-10-14-934/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Klagemyndighet</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Statens teleforvaltning er klageinstans for enkeltvedtak fattet av Televerket etter denne forskriften.</article><article class="legalP" data-absoluteaddress="/paragraf/16/ledd/2/" id="paragraf-16-ledd-2">Statens teleforvaltningsråd er klageinstans for enkeltvedtak fattet av Statens teleforvaltning etter denne forskriften.</article><article class="legalP" data-absoluteaddress="/paragraf/16/ledd/3/" id="paragraf-16-ledd-3">Klagesak av prinsipiell betydning eller telepolitisk karakter avgjøres av Samferdselsdepartementet etter at Statens teleforvaltningsråd har gitt begrunnet innstilling.</article><article class="legalP" data-absoluteaddress="/paragraf/16/ledd/4/" id="paragraf-16-ledd-4">Vedtak i klagesak kan ikke påklages videre, jf. forvaltningsloven § 28 første ledd annet punktum.</article></article><article class="legalArticle" data-lovdata-URL="LTI/forskrift/1994-10-14-934/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Straff</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Overtredelse av denne forskriften kan straffes med hjemmel i telegrafloven § 6.</article></article><article class="legalArticle" data-lovdata-URL="LTI/forskrift/1994-10-14-934/§18" data-name="§18" data-partID="§18" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Forskriften trer i kraft straks.</article></article></main></body></html>