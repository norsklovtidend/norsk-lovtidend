<!DOCTYPE html><html lang="no"><head><title>Forskrift om endring i forskrift om attføringsstønad.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:58</dd><dt class="legacyID">Datokode</dt><dd class="legacyID">FOR-1994-05-02-337</dd><dt class="dokid">DokumentID</dt><dd class="dokid">LTI/forskrift/1994-05-02-337</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 8</dd><dt class="dateInForce">I kraft fra</dt><dd class="dateInForce">1994-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-09-30-916</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§5b-8</li></ul></dd><dt class="dateOfPublication">Kunngjort</dt><dd class="dateOfPublication">1994-06-13</dd><dt class="title">Tittel</dt><dd class="title">Forskrift om endring i forskrift om attføringsstønad.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og arbeidsdepartementet 2. mai 1994 med hjemmel i lov av 17. juni 1966 nr. 12 om folketrygd § 5B-8 annet ledd.</dd><dt class="refid">RefID</dt><dd class="refid">forskrift/1994-05-02-337</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om attføringsstønad.<ul class="tocSubUl"><li>I<ul class="tocSubUl"><li>§ 2-8. (Husholdsutgifter)</li></ul></li><li>II Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1994-05-02-337" id="dokument"><h1>Forskrift om endring i forskrift om attføringsstønad.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-05-02-337/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 30. september 1993 nr. 916 om attføringsstønad gjøres følgende endring:</article> <article class="defaultP" margin-top="true">Ny § 2-8 skal lyde:</article><article class="futureLegalArticle" data-name="§2-8" data-partID="§2-8" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-8</span>. <span class="legalArticleTitle">(Husholdsutgifter)</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Til trygdet som gjennomgår et attføringstiltak ved institusjon, skole eller bedrift som nevnt i forskriftens §§ 1-1 og 1-2, ytes tilskudd etter paragrafen her til delvis dekning av utgifter til underhold for den trygdede og hans eller hennes familie. Som den trygdedes familie anses ektefelle og barn som den trygdede har forsørgelsesplikt for, og som bor sammen med vedkommende.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Tilskudd ytes ikke til trygdet som mottar bostøtte fra Husbanken. Tilskudd ytes heller ikke til trygdet som ikke har boutgifter.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Tilskuddet utgjør differansen mellom den trygdedes og familiens samlede månedlige boutgifter og andre levekostnader, og den trygdedes og ektefellens samlede månedlige nettoinntekt. Nettoinntekten utgjør arbeidsinntekt og trygdeytelser til livsopphold, fratrukket forskuddstrekk og underholdsbidrag. Tilskuddet kan maksimalt utgjøre et beløp som fastsettes ved årlig budsjettvedtak.</article><article class="legalP" data-absoluteaddress="/kapittel/1/foreslåttparagraf/1/ledd/4/" id="kapittel-1-foreslåttparagraf-1-ledd-4">Ved beregning av boutgiftene legges de faktiske månedlige utgifter til renter, avdrag på boliglån og husleie til grunn. Ved beregning av andre levekostnader legges standardsatser til grunn. Satsene fastsettes ved årlig budsjettvedtak.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-05-02-337/KAPITTEL_2" data-partID="k2"><h2 data-text-align="center">II Ikrafttredelse</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen trer i kraft 1. juli 1994, og gis virkning for tilfeller hvor krav om ytelser settes fram tidligst nevnte dato.</article></section></main></body></html>