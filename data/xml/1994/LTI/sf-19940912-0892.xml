<!DOCTYPE html><html lang="no"><head><title>Forskrift om endring av forskrift om inntektsgrense for revurdering av uførepensjon etter folketrygdloven § 8-5 tredje ledd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">FOR-1994-09-12-892</dd><dt class="dokid">DokumentID</dt><dd class="dokid">LTI/forskrift/1994-09-12-892</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 20</dd><dt class="dateInForce">I kraft fra</dt><dd class="dateInForce">1994-09-12</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-12-20-1340</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§8-5</li></ul></dd><dt class="dateOfPublication">Kunngjort</dt><dd class="dateOfPublication">1994-10-20</dd><dt class="title">Tittel</dt><dd class="title">Forskrift om endring av forskrift om inntektsgrense for revurdering av uførepensjon etter folketrygdloven § 8-5 tredje ledd.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 12. september 1994 med hjemmel i lov 17. juni 1966 nr. 12 om folketrygd § 8-5 fjerde ledd bokstav b.</dd><dt class="refid">RefID</dt><dd class="refid">forskrift/1994-09-12-892</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om inntektsgrense for revurdering av uførepensjon etter folketrygdloven § 8-5 tredje ledd.<ul class="tocSubUl"><li>I<ul class="tocSubUl"><li>§ 2.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-09-12-892" id="dokument"><h1>Forskrift om endring av forskrift om inntektsgrense for revurdering av uførepensjon etter folketrygdloven § 8-5 tredje ledd.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-09-12-892/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 20. desember 1989 nr. 1340 om inntektsgrense for revurdering av uførepensjon etter folketrygdloven § 8-5 tredje ledd gjøres følgende endringer:</article> <article class="defaultP" margin-top="true">Overskriften skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2"><i>Forskrift om inntektsgrense (friinntekt) for revurdering av uførepensjon etter folketrygdloven § 8-5 tredje ledd.</i></article> <article class="defaultP" margin-top="true">Ny hjemmel skal være:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">lov om folketrygd 17. juni 1966 § 8-5 fjerde ledd bokstav b.</article> <article class="defaultP" margin-top="true">Ny § 2 skal lyde:</article><article class="futureLegalArticle" data-name="§2" data-partID="§2" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>.</span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">For uførepensjonist som utvider sin ervervsinnsats eller begynner i lønnet arbeid eller arbeidstrening med pensjonsgivende inntekt høyere enn den inntektsgrense (friinntekt) som er nevnt i § 1 skal den tilståtte pensjonen reguleres slik:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/1/ledd/1/punkt/1/" id="kapittel-1-foreslåttparagraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/1/ledd/1/punkt/1/ledd/1/" id="kapittel-1-foreslåttparagraf-1-ledd-1-punkt-1-ledd-1">Utbetaling av uførepensjonen stoppes eller reduseres i samsvar med forventet pensjonsgivende inntekt fra og med kalendermåneden etter den måneden arbeidet/arbeidstreningen ble påbegynt eller utvidet.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/1/ledd/1/punkt/2/" id="kapittel-1-foreslåttparagraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/1/ledd/1/punkt/2/ledd/1/" id="kapittel-1-foreslåttparagraf-1-ledd-1-punkt-2-ledd-1">Pensjonsretten beholdes uten utbetalingsrett eller med redusert utbetalingsrett så lenge den trygdede er i lønnet, tidsbegrenset, arbeidstrening godkjent av arbeidsmarkedsetaten. Det samme gjelder for de første 12 månedene i ordinært arbeid, eller annen form for arbeid av varig karakter.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/foreslåttparagraf/1/ledd/1/punkt/3/" id="kapittel-1-foreslåttparagraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/foreslåttparagraf/1/ledd/1/punkt/3/ledd/1/" id="kapittel-1-foreslåttparagraf-1-ledd-1-punkt-3-ledd-1">Ved avbrudd eller opphør av arbeidstrening eller arbeidsforsøk før utgangen av de periodene som er nevnt i nr. 2, kommer den tidligere tilståtte uførepensjon til utbetaling fra og med avbrudds- eller opphørsmåneden.</article></article></li></ul></article></article> <article class="defaultP" margin-top="true">Någjeldende §§ 2 og 3 blir henholdsvis §§ 3 og 4.</article> <article class="defaultP" margin-top="true">I ny § 3 skal «5-3» erstattes med «kapittel 5B»</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-09-12-892/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks og gis også virkning for pensjon som er tilstått eller tilstås med virkning for tidsrom før ikrafttredelsen.</article></section></main></body></html>