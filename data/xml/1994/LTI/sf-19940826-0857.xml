<!DOCTYPE html><html lang="no"><head><title>Midlertidig forskrift om unntak fra forskrift om tilvirkning, innførsel, utførsel og bruk av klorfluorkarboner (KFK) og haloner for kjølemøbler, klimaanlegg i kjøretøyer, leveringsplikt for avtappet KFK, samt haloner til brannslokking.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">FOR-1994-08-26-857</dd><dt class="dokid">DokumentID</dt><dd class="dokid">LTI/forskrift/1994-08-26-857</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 19</dd><dt class="dateInForce">I kraft fra</dt><dd class="dateInForce">1994-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-11-27-995</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1981-03-13-6/§11</li><li>lov/1976-06-11-79/§4</li><li>forskrift/1983-07-08-1245</li><li>forskrift/1977-08-05-2</li><li>forskrift/1991-01-21-55/§13</li></ul></dd><dt class="dateOfPublication">Kunngjort</dt><dd class="dateOfPublication">1994-10-04</dd><dt class="title">Tittel</dt><dd class="title">Midlertidig forskrift om unntak fra forskrift om tilvirkning, innførsel, utførsel og bruk av klorfluorkarboner (KFK) og haloner for kjølemøbler, klimaanlegg i kjøretøyer, leveringsplikt for avtappet KFK, samt haloner til brannslokking.</dd><dt class="miscInformation">Annet om dokumentet</dt><dd class="miscInformation">Fastsatt av Statens forurensningstilsyn 26. august 1994 med hjemmel i forskrift av 21. januar 1991 nr. 55 om tilvirking, innførsel, utførsel og bruk av klorfluorkarboner (KFK) og haloner § 13.</dd><dt class="refid">RefID</dt><dd class="refid">forskrift/1994-08-26-857</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om unntak fra forskrift om tilvirkning, innførsel, utførsel og bruk av klorfluorkarboner (KFK) og haloner for kjølemøbler, klimaanlegg i kjøretøyer, leveringsplikt for avtappet KFK, samt haloner til brannslokking.<ul class="tocSubUl"><li>§ 1. Virkeområde</li><li>§ 2a. Dispensasjon for KFK som varmevekslingsmedium</li><li>§ 2b. Dispensasjon for halon til brannslokking</li><li>§ 2c. Dispensasjon fra leveringsplikt</li><li>§ 3. Ikrafttreden</li><li>§ 4. Varighet</li></ul></li></ul></dd></dl></header><main class="documentBody" data-lovdata-URL="LTI/forskrift/1994-08-26-857" id="dokument"><h1>Midlertidig forskrift om unntak fra forskrift om tilvirkning, innførsel, utførsel og bruk av klorfluorkarboner (KFK) og haloner for kjølemøbler, klimaanlegg i kjøretøyer, leveringsplikt for avtappet KFK, samt haloner til brannslokking.</h1><article class="legalArticle" data-lovdata-URL="LTI/forskrift/1994-08-26-857/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften gjelder unntak fra forskrift om tilvirkning, innførsel, utførsel og bruk av klorfluorkarboner (KFK) og haloner (KFK-forskriften).</article></article><article class="legalArticle" data-lovdata-URL="LTI/forskrift/1994-08-26-857/§2a" data-name="§2a" data-partID="§2a" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2a</span>. <span class="legalArticleTitle">Dispensasjon for KFK som varmevekslingsmedium</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det gis dispensasjon fra § 7 i KFK-forskriften for følgende:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Innførsel og utførsel av kjøretøy med klimaanlegg der KFK er benyttet som varmevekslingsmedium dersom kjøretøyet innføres eller utføres som flyttegods i forbindelse med at eieren flytter til eller fra Norge.</article><article class="legalP" data-absoluteaddress="/paragraf/2/ledd/1/punkt/1/ledd/2/" id="paragraf-2-ledd-1-punkt-1-ledd-2">Forutsetningen for at kjøretøyet ved innførsel kan ansees som flyttegods, er at det faller inn under forskrift av 25. januar 1990 nr. 91 om krav til kjøretøyer § 2-2 om godkjenning av kjøretøy som er flyttegods.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Innførsel, utførsel og omsetning av bevaringsverdige motorvogner med klimaanlegg der KFK er benyttet som varmevekslingsmedium. Med bevaringsverdige motorvogner menes motorvogner som av Vegdirektoratet er godkjent som bevaringsverdige i henhold til forskrift av 25. januar 1990 nr. 91 om krav til kjøretøyer § 2-3 om bevaringsverdige motorvogner.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Omsetning av kjøretøy med klimaanlegg der KFK er benyttet som varmevekslingsmedium dersom kjøretøyet ble innført før 31. desember 1993 eller innført med dispensasjon fra SFT, eller dersom kjøretøyets klimaanlegg er installert før 1. juli 1991 eller installert med dispensasjon fra SFT.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Omsetning av kuldemøbler med innebygget hermetisk kuldeanlegg og med KFK som varmevekslingsmedium, som kjøleskap og frysere m.v., dersom fyllingen er mindre enn 1 kg pr. enhet.</article></article></li></ul></article></article><article class="legalArticle" data-lovdata-URL="LTI/forskrift/1994-08-26-857/§2b" data-name="§2b" data-partID="§2b" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 2b</span>. <span class="legalArticleTitle">Dispensasjon for halon til brannslokking</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det gis dispensasjon fra forbudene i § 9 og § 10 i KFK-forskriften for faste halonslokkeanlegg og håndslokkere ombord i sivile og militære fly.</article></article><article class="legalArticle" data-lovdata-URL="LTI/forskrift/1994-08-26-857/§2c" data-name="§2c" data-partID="§2c" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 2c</span>. <span class="legalArticleTitle">Dispensasjon fra leveringsplikt</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det gis dispensasjon for leveringsplikten for KFK i KFK-forskriften § 12 for følgende;</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">KFK som er tappet av kuldeanlegg, klimaanlegg eller varmepumper og som skal gjenbrukes til etterfylling av kuldeanlegg, klimaanlegg eller varmepumper som er installert eller tatt i bruk før 1. juli 1991 eller til etterfylling av kuldeanlegg, klimaanlegg eller varmepumper som er tilvirket, innført, installert eller omsatt med dispensasjon fra SFT.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Unntaket for leveringsplikt gjelder også dersom avtappet KFK skal etterfylles anlegg som beskrevet som eies av en annen.</article></article><article class="legalArticle" data-lovdata-URL="LTI/forskrift/1994-08-26-857/§3" data-name="§3" data-partID="§3" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriften trer i kraft 1. september 1994.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Samtidig oppheves midlertidig forskrift av 27. november 1992 nr. 995 om unntak fra forskrift om tilvirking, innførsel, utførsel og bruk av klorfluorkarboner (KFK) og haloner for KFK-holdige klimaanlegg i kjøretøyer og KFK-holdige kjølemøbler, samt haloner til brannslokking.</article></article><article class="legalArticle" data-lovdata-URL="LTI/forskrift/1994-08-26-857/§4" data-name="§4" data-partID="§4" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Varighet</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Statens forurensningstilsyn bestemmer når ovennevnte dispensasjoner og unntak skal opphøre.</article></article></main></body></html>