<!DOCTYPE html><html lang="no"><head><title>Forskrift om endring av forskrift om fremmede ikke-militære fartøyers adgang til norsk territorium under fredsforhold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:26</dd><dt class="legacyID">Datokode</dt><dd class="legacyID">FOR-1994-08-05-794</dd><dt class="dokid">DokumentID</dt><dd class="dokid">LTI/forskrift/1994-08-05-794</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 16</dd><dt class="dateInForce">I kraft fra</dt><dd class="dateInForce">1994-08-05</dd><dt class="changesToDocuments">Endrer</dt><dd class="changesToDocuments"><ul><li>forskrift/1968-02-09-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1902-05-22-10/§418</li><li>lov/1966-06-17-19/§8</li></ul></dd><dt class="dateOfPublication">Kunngjort</dt><dd class="dateOfPublication">1994-08-25</dd><dt class="title">Tittel</dt><dd class="title">Forskrift om endring av forskrift om fremmede ikke-militære fartøyers adgang til norsk territorium under fredsforhold.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 5. august 1994 med hjemmel i straffeloven av 22. mai 1902 nr. 10 § 418 nr 2 og lov av 17. juni 1966 nr. 19 om Norges fiskerigrense og om forbud mot at utlendinger driver fiske m.v. innenfor fiskerigrensen § 8 tredje ledd. Fremmet av Forsvarsdepartementet.</dd><dt class="refid">RefID</dt><dd class="refid">forskrift/1994-08-05-794</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om fremmede ikke-militære fartøyers adgang til norsk territorium under fredsforhold.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-08-05-794" id="dokument"><h1>Forskrift om endring av forskrift om fremmede ikke-militære fartøyers adgang til norsk territorium under fredsforhold.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-08-05-794/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 9. februar 1968 nr. 3 om fremmede ikke-militære fartøyers adgang til norsk territorium under fredsforhold gjøres følgende endring:</article> <article class="defaultP" margin-top="true">Punkt 8 b skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Fartøyer som planlegger anløp som ledd i fiske eller ilandføring av fangst som beskrevet i lov av 17. juni 1966 nr. 19 § 8 første ledd kan nektes adgang til norsk indre farvann.</article> <article class="defaultP" margin-top="true">Nåværende punkt 8 b blir nytt punkt 8 c.</article> <article class="defaultP" margin-top="true">Punkt 9 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fremmede ikke-militære fartøyer som ikke har begrunnelse som anført i pkt 8 a, har bare adgang til indre farvann etter tillatelse innhentet på forhånd fra norske myndigheter, jfr i denne forbindelse pkt 13 nedenfor. Med norske myndigheter menes i disse regler Forsvarsdepartementet eller den departementet bemyndiger.</article> <article class="defaultP" margin-top="true">Punkt 13 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Søknad om tillatelse som anført i punkt 9 skal normalt være vedkommende norske myndigheter i hende senest 7 – syv – dager før anløpet finner sted. Søknaden skal gi opplysninger om hensikten med besøket, antall fartøyer, fartøystype og -navn, kallesignalet for fartøyets radiostasjon, den rute de akter å følge på norsk territorium, den eller de havner og ankerplasser som ønskes anløpt, tidspunktet for anløpet(ene) og dets varighet og eventuelle andre opplysninger som måtte antas å være av betydning.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Uavhengig av disse regler kan norske myndigheter avkreve fremmede ikke-militære fartøyer opplysninger om ombordværende fangst og fangstaktivitet som fartøyet har utøvd utenfor norsk fiskerijurisdiksjon, dersom fartøyet skal levere fangst i Norge.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-08-05-794/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>