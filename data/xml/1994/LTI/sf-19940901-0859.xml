<!DOCTYPE html><html lang="no"><head><title>Forskrift om endring i forskrift om autorisasjon av regnskapsførere mv med hjemmel i lov om autorisasjon av regnskapsførere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1994-09-01-859</dd><dt class="dokid">DokumentID</dt><dd class="dokid">LTI/forskrift/1994-09-01-859</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 19</dd><dt class="dateInForce">I kraft fra</dt><dd class="dateInForce">1994-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-01-1076</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-18-109/§14</li><li>lov/1993-06-18-109/§1</li><li>lov/1993-06-18-109/§4</li><li>lov/1993-06-18-109/§6</li><li>lov/1993-06-18-109/§7</li></ul></dd><dt class="dateOfPublication">Kunngjort</dt><dd class="dateOfPublication">1994-10-04</dd><dt class="title">Tittel</dt><dd class="title">Forskrift om endring i forskrift om autorisasjon av regnskapsførere mv med hjemmel i lov om autorisasjon av regnskapsførere.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 1. september 1994 med hjemmel i lov av 18. juni 1993 nr. 109 om autorisasjon av regnskapsførere § 14, jf. § 1 første ledd, § 4 siste ledd, § 6 siste ledd og § 7.</dd><dt class="refid">RefID</dt><dd class="refid">forskrift/1994-09-01-859</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om autorisasjon av regnskapsførere mv med hjemmel i lov om autorisasjon av regnskapsførere.<ul class="tocSubUl"><li>I<ul class="tocSubUl"><li>§ 1-7. Unntak fra lovens bopelskrav</li><li>§ 5-4. Regnskapslag i fiske og fangst</li><li>§ 6-3. Gebyr</li><li>Kapittel 8. Utdannings- og praksiskrav for autorisasjon etter loven § 1.<ul class="tocSubUl"><li>§ 8-1. Utdanningskrav for autorisasjon</li><li>§ 8-2. Praksiskrav for autorisasjon</li></ul></li><li>Kapittel 9. Krav til yrkesutøvelse og faglig oppdatering for fornyelse av autorisasjon<ul class="tocSubUl"><li>§ 9-1. Krav til yrkesutøvelse</li><li>§ 9-2. Faglige oppdateringskrav</li></ul></li><li>Kapittel 10. Autorisasjon av person, selskap eller lag oppført i regnskapsførerregisteret som registrert regnskapsfører etter overgangsregler<ul class="tocSubUl"><li>§ 10-1. Autorisasjon av registrerte regnskapsførere</li><li>§ 10-2. Utdanningskrav</li><li>§ 10-3. Praksiskrav</li></ul></li><li>Kapittel 11. Godkjenning av kurs og fastsetting av gebyr<ul class="tocSubUl"><li>§ 11-1. Godkjenning av kurs</li><li>§ 11-2. Gebyr for godkjenning av kurs</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-09-01-859" id="dokument"><h1>Forskrift om endring i forskrift om autorisasjon av regnskapsførere mv med hjemmel i lov om autorisasjon av regnskapsførere.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-09-01-859/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 1. desember 1993 nr. 1076 om autorisasjon av regnskapsførere mv med hjemmel i lov om autorisasjon av regnskapsførere gjøres følgende endringer:</article> <article class="defaultP" margin-top="true">§ 1-2 fjerde ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Autorisasjonsstyret kan opprette én eller flere rådgivende fagnemnder for forberedende saksbehandling i saker som styret skal treffe vedtak i.</article> <article class="defaultP" margin-top="true">Ny § 1-7 skal lyde:</article><article class="futureLegalArticle" data-name="§1-7" data-partID="§1-7" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-7</span>. <span class="legalArticleTitle">Unntak fra lovens bopelskrav</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Med virkning fra 1. januar 1994 gjøres det med hjemmel i loven § 1 alminnelig unntak fra kravet om «fast bopel i riket» etter loven § 4 første ledd nr. 1, jfr. § 6 første ledd nr. 3 for personer som er statsborger i stat som er part i EØS-avtalen og er bosatt i slik stat.</article></article> <article class="defaultP" margin-top="true">§ 2-1 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fristen på 3 måneder for å gi melding etter lovens § 16 første ledd og annet ledd forlenges til 1. mars 1994. Autorisasjonsstyret kan i særlige tilfelle godta senere innkomne meldinger, dersom årsaken til forsinkelsen ikke kan tillegges den meldepliktige.</article> <article class="defaultP" margin-top="true">§ 4-1 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For autorisasjon etter lovens § 1 eller registrering etter lovens § 16 betales et årlig gebyr på kr. 400,-.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Gebyret skrives ut av Autorisasjonsstyret.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Gebyrpliktig person eller selskap kan etter vedtak i Autorisasjonsstyret slettes fra registeret dersom gebyr ikke er betalt ved forfall.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Gebyrplikten påhviler enhver som søker autorisasjon eller som avgir melding om registrering etter regler i lov eller forskrift. Gebyr kan forhåndsinnkreves, med varsel om at søknaden ikke vil bli behandlet dersom gebyret ikke innbetales innen en frist som Autorisasjonsstyret setter.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Dersom søknad om autorisasjon eller registrering avslås på grunnlag av at søkeren ikke oppfyller vilkårene, påløper ikke ytterligere gebyr. Påløpt gebyr tilbakebetales ikke.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Dersom søknad om autorisasjon blir innvilget, skal det for hvert etterfølgende år i perioden betales et årlig gebyr etter første ledd. Det samme gjelder hvor det i henhold til overgangs- eller særregler i lov eller forskrift innvilges registrering med adgang til å drive regnskapsførervirksomhet uten autorisasjon.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Uavhengig av om søknad om autorisasjon eller registrering er kommet inn i 1993 eller 1994, betales ett årsgebyr etter første ledd for disse 2 år.</article> <article class="defaultP" margin-top="true">Ny § 5-4 skal lyde:</article><article class="futureLegalArticle" data-name="§5-4" data-partID="§5-4" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-4</span>. <span class="legalArticleTitle">Regnskapslag i fiske og fangst</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Bestemmelsene i §§ 5-1 og 5-2 får tilsvarende anvendelse for regnskapslag i fiske og fangst.</article></article> <article class="defaultP" margin-top="true">Ny § 6-3 skal lyde:</article><article class="futureLegalArticle" data-name="§6-3" data-partID="§6-3" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">Gebyr</span></span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">Revisor som oppfyller vilkårene i dette kapittel betaler ett årsgebyr for melding etter § 6-2 annet ledd.</article></article> <article class="defaultP" margin-top="true">Nytt kapittel 8, 9, 10 og 11, skal lyde:</article><section class="section" data-name="kap8" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1994-09-01-859/KAPITTEL_1-1" data-partID="k1-1"><h3>Kapittel 8. Utdannings- og praksiskrav for autorisasjon etter loven § 1.</h3><article class="legalArticle" data-lovdata-URL="LTI/forskrift/1994-09-01-859/§8-1" data-name="§8-1" data-partID="§8-1" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 8-1</span>. <span class="legalArticleTitle">Utdanningskrav for autorisasjon</span></h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Det kreves høyere økonomisk utdanning på minst 40 vekttall. Av vekttallene skal minst 16 være fordelt på regnskap, skatterett, rettslære og bedriftsøkonomi.</article><article class="legalP" data-absoluteaddress="/kapittel/1/kapittel/1/paragraf/1/ledd/2/" id="kapittel-1-kapittel-1-paragraf-1-ledd-2">For øvrig fastsetter Autorisasjonsstyret kunnskapskrav for autorisasjon, og kan herunder bl.a. gi retningslinjer om fordelingen av vekttallene på de fag som er nevnt i første ledd.</article></article><article class="legalArticle" data-lovdata-URL="LTI/forskrift/1994-09-01-859/§8-2" data-name="§8-2" data-partID="§8-2" data-absoluteaddress="/kapittel/1/kapittel/1/paragraf/2/" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 8-2</span>. <span class="legalArticleTitle">Praksiskrav for autorisasjon</span></h4><article class="legalP" data-absoluteaddress="/kapittel/1/kapittel/1/paragraf/2/ledd/1/" id="kapittel-1-kapittel-1-paragraf-2-ledd-1">For å oppfylle kravene til praksis kreves at søkeren har hatt regnskapspraksis svarende til minst 2 årsverk i løpet av de siste 5 år her i landet.</article><article class="legalP" data-absoluteaddress="/kapittel/1/kapittel/1/paragraf/2/ledd/2/" id="kapittel-1-kapittel-1-paragraf-2-ledd-2">For øvrig fastsetter Autorisasjonsstyret nærmere retningslinjer om praksiskravene, og kan herunder gi retningslinjer om hva som skal regnes som årsverk, regnskapspraksis og om hvorledes dette skal dokumenteres.</article></article></section><section class="section" data-name="kap9" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1994-09-01-859/KAPITTEL_1-2" data-partID="k1-2"><h3>Kapittel 9. Krav til yrkesutøvelse og faglig oppdatering for fornyelse av autorisasjon</h3><article class="legalArticle" data-lovdata-URL="LTI/forskrift/1994-09-01-859/§9-1" data-name="§9-1" data-partID="§9-1" data-absoluteaddress="/kapittel/1/kapittel/2/paragraf/1/" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 9-1</span>. <span class="legalArticleTitle">Krav til yrkesutøvelse</span></h4><article class="legalP" data-absoluteaddress="/kapittel/1/kapittel/2/paragraf/1/ledd/1/" id="kapittel-1-kapittel-2-paragraf-1-ledd-1">Søkeren skal som hovedregel ha hatt regnskapspraksis i de siste 5 år på minst 2.000 timer. Kravet kan bl.a. dokumenteres ved timelister eller omfanget av næringsinntekt fra regnskapspraksis i perioden.</article><article class="legalP" data-absoluteaddress="/kapittel/1/kapittel/2/paragraf/1/ledd/2/" id="kapittel-1-kapittel-2-paragraf-1-ledd-2">Autorisasjonsstyret kan godkjenne at inntil halvparten av kravet til praksis er oppnådd ved undervisning på høyskolenivå med relevant fagkrets eller ved ekstern revisjonspraksis. Det samme gjelder regnskapsføring i tjenesteforhold såfremt den omfatter bokføring og fullstendig årsoppgjør og søkeren har hatt selvstendig tjenesteansvar for regnskapsføringen.</article></article><article class="legalArticle" data-lovdata-URL="LTI/forskrift/1994-09-01-859/§9-2" data-name="§9-2" data-partID="§9-2" data-absoluteaddress="/kapittel/1/kapittel/2/paragraf/2/" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 9-2</span>. <span class="legalArticleTitle">Faglige oppdateringskrav</span></h4><article class="legalP" data-absoluteaddress="/kapittel/1/kapittel/2/paragraf/2/ledd/1/" id="kapittel-1-kapittel-2-paragraf-2-ledd-1">Kravene til faglig oppdatering skal regnes som oppfylt dersom søkeren har gjennomgått minst 16 kursdager som er godkjent av Autorisasjonsstyret i samsvar med denne forskrifts kapittel 11.</article><article class="legalP" data-absoluteaddress="/kapittel/1/kapittel/2/paragraf/2/ledd/2/" id="kapittel-1-kapittel-2-paragraf-2-ledd-2">Autorisasjonsstyret kan etter søknad godta at faglig oppdatering i særlige tilfeller utsettes eller reduseres dersom det er saklig grunn til det.</article><article class="legalP" data-absoluteaddress="/kapittel/1/kapittel/2/paragraf/2/ledd/3/" id="kapittel-1-kapittel-2-paragraf-2-ledd-3">For øvrig fastsetter Autorisasjonsstyret nærmere retningslinjer om faglige oppdateringskrav og dokumentasjon.</article></article></section><section class="section" data-name="kap10" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTI/forskrift/1994-09-01-859/KAPITTEL_1-3" data-partID="k1-3"><h3>Kapittel 10. Autorisasjon av person, selskap eller lag oppført i regnskapsførerregisteret som registrert regnskapsfører etter overgangsregler</h3><article class="legalArticle" data-lovdata-URL="LTI/forskrift/1994-09-01-859/§10-1" data-name="§10-1" data-partID="§10-1" data-absoluteaddress="/kapittel/1/kapittel/3/paragraf/1/" id="kapittel-1-kapittel-3-paragraf-1"><h4 class="legalArticleHeader"><span class="legalArticleValue">§ 10-1</span>. <span class="legalArticleTitle">Autorisasjon av registrerte regnskapsførere</span></h4><article class="legalP" data-absoluteaddress="/kapittel/1/kapittel/3/paragraf/1/ledd/1/" id="kapittel-1-kapittel-3-paragraf-1-ledd-1">Person, selskap eller lag som er oppført i Regnskapsførerregisteret etter overgangsreglene i forskriftens § 2-2 første eller annet ledd, (registrerte regnskapsførere) autoriseres på vilkår som fastsatt i dette kapittel.</article><article class="legalP" data-absoluteaddress="/kapittel/1/kapittel/3/paragraf/1/ledd/2/" id="kapittel-1-kapittel-3-paragraf-1-ledd-2">Søknad om autorisasjon etter bestemmelsene i dette kapittel må være sendt til Regnskapsførerregisteret innen utløpet av det femte kalenderår etter at søkeren ble oppført i Regnskapsførerregisteret som registrert regnskapsfører.</article></article><article class="legalArticle" data-lovdata-URL="LTI/forskrift/1994-09-01-859/§10-2" data-name="§10-2" data-partID="§10-2" data-absoluteaddress="/kapittel/1/kapittel/3/paragraf/2/" id="kapittel-1-kapittel-3-paragraf-2"><h4 class="legalArticleHeader"><span class="legalArticleValue">§ 10-2</span>. <span class="legalArticleTitle">Utdanningskrav</span></h4><article class="legalP" data-absoluteaddress="/kapittel/1/kapittel/3/paragraf/2/ledd/1/" id="kapittel-1-kapittel-3-paragraf-2-ledd-1">Person nevnt i § 10-1 skal ha fullført eksamen på høyskolenivå tilsvarende 20 vekttall. Fagkretsen må omfatte regnskap, skatterett, rettslære og bedriftsøkonomi. Hvert av disse fagene skal bestå av minst 4 vekttall.</article><article class="legalP" data-absoluteaddress="/kapittel/1/kapittel/3/paragraf/2/ledd/2/" id="kapittel-1-kapittel-3-paragraf-2-ledd-2">Autorisasjon kan også gis uten at eksamenskravet i første ledd er oppfylt, dersom søkeren består en særskilt prøve tilrettelagt av Autorisasjonsstyret.</article><article class="legalP" data-absoluteaddress="/kapittel/1/kapittel/3/paragraf/2/ledd/3/" id="kapittel-1-kapittel-3-paragraf-2-ledd-3">For selskap eller lag gjelder kravene etter første og annet ledd for daglig leder eller annen faglig kvalifisert person utpekt i samsvar med forskriften § 2-2 fjerde ledd.</article></article><article class="legalArticle" data-lovdata-URL="LTI/forskrift/1994-09-01-859/§10-3" data-name="§10-3" data-partID="§10-3" data-absoluteaddress="/kapittel/1/kapittel/3/paragraf/3/" id="kapittel-1-kapittel-3-paragraf-3"><h4 class="legalArticleHeader"><span class="legalArticleValue">§ 10-3</span>. <span class="legalArticleTitle">Praksiskrav</span></h4><article class="legalP" data-absoluteaddress="/kapittel/1/kapittel/3/paragraf/3/ledd/1/" id="kapittel-1-kapittel-3-paragraf-3-ledd-1">Det er et vilkår for autorisasjon etter dette kapittel at krav til yrkesutøvelse etter forskriftens § 8-2 er oppfylt.</article></article></section><section class="section" data-name="kap11" data-section-type="default" data-absoluteaddress="/kapittel/1/kapittel/4/" id="kapittel-1-kapittel-4" data-lovdata-URL="LTI/forskrift/1994-09-01-859/KAPITTEL_1-4" data-partID="k1-4"><h3>Kapittel 11. Godkjenning av kurs og fastsetting av gebyr</h3><article class="legalArticle" data-lovdata-URL="LTI/forskrift/1994-09-01-859/§11-1" data-name="§11-1" data-partID="§11-1" data-absoluteaddress="/kapittel/1/kapittel/4/paragraf/1/" id="kapittel-1-kapittel-4-paragraf-1"><h4 class="legalArticleHeader"><span class="legalArticleValue">§ 11-1</span>. <span class="legalArticleTitle">Godkjenning av kurs</span></h4><article class="legalP" data-absoluteaddress="/kapittel/1/kapittel/4/paragraf/1/ledd/1/" id="kapittel-1-kapittel-4-paragraf-1-ledd-1">Autorisasjonsstyret skal fastsette retningslinjer for godkjenning av kurs som nevnt i § 9-2. Kurs kan forhåndsgodkjennes på vilkår av at etterfølgende dokumentasjon tilfredsstiller de retningslinjer som er gitt.</article></article><article class="legalArticle" data-lovdata-URL="LTI/forskrift/1994-09-01-859/§11-2" data-name="§11-2" data-partID="§11-2" data-absoluteaddress="/kapittel/1/kapittel/4/paragraf/2/" id="kapittel-1-kapittel-4-paragraf-2"><h4 class="legalArticleHeader"><span class="legalArticleValue">§ 11-2</span>. <span class="legalArticleTitle">Gebyr for godkjenning av kurs</span></h4><article class="legalP" data-absoluteaddress="/kapittel/1/kapittel/4/paragraf/2/ledd/1/" id="kapittel-1-kapittel-4-paragraf-2-ledd-1">For søknad om godkjenning av kurs betales et behandlingsgebyr på kr. 1.000. Gebyret kan kreves innbetalt før søknaden behandles. Innbetalt gebyr kan ikke kreves tilbakebetalt.</article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-09-01-859/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>