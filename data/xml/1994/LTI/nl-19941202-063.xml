<!DOCTYPE html><html lang="no"><head><title>Lov om endringer i lov av 21. februar 1930 om skifte m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">LOV-1994-12-02-63</dd><dt class="dokid">DokumentID</dt><dd class="dokid">LTI/lov/1994-12-02-63</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 24</dd><dt class="dateInForce">I kraft fra</dt><dd class="dateInForce">1995-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1930-02-21</li><li>lov/1911-08-18-8</li><li>lov/1961-03-23-1</li><li>lov/1964-06-19-14</li><li>lov/1972-03-03-5</li><li>lov/1982-12-17-86</li><li>lov/1992-06-26-86</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1994-12-22</dd><dt class="titleShort">Korttittel</dt><dd class="titleShort">Endringslov til skifteloven</dd><dt class="title">Tittel</dt><dd class="title">Lov om endringer i lov av 21. februar 1930 om skifte m.m.</dd><dt class="miscInformation">Annet om dokumentet</dt><dd class="miscInformation">Ot.prp.nr.81 (1993–1994), Innst.O.nr.75 (1993–1994), Besl.O.nr.3 (1994–1995). Odels- og lagtingsvedtak hhv. 6. og 20. oktober 1994. Fremmet av Justis- og politidepartementet.</dd><dt class="refid">RefID</dt><dd class="refid">lov/1994-12-02-63</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 21. februar 1930 om skifte m.m.<ul class="tocSubUl"><li>I.</li><li>II.</li><li>III.</li><li>IV.</li><li>V.</li><li>VI.</li><li>VII.</li><li>VIII. Ikrafttredelsesbestemmelse:</li></ul></li></ul></dd></dl></header><main class="documentBody" data-lovdata-URL="LTI/lov/1994-12-02-63" id="dokument"><h1>Lov om endringer i lov av 21. februar 1930 om skifte m.m.</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 18. august 1911 nr. 8 om skatt av formue og inntekt.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov av 23. mars 1961 nr. 1 om forsvunne personer m.v.</article></article></li><li data-li-identifier="3." data-name="3."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov av 19. juni 1964 nr. 14 om avgift på arv og visse gaver.</article></article></li><li data-li-identifier="4." data-name="4."><article class="listArticle" data-text-size="small" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Lov av 3. mars 1972 nr. 5 om arv m.m.</article></article></li><li data-li-identifier="5." data-name="5."><article class="listArticle" data-text-size="small" data-absoluteaddress="/punkt/5/" id="punkt-5"><span class="data-originalId">5.</span><article class="legalP" data-absoluteaddress="/punkt/5/ledd/1/" id="punkt-5-ledd-1">Lov av 17. desember 1982 nr. 86 om rettsgebyr.</article></article></li><li data-li-identifier="6." data-name="6."><article class="listArticle" data-text-size="small" data-absoluteaddress="/punkt/6/" id="punkt-6"><span class="data-originalId">6.</span><article class="legalP" data-absoluteaddress="/punkt/6/ledd/1/" id="punkt-6-ledd-1">Lov av 26. juni 1992 nr. 86 om tvangsfullbyrdelse og midlertidig sikring.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1994-12-02-63/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 21. februar 1930 om skifte m.m. gjøres følgende endringer:</article> <article class="defaultP" margin-top="true">§ 77 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Skifteretten skal uoppholdelig varsle testamentsarvinger og legatarer om arvefallet og at de er tilgodesett i avdødes testament. Andre loddeiere skal varsles såfremt det er grunn til å anta at de ikke kjenner til arvefallet. Skifteretten skal så vidt mulig søke opplysninger om deres oppholdssted og kan i den hensikt kreve bistand av politi og lensmenn.</article> <article class="defaultP" margin-top="true">§ 82 annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Skifteattest utstedes når samtlige loddeiere har påtatt seg ansvaret for avdødes forpliktelser etter § 78 første ledd første punktum, eller til den eller de som ved utløpet av fristen i § 81 har påtatt seg dette ansvaret. Dersom testamentsfullbyrderen skal forestå skiftet, jf § 87 a, skal skifteattesten utstedes til denne og ikke til arvingene.</article> <article class="defaultP" margin-top="true">Ny § 83 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Skifteretten skal som hovedregel skifte boet av eget tiltak dersom vilkårene for privat skifte ikke er oppfylt og det antas at boets midler er tilstrekkelige til å dekke begravelsesutgiftene og skifteomkostningene.</article> <article class="defaultP" margin-top="true">§ 84 nytt sjette ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Dersom fristen i § 81 er gått ut uten at arvingene har overtatt boet til privat skifte, kan den som har en fordring på avdøde kreve at boet tas under offentlig skiftebehandling.</article> <article class="defaultP" margin-top="true">Ny § 87 a skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Arvelater kan ved testament utpeke en bestemt, navngitt person til å utføre bobehandlingen (testamentsfullbyrder). Testamentsfullbyrderen skal fungere som fullmektig ved privat skifte og bobestyrer ved offentlig skifte. En slik testamentsbestemmelse er ikke bindende for avdødes livsarvinger eller ektefelle.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">I særlige tilfeller kan skifteretten bestemme at skifte kan foregå uten bistand eller uten fortsatt bistand fra testamentsfullbyrderen.</article> <article class="defaultP" margin-top="true">Tredje avsnitt, 16. kapittel. Dødsboskifte ved testamentsfullbyrder m.v. oppheves.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1994-12-02-63/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 18. august 1911 nr. 8 om skatt av formue og inntekt gjøres følgende endringer:</article> <article class="defaultP" margin-top="true">§ 32 første ledd annet punktum oppheves.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1994-12-02-63/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 23. mars 1961 nr. 1 om forsvunne personer m.v. gjøres følgende endringer:</article> <article class="defaultP" margin-top="true">§ 19 skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Dersom en arving er forsvunnet etter arvefallet eller er fraværende uten kjent oppholdssted, skal arv utlegges arvingen på skifte hvis ikke annet følger av § 20. Reglene i kapittel 2 gjelder tilsvarende. For arving uten kjent oppholdssted eller fullmektig, må det oppnevnes verge etter skiftelovens § 123.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1994-12-02-63/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">I lov av 19. juni 1964 nr. 14 om avgift på arv og visse gaver gjøres følgende endringer:</article> <article class="defaultP" margin-top="true">§ 9 første ledd bokstav b skal lyde:</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Over midler som har vært behandlet av skifteretten: når de utloddes eller utleveres uten utlodning eller boet tilbakeleveres, medmindre et høyere avgiftsgrunnlag har vært lagt til grunn ved tidligere avgiftsfastsettelse, jfr. bokstav a), og fristen for å påklage den tidligere verdsettelse er utløpet ved åpningen av offentlig skifte, jfr. §§ 35 og 37.</article> <article class="defaultP" margin-top="true">§ 25 første ledd første punktum skal lyde:</article><article class="legalP" data-absoluteaddress="/kapittel/4/ledd/3/" id="kapittel-4-ledd-3">Når bo etter avdød eller forsvunnet person ikke er overtatt av skifteretten, skal melding om arv gis til vedkommende skattefogd innen seks måneder etter dødsfallet eller etter at dødsformodningsdag er endelig fastsatt.</article> <article class="defaultP" margin-top="true">§ 26 oppheves.</article> <article class="defaultP" margin-top="true">§ 27 første ledd skal lyde:</article><article class="legalP" data-absoluteaddress="/kapittel/4/ledd/4/" id="kapittel-4-ledd-4">Enhver loddeier eller arving i bo som skiftes offentlig, er ansvarlig for at den som utfører bobehandlingen senest innen utlodningen får kjennskap til alle omstendigheter av betydning for avgiftsplikten.</article> <article class="defaultP" margin-top="true">§ 31 skal lyde:</article><article class="legalP" data-absoluteaddress="/kapittel/4/ledd/5/" id="kapittel-4-ledd-5">Når avgiften er foreløpig eller endelig fastsatt, skal avgiftsmyndigheten underrette den avgiftspliktige, eller i tilfelle hans verge eller fullmektig om hvorledes avgiftsgrunnlaget er fremkommet og avgiftene er beregnet, om avgiftens beløp, om når og til hvem avgiften skal betales, om ansvaret for betalingen, om fristen for klage over avgiftsfastsettingen og om vilkårene for å kreve rettslig skjønn, jfr. kap. VIII.</article> <article class="defaultP" margin-top="true">§ 32 første ledd tredje punktum skal lyde:</article><article class="legalP" data-absoluteaddress="/kapittel/4/ledd/6/" id="kapittel-4-ledd-6">Skiftes boet offentlig, er hver av arvingene ansvarlig for den avgift som faller på ham.</article> <article class="defaultP" margin-top="true">§ 32 annet ledd oppheves, slik at tredje og fjerde ledd blir nytt henholdsvis annet og tredje ledd.</article> <article class="defaultP" margin-top="true">§ 33 første og annet ledd skal lyde:</article><article class="legalP" data-absoluteaddress="/kapittel/4/ledd/7/" id="kapittel-4-ledd-7">Ved utbetaling eller utlevering av avgiftspliktige midler plikter skifteretten å holde tilbake det nødvendige for å dekke vedkommende avgift for så vidt forfallstiden ikke er utsatt i henhold til § 21.</article><article class="legalP" data-absoluteaddress="/kapittel/4/ledd/8/" id="kapittel-4-ledd-8">Er forfallstiden utsatt eller erverves rådigheten over midlene først på et senere tidspunkt enn utlodningen, plikter skifteretten etter anmodning fra skattefogden å holde tilbakeavgiftspliktige midler som sikkerhet for avgiften.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1994-12-02-63/KAPITTEL_5" data-partID="k5"><h2 data-text-align="center">V.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">I lov av 3. mars 1972 nr. 5 om arv m.m. gjøres følgende endringer:</article> <article class="defaultP" margin-top="true">§ 16 første ledd skal lyde:</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Finn skifteretten at vilkåra for uskifte ligg føre, og skal buet ikkje skiftast offentleg som følgje av delvis uskifte, gir den ektemaken fråsegn om at han har tatt over buet uskift. Skal attlevande ektemake berre ta over noko av buet uskift, må det gå fram av fråsegna.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/lov/1994-12-02-63/KAPITTEL_6" data-partID="k6"><h2 data-text-align="center">VI.</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">I lov av 17. desember 1982 nr. 86 om rettsgebyr gjøres følgende endringer:</article> <article class="defaultP" margin-top="true">§ 16 første ledd nr. 2 oppheves, slik at nr. 3, 4 og 5 blir henholdsvis nr. 2, 3 og 4.</article> <article class="defaultP" margin-top="true">§ 18 annet ledd skal lyde:</article><article class="legalP" data-absoluteaddress="/kapittel/6/ledd/2/" id="kapittel-6-ledd-2">Blir et dødsbo, felleseiebo eller konkursbo innstilt eller tilbakelevert loddeierne, betales halvparten av fullt gebyr.</article> <article class="defaultP" margin-top="true">§ 19 første ledd skal lyde:</article><article class="legalP" data-absoluteaddress="/kapittel/6/ledd/3/" id="kapittel-6-ledd-3">Medfører bobehandlingen gebyrplikt etter § 16 nr. 1, betales ikke særskilt gebyr for vanlig registrering og forsegling.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/lov/1994-12-02-63/KAPITTEL_7" data-partID="k7"><h2 data-text-align="center">VII.</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">I lov av 26. juni 1992 nr. 86 om tvangsfullbyrdelse og midlertidig sikring gjøres følgende endringer:</article> <article class="defaultP" margin-top="true">§ 4-8 annet ledd skal lyde:</article><article class="legalP" data-absoluteaddress="/kapittel/7/ledd/2/" id="kapittel-7-ledd-2">Et tvangsgrunnlag overfor en avdød er også tvangsgrunnlag overfor avdødes dødsbo som skiftes offentlig i den utstrekning det er adgang til tvangsfullbyrdelse mot slike boer.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTI/lov/1994-12-02-63/KAPITTEL_8" data-partID="k8"><h2 data-text-align="center">VIII. Ikrafttredelsesbestemmelse:</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Denne lov trer i kraft fra den tid Kongen bestemmer.</article></section></main></body></html>