<!DOCTYPE html><html lang="no"><head><title>Forskrift om midler til bygdeutvikling – tildeling på sentralt nivå.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:37</dd><dt class="legacyID">Datokode</dt><dd class="legacyID">FOR-1994-03-24-1278</dd><dt class="dokid">DokumentID</dt><dd class="dokid">LTI/forskrift/1994-03-24-1278</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 13</dd><dt class="dateInForce">I kraft fra</dt><dd class="dateInForce">1994-03-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1971-02-16-4068</li></ul></dd><dt class="dateOfPublication">Kunngjort</dt><dd class="dateOfPublication">1995-07-19</dd><dt class="title">Tittel</dt><dd class="title">Forskrift om midler til bygdeutvikling – tildeling på sentralt nivå.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 24. mars 1994 med hjemmel i vedtektene for Landbrukets utviklingsfond av 2. desember 1993 nr. 1431.</dd><dt class="refid">RefID</dt><dd class="refid">forskrift/1994-03-24-1278</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midler til bygdeutvikling – tildeling på sentralt nivå.<ul class="tocSubUl"><li>Kapittel I. Alminnelige bestemmelser<ul class="tocSubUl"><li>§ 1. Formål</li><li>§ 2. Definisjon</li></ul></li><li>Kapittel II. Støttenivå<ul class="tocSubUl"><li>§ 3. Tilskott</li></ul></li><li>Kapittel III. Saksbehandling<ul class="tocSubUl"><li>§ 4. Søknad</li><li>§ 5. Saksbehandlingsorganer</li><li>§ 6. Saksbehandling</li></ul></li><li>Kapittel IV. Utbetaling og kontroll m.v.<ul class="tocSubUl"><li>§ 7. Utbetaling og rapportering</li><li>§ 8. Oppfølging og kontroll</li><li>§ 9. Tilbakebetaling</li></ul></li><li>Kapittel V. Dispensasjon og klage<ul class="tocSubUl"><li>§ 10. Dispensasjon</li><li>§ 11. Klage</li></ul></li><li>Kapittel VI. Utfyllende bestemmelser<ul class="tocSubUl"><li>§ 12. Utfyllende regler</li><li>§ 13. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1994-03-24-1278" id="dokument"><h1>Forskrift om midler til bygdeutvikling – tildeling på sentralt nivå.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-03-24-1278/KAPITTEL_1" data-partID="k1"><h2>Kapittel I. Alminnelige bestemmelser</h2><article class="legalArticle" data-lovdata-URL="LTI/forskrift/1994-03-24-1278/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften gjelder støtte til bygdeutviklingstiltak fra midler avsatt i jordbruksavtalen til slike tiltak over Landbrukets utviklingsfond (LUF) – tildeling på sentralt nivå.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Formålet med de sentrale BU-midlene er å bidra til en bærekraftig næringsutvikling på bygdene innen og i tilknytning til landbruk. Midlene skal nyttes til prosjektrettet virksomhet og tiltak av landsomfattende eller fylkesovergripende karakter.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Det skal særlig satses på å legge forholdene til rette for utvikling av de menneskelige og naturgitte ressurser knyttet til bygda og til landbruket. Tiltak for å skape strukturer og miljø for omstillinger i bygdesamfunnene skal vektlegges.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Det skal legges særlig vekt på tiltak for kunnskapsbasert næringsutvikling og tiltak som legger forholdene til rette for utvikling av arbeidsplasser for kvinner.</article><article class="legalP" data-absoluteaddress="/kapittel/1/paragraf/1/ledd/5/" id="kapittel-1-paragraf-1-ledd-5">Midlene kan også nyttes til utredningstiltak av interesse for de støtteordningene som finnes innenfor LUF.</article><article class="legalP" data-absoluteaddress="/kapittel/1/paragraf/1/ledd/6/" id="kapittel-1-paragraf-1-ledd-6">Fordeling av sentrale BU-midler til landbrukspolitisk prioriterte områder kan fastsettes i tilknytning til jordbruksoppgjøret.</article></article><article class="legalArticle" data-lovdata-URL="LTI/forskrift/1994-03-24-1278/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon</span></h3><article class="defaultP"><i>Prosjekt:</i> Med prosjekt menes en tidsavgrensa oppgave der en ved hjelp av en bestemt prosjektorganisering skal nå konkrete mål innenfor et bestemt problemområde. Et prosjekt skal gjennomføres innenfor en personellmessig og økonomisk ramme.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-03-24-1278/KAPITTEL_2" data-partID="k2"><h2>Kapittel II. Støttenivå</h2><article class="legalArticle" data-lovdata-URL="LTI/forskrift/1994-03-24-1278/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Tilskott</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Tilskott kan gis med inntil 75 % av godkjent kostnadsoverslag. I særlige tilfeller kan styret for Statens Landbruksbank og LUF innvilge tilskott ut over denne grensen.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1994-03-24-1278/KAPITTEL_3" data-partID="k3"><h2>Kapittel III. Saksbehandling</h2><article class="legalArticle" data-lovdata-URL="LTI/forskrift/1994-03-24-1278/§4" data-name="§4" data-partID="§4" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Søknad</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Statens Landbruksbank kan bestemme hvilke søknadsblanketter som skal nyttes.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Søknad om støtte til prosjekt skal inneholde følgende hovedpunkter:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/2/punkt/1/" id="kapittel-3-paragraf-1-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/2/punkt/1/ledd/1/" id="kapittel-3-paragraf-1-ledd-2-punkt-1-ledd-1">Bakgrunn for prosjektet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/2/punkt/2/" id="kapittel-3-paragraf-1-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/2/punkt/2/ledd/1/" id="kapittel-3-paragraf-1-ledd-2-punkt-2-ledd-1">Prosjektmål, samt eventuelle delmål</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/2/punkt/3/" id="kapittel-3-paragraf-1-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/2/punkt/3/ledd/1/" id="kapittel-3-paragraf-1-ledd-2-punkt-3-ledd-1">Prosjektorganisering</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/2/punkt/4/" id="kapittel-3-paragraf-1-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/2/punkt/4/ledd/1/" id="kapittel-3-paragraf-1-ledd-2-punkt-4-ledd-1">Prosjektoppgaver med framdriftsplan</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/2/punkt/5/" id="kapittel-3-paragraf-1-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/2/punkt/5/ledd/1/" id="kapittel-3-paragraf-1-ledd-2-punkt-5-ledd-1">Kostnadsoverslag og finansieringsplan</article></article></li></ul></article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">For andre tiltak skal det foreligge en beskrivelse av målet med tiltaket, plan for arbeidet med kostnadsoverslag og finansieringsplan.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Søknad med vedlegg sendes ordinært til fylkesmannen. Søknader som ikke har direkte tilknytning til ett fylke sendes til Statens Landbruksbank.</article><article class="legalP" data-absoluteaddress="/kapittel/3/paragraf/1/ledd/5/" id="kapittel-3-paragraf-1-ledd-5">Statens Landbruksbank kan fastsette søknadsfrister.</article></article><article class="legalArticle" data-lovdata-URL="LTI/forskrift/1994-03-24-1278/§5" data-name="§5" data-partID="§5" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Saksbehandlingsorganer</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Fylkesmannen behandler mottatte søknader og sender saken med sin uttalelse til Statens Landbruksbank.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Styret for Statens Landbruksbank og LUF avgjør søknadene. Styret kan delegere avgjørelsesmyndighet til administrasjonen.</article></article><article class="legalArticle" data-lovdata-URL="LTI/forskrift/1994-03-24-1278/§6" data-name="§6" data-partID="§6" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Saksbehandling</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Ved innvilgning av søknad skal innvilgningsmyndigheten fastsette de vilkår som er nødvendig for å ivareta formålet med forskriften. Det skal settes en frist for gjennomføring av arbeidet.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1994-03-24-1278/KAPITTEL_4" data-partID="k4"><h2>Kapittel IV. Utbetaling og kontroll m.v.</h2><article class="legalArticle" data-lovdata-URL="LTI/forskrift/1994-03-24-1278/§7" data-name="§7" data-partID="§7" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling og rapportering</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Tilskott kan utbetales av Statens Landbruksbank eller den banken gir fullmakt når det foreligger anmodning fra søker. Det kan foretas delutbetalinger etter hvert som prosjektet blir utført. Minst 25 % av beløpet holdes tilbake til sluttrapport og revidert regnskap over utgiftene er godkjent av Statens Landbruksbank eller den banken gir fullmakt.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Prosjektsøker er forpliktet til å følge Statens Landbruksbank sine rapporteringsrutiner for tilskott gitt i medhold av denne forskrift.</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">Det er ikke anledning til å overdra krav på tilskott til eie eller pant.</article></article><article class="legalArticle" data-lovdata-URL="LTI/forskrift/1994-03-24-1278/§8" data-name="§8" data-partID="§8" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Oppfølging og kontroll</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Statens Landbruksbank eller den banken gir fullmakt skal føre kontroll med og følge opp de tiltak som får støtte.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Statens Landbruksbank eller den banken gir fullmakt skal kontrollere at vilkårene for tilskott blir overholdt. Mottaker av tilskott må godta kontroll i samband med dette og er forpliktet til å gi nødvendige opplysninger.</article></article><article class="legalArticle" data-lovdata-URL="LTI/forskrift/1994-03-24-1278/§9" data-name="§9" data-partID="§9" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tilbakebetaling</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Statens Landbruksbank eller den banken gir fullmakt kan kreve tilbakebetaling av tilskott dersom det oppstår forhold som er i strid med forutsetningene for støtten. Tilbakebetaling kan kreves fullt ut eller for en del. Det kan kreves morarenter av det beløp som skal tilbakebetales.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">Krav om tilbakebetaling kan ikke settes fram seinere enn 10 år etter at tilskottet er utbetalt.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1994-03-24-1278/KAPITTEL_5" data-partID="k5"><h2>Kapittel V. Dispensasjon og klage</h2><article class="legalArticle" data-lovdata-URL="LTI/forskrift/1994-03-24-1278/§10" data-name="§10" data-partID="§10" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Landbruksdepartementet kan fravike bestemmelsene i denne forskrift når særlige grunner tilsier det. Dispensasjon kan ikke gå utover formålet med tilskottsordningen.</article></article><article class="legalArticle" data-lovdata-URL="LTI/forskrift/1994-03-24-1278/§11" data-name="§11" data-partID="§11" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Vedtak truffet i medhold av denne forskrift kan påklages etter lov av 10. februar 1967 om behandlingsmåten i forvaltningssaker (forvaltningsloven) kap. VI. Klagefristen er 3 uker fra melding om avgjørelsen er mottatt. Etter kongelig resolusjon av 7. april 1989 er det ikke klagerett på vedtak fattet av Landbruksdepartementet i dispensasjonssaker.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Landbruksdepartementet er klageinstans over vedtak i medhold av denne forskrift. Klagen sendes til Statens Landbruksbank som behandler saken på nytt. Dersom nytt vedtak ikke blir truffet, skal banken sende saken videre til Landbruksdepartementet som treffer endelig vedtak i saken.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1994-03-24-1278/KAPITTEL_6" data-partID="k6"><h2>Kapittel VI. Utfyllende bestemmelser</h2><article class="legalArticle" data-lovdata-URL="LTI/forskrift/1994-03-24-1278/§12" data-name="§12" data-partID="§12" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Utfyllende regler</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Landbruksdepartementet kan gi nærmere retningslinjer til utfylling av disse forskriftene.</article></article><article class="legalArticle" data-lovdata-URL="LTI/forskrift/1994-03-24-1278/§13" data-name="§13" data-partID="§13" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Denne forskrift trer i kraft 24. mars 1994. Fra samme tid oppheves regler for tilskott til særlige utbyggingstiltak (prosjekt) gitt av Landbruksdepartementet mai 1971.</article></article></section></main></body></html>