<!DOCTYPE html><html lang="no"><head><title>Forskrift for stiftelsen Reisegarantifondet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:46</dd><dt class="legacyID">Datokode</dt><dd class="legacyID">FOR-1994-03-15-638</dd><dt class="dokid">DokumentID</dt><dd class="dokid">LTI/forskrift/1994-03-15-638</dd><dt class="ministry">Departement</dt><dd class="ministry"><ul><li>Nærings- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 13</dd><dt class="dateInForce">I kraft fra</dt><dd class="dateInForce">1994-03-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-04-01-701</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-12-72</li></ul></dd><dt class="dateOfPublication">Kunngjort</dt><dd class="dateOfPublication">1994-08-02</dd><dt class="title">Tittel</dt><dd class="title">Forskrift for stiftelsen Reisegarantifondet.</dd><dt class="miscInformation">Annet om dokumentet</dt><dd class="miscInformation">Fastsatt av Nærings- og energidepartementet 15. mars 1994 med hjemmel i lov av 12. juni 1981 nr. 72 om reisegaranti for reisearrangører (reisegarantiloven).</dd><dt class="refid">RefID</dt><dd class="refid">forskrift/1994-03-15-638</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for stiftelsen Reisegarantifondet.<ul class="tocSubUl"><li>I<ul class="tocSubUl"><li>§ 1. Fondets formål og organisering</li><li>§ 2. Fondets kapital</li><li>§ 3. Styrets sammensetning</li><li>§ 4.</li><li>§ 5. Innbetaling til fondet – den kollektive garanti</li><li>§ 6. Garantistillelse – den individuelle garanti</li><li>§ 7. Forhøyelse av garantibeløpene</li><li>§ 8. Opplysningsplikt</li><li>§ 9. Senere tillatelser</li><li>§ 10. Fondets regress</li><li>§ 11. Kontrollen av garantiene</li><li>§ 12. Bortfall av retten til å drive reisearrangørvirksomhet</li><li>§ 13. Opplåning</li><li>§ 14. Forretningsfører</li><li>§ 15. Nærmere regler</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1994-03-15-638" id="dokument"><h1>Forskrift for stiftelsen Reisegarantifondet.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-03-15-638/KAPITTEL_1" data-partID="k1"><h2>I</h2><article class="legalArticle" data-lovdata-URL="LTI/forskrift/1994-03-15-638/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Fondets formål og organisering</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Fondets formål er å administrere garantiordningen etter lov om reisegaranti for reisearrangører av 12. juni 1981 nr. 72.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Fondet er organisert som en privat stiftelse etter lov av 23. mai 1980 nr. 11, jf reisegarantilovens § 4 annet ledd.</article></article><article class="legalArticle" data-lovdata-URL="LTI/forskrift/1994-03-15-638/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Fondets kapital</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Fondets kapital utgjøres av de beløp som innbetales til fondet etter reglene nedenfor i §§ 5 og 9.</article></article><article class="legalArticle" data-lovdata-URL="LTI/forskrift/1994-03-15-638/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Styrets sammensetning</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Styret består av tre medlemmer. Ett medlem oppnevnes av Barne- og familiedepartementet, ett medlem av Den Norske Reisebransjeforening og ett medlem av Nærings- og energidepartementet, som også skal være styrets leder, og som skal ha kvalifikasjoner som dommer.</article></article><article class="legalArticle" data-lovdata-URL="LTI/forskrift/1994-03-15-638/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Garantiplikten påhviler:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/4/ledd/1/punkt/1/" id="kapittel-1-paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/4/ledd/1/punkt/1/ledd/1/" id="kapittel-1-paragraf-4-ledd-1-punkt-1-ledd-1">reisearrangør som nevnt i reisegarantilovens § 1, eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/4/ledd/1/punkt/2/" id="kapittel-1-paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/4/ledd/1/punkt/2/ledd/1/" id="kapittel-1-paragraf-4-ledd-1-punkt-2-ledd-1">den som markedsfører reiser for utenlandsk arrangør som ikke har stillet egen garanti.</article></article></li></ul></article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Styret kan gjøre unntak fra garantiplikten eller fastsette lavere garantibeløp enn de som er nevnt i §§ 5 og 6 hvis de reisende på annen måte må anses tilfredstillende sikret.</article></article><article class="legalArticle" data-lovdata-URL="LTI/forskrift/1994-03-15-638/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Innbetaling til fondet – den kollektive garanti</span></h3><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/5/punkt/1/" id="kapittel-1-paragraf-5-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/5/punkt/1/ledd/1/" id="kapittel-1-paragraf-5-punkt-1-ledd-1">Den garantipliktige, jf § 5, skal til fondet innbetale: for virksomhet i Norge 2% av garantibeløpet etter § 6 a),</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/5/punkt/2/" id="kapittel-1-paragraf-5-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/5/punkt/2/ledd/1/" id="kapittel-1-paragraf-5-punkt-2-ledd-1">for virksomhet med reisemål i utlandet 2% av minimumsgarantien etter § 6 b), samt<table><tbody><tr><td data-text-align="left" data-vertical-align="top">1,00% av de neste kr</td><td data-text-align="right" data-vertical-align="top">750.000</td></tr><tr><td data-text-align="left" data-vertical-align="top">0,75% av de neste kr</td><td data-text-align="right" data-vertical-align="top">1.000.000</td></tr><tr><td data-text-align="left" data-vertical-align="top">0,5 % av de neste kr</td><td data-text-align="right" data-vertical-align="top">3.000.000</td></tr></tbody></table></article><article class="defaultP">0,25% av de overskytende beløp maksimert til kr 15.000, basert på den omsetning som er omhandlet nedenfor i § 6 b).</article></article></li></ul><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Innbetaling skal første gang skje samtidig med garantistillelsen, jf § 6, og senere innen 1. desember for det påfølgende driftsår. Beløp over kr 5.000 kan deles i to innbetalinger pr. år – det første forskuddsbevis senest hver 1. desember og det annet innen 1. mai i driftsåret.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Ved beregning av garantiforpliktende omsetning skal omsetning som refererer seg til reiser som nevnt i lovens § 3, annet ledd, ikke medregnes. Reisende ved slike reiser kan heller ikke gjøre krav gjeldende under garantiordningen.</article></article><article class="legalArticle" data-lovdata-URL="LTI/forskrift/1994-03-15-638/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Garantistillelse – den individuelle garanti</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Den garantipliktige, jf § 5, skal videre stille garanti overfor fondet. Garantien kan stilles av bank eller forsikringsselskap, eller på annen måte som anses likeverdig med dette.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Garantien skal:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/6/ledd/2/punkt/1/" id="kapittel-1-paragraf-6-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/6/ledd/2/punkt/1/ledd/1/" id="kapittel-1-paragraf-6-ledd-2-punkt-1-ledd-1">for virksomhet med reisemål i Norge lyde på kr 50.000,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/6/ledd/2/punkt/2/" id="kapittel-1-paragraf-6-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/6/ledd/2/punkt/2/ledd/1/" id="kapittel-1-paragraf-6-ledd-2-punkt-2-ledd-1">for virksomhet med reisemål i utlandet baseres på gjennomsnittet av den budsjetterte garantiforpliktende omsetning i de tre sammenhengende kalendermåneder hvorav den midterste viser den høyeste budsjetterte reisevirksomhet for kommende år. Viser budsjettet lavere tall enn de som fremgår av regnskapet for tilsvarende siste høysesongmåned, legges de aktuelle regnskapstall til grunn, med mindre styret finner at den budsjetterte omsetning bør legges til grunn. Garantien skal stilles etter den garantiforpliktende omsetning etter følgende skala:<table><tbody><tr><td data-text-align="left" data-vertical-align="top">Under kr 250.000</td><td data-text-align="right" data-vertical-align="top" /><td data-text-align="right" data-vertical-align="top">kr</td><td data-text-align="right" data-vertical-align="top">250.000</td></tr><tr><td data-text-align="left" data-vertical-align="top">100% av beløp mellom kr</td><td data-text-align="right" data-vertical-align="top">250.000</td><td data-text-align="right" data-vertical-align="top">og kr</td><td data-text-align="right" data-vertical-align="top">2.000.000</td></tr><tr><td data-text-align="left" data-vertical-align="top"> 75% av beløp mellom kr</td><td data-text-align="right" data-vertical-align="top">2.000.000</td><td data-text-align="right" data-vertical-align="top">og kr</td><td data-text-align="right" data-vertical-align="top">5.000.000</td></tr><tr><td data-text-align="left" data-vertical-align="top"> 50% av beløp mellom kr</td><td data-text-align="right" data-vertical-align="top">5.000.000</td><td data-text-align="right" data-vertical-align="top">og kr</td><td data-text-align="right" data-vertical-align="top">10.000.000</td></tr><tr><td data-text-align="left" data-vertical-align="top"> 25% av beløp mellom kr</td><td data-text-align="right" data-vertical-align="top">10.000.000</td><td data-text-align="right" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">begrenset oppad til kr</td><td data-text-align="right" data-vertical-align="top">20.000.000.</td><td data-text-align="right" data-vertical-align="top" /><td data-text-align="right" data-vertical-align="top" /></tr></tbody></table></article></article></li></ul></article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Reisearrangører som driver virksomhet med reisemål både i Norge og utlandet, skal bare stille garanti etter pkt. b) ovenfor.</article><article class="legalP" data-absoluteaddress="/kapittel/1/paragraf/6/ledd/4/" id="kapittel-1-paragraf-6-ledd-4">Dersom bare en mindre del av den garantiforpliktende omsetning gjelder reisemål i utlandet, kan styret etter søknad bestemme at det bare skal stilles garanti etter punkt a) ovenfor eller at beregningsgrunnlaget splittes mellom innenlands- og utenlandsomsetningen.</article><article class="legalP" data-absoluteaddress="/kapittel/1/paragraf/6/ledd/5/" id="kapittel-1-paragraf-6-ledd-5">Hvor virksomheten på årsbasis er sterkt varierende i omfang, kan styret redusere garantien eller la den falle bort for den tid virksomheten er redusert eller ikke drives.</article></article><article class="legalArticle" data-lovdata-URL="LTI/forskrift/1994-03-15-638/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Forhøyelse av garantibeløpene</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Styret kan forhøye alle i disse forskrifter nevnte beløp i takt med den alminnelige prisutvikling.</article></article><article class="legalArticle" data-lovdata-URL="LTI/forskrift/1994-03-15-638/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Reisearrangører plikter i annonser, salgsbrosjyrer o.l. å opplyse at garanti ifølge reisegarantiloven er stillet. Unnlatelse av å gjøre dette medfører straff etter reisegarantiloven § 9.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Det påligger Reisegarantifondet å føre kontroll med at informasjonsplikten etter lovens § 2 blir fulgt i praksis.</article></article><article class="legalArticle" data-lovdata-URL="LTI/forskrift/1994-03-15-638/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Senere tillatelser</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Søker, som stiller garanti etter at Garantifondet er etablert, kan etter styrets nærmere bestemmelse pålegges å betale avgift til fondet etter § 5 i like mange år som de opprinnelige bidragsytere.</article></article><article class="legalArticle" data-lovdata-URL="LTI/forskrift/1994-03-15-638/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Fondets regress</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Ved utbetaling av fondet har dette regress til den som forårsaket utbetalingen. Styret kan bestemme at regressen skal gjøres gjeldende for et mindre beløp, eller la kravet bortfalle helt.</article></article><article class="legalArticle" data-lovdata-URL="LTI/forskrift/1994-03-15-638/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kontrollen av garantiene</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Styret skal sørge for at det på en rimelig betryggende måte blir kontrollert av hver enkelt garantipliktig innbetaling etter § 5 og garantistillelse etter § 6 er i samsvar med reisegarantiloven og de vilkår som er bestemt i disse forskrifter. Med mindre styret i det enkelte tilfelle bestemmer noe annet, skal det sammen med egenerklæringen om budsjettert omsetning følge revisorbekreftede regnskapstall for foregående år for de tre måneder som er nevnt i § 6 pkt. b).</article><article class="legalP" data-absoluteaddress="/kapittel/1/paragraf/11/ledd/2/" id="kapittel-1-paragraf-11-ledd-2">Dokumentasjon etter første ledd annet punktum skal være sendt inn innen 1. desember i året forut for budsjettåret. Dersom styret ikke har mottatt denne dokumentasjonen innen 1. mars i budsjettåret, anses garantien for utilstrekkelig og virksomheten må stanse. Styret kan i det enkelte tilfelle forlenge fristen i inntil fire uker.</article></article><article class="legalArticle" data-lovdata-URL="LTI/forskrift/1994-03-15-638/§12" data-name="§12" data-partID="§12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Bortfall av retten til å drive reisearrangørvirksomhet</span></h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Reisearrangørvirksomhet som nevnt i reisegarantilovens § 1 skal opphøre en måned før utløpet av oppsigelsestiden for den individuelle garanti med mindre Reisegarantifondets styre fram til garantiens utløp bestemmer noe annet.</article></article><article class="legalArticle" data-lovdata-URL="LTI/forskrift/1994-03-15-638/§13" data-name="§13" data-partID="§13" data-absoluteaddress="/kapittel/1/paragraf/13/" id="kapittel-1-paragraf-13"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Opplåning</span></h3><article class="legalP" data-absoluteaddress="/kapittel/1/paragraf/13/ledd/1/" id="kapittel-1-paragraf-13-ledd-1">Styret kan ved låneopptak skaffe midler til dekning av krav som overstiger vedkommende arrangørs garanti og fondsmidlene.</article></article><article class="legalArticle" data-lovdata-URL="LTI/forskrift/1994-03-15-638/§14" data-name="§14" data-partID="§14" data-absoluteaddress="/kapittel/1/paragraf/14/" id="kapittel-1-paragraf-14"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Forretningsfører</span></h3><article class="legalP" data-absoluteaddress="/kapittel/1/paragraf/14/ledd/1/" id="kapittel-1-paragraf-14-ledd-1">Styret kan engasjere den hjelp det finner hensiktsmessig for å administrere garantiordningen. Styret fastsetter nærmere instruks for dette arbeidet.</article></article><article class="legalArticle" data-lovdata-URL="LTI/forskrift/1994-03-15-638/§15" data-name="§15" data-partID="§15" data-absoluteaddress="/kapittel/1/paragraf/15/" id="kapittel-1-paragraf-15"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Nærmere regler</span></h3><article class="legalP" data-absoluteaddress="/kapittel/1/paragraf/15/ledd/1/" id="kapittel-1-paragraf-15-ledd-1">Styret fastsetter nærmere regler for garantiordningen innen rammen av disse forskrifter, herunder nærmere regler for kontroll med de innsendte oppgavers riktighet.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-03-15-638/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 15. mars 1994.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1994-03-15-638/KAPITTEL_3" data-partID="k3"><h2>III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Forskrift av 1. april 1985 nr. 701 oppheves fra samme tidspunkt.</article></section></main></body></html>