<!DOCTYPE html><html lang="no"><head><title>Forskrift om amalgamholdig avløpsvann og amalgamholdig avfall fra tannklinikker og tannlegekontorer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:27</dd><dt class="legacyID">Datokode</dt><dd class="legacyID">FOR-1994-09-23-902</dd><dt class="dokid">DokumentID</dt><dd class="dokid">LTI/forskrift/1994-09-23-902</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 20</dd><dt class="dateInForce">I kraft fra</dt><dd class="dateInForce">1994-09-23</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1981-03-13-6/§31</li><li>lov/1981-03-13-6/§52a</li></ul></dd><dt class="dateOfPublication">Kunngjort</dt><dd class="dateOfPublication">1994-10-20</dd><dt class="title">Tittel</dt><dd class="title">Forskrift om amalgamholdig avløpsvann og amalgamholdig avfall fra tannklinikker og tannlegekontorer.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 23. september 1994 med hjemmel i lov 13. mars 1981 nr. 6 om vern mot forurensninger og om avfall § 9 nr. 3 og nr. 4, § 31 og § 52a.</dd><dt class="refid">RefID</dt><dd class="refid">forskrift/1994-09-23-902</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om amalgamholdig avløpsvann og amalgamholdig avfall fra tannklinikker og tannlegekontorer.<ul class="tocSubUl"><li>§ 1. Virkeområde</li><li>§ 2. Forbud mot utslipp av amalgamholdig avløpsvann og avfall</li><li>§ 3. Godkjenning av amalgamavskillere</li><li>§ 4. Leveringsplikt for amalgamholdig avfall og slam</li><li>§ 5. Unntak</li><li>§ 6. Tilsyn</li><li>§ 7. Klage</li><li>§ 8. Forurensningsgebyr</li><li>§ 9. Straff</li><li>§ 10. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1994-09-23-902" id="dokument"><h1>Forskrift om amalgamholdig avløpsvann og amalgamholdig avfall fra tannklinikker og tannlegekontorer.</h1><article class="legalArticle" data-lovdata-URL="LTI/forskrift/1994-09-23-902/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder forbud mot utslipp av amalgamholdig avløpsvann og amalgamholdig avfall fra tannklinikker og tannlegekontorer, typegodkjenning av amalgamavskillere og leveringsplikt for amalgamholdig avfall.</article></article><article class="legalArticle" data-lovdata-URL="LTI/forskrift/1994-09-23-902/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud mot utslipp av amalgamholdig avløpsvann og avfall</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er forbudt å slippe ut amalgamholdig avløpsvann og amalgamholdig avfall til avløp som ikke er tilkoblet typegodkjent amalgamavskiller.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Forbudet gjelder fra og med 1. mars 1995. For tannbehandlingsenheter som er installert og satt i drift før 1. mars 1995 gjelder forbudet fra og med 1. september 1995.</article></article><article class="legalArticle" data-lovdata-URL="LTI/forskrift/1994-09-23-902/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Godkjenning av amalgamavskillere</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Amalgamavskillere som nevnt i § 2, skal være typegodkjent av Statens forurensningstilsyn eller den Statens forurensningstilsyn bemyndiger.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Statens forurensningstilsyn kan sette nærmere krav om hva søknaden om typegodkjenning skal inneholde og vilkår for typegodkjenning.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Det kan kreves gebyr for behandling av søknad om typegodkjenning. Gebyrsatsene fastsettes av Statens forurensningstilsyn.</article></article><article class="legalArticle" data-lovdata-URL="LTI/forskrift/1994-09-23-902/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Leveringsplikt for amalgamholdig avfall og slam</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Alt amalgamholdig avfall og slam, uansett mengde, skal leveres til godkjent mottaker av spesialavfall.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Levering skal skje ved utskifting av amalgamavskillerens avfallsenhet og minimum én gang pr. år.</article></article><article class="legalArticle" data-lovdata-URL="LTI/forskrift/1994-09-23-902/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fylkesmannen eller den Miljøverndepartementet bemyndiger, kan i særlige tilfeller gjøre unntak fra forskriften.</article></article><article class="legalArticle" data-lovdata-URL="LTI/forskrift/1994-09-23-902/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fylkesmannen eller den Miljøverndepartementet bemyndiger, fører tilsyn med at denne forskriften følges.</article></article><article class="legalArticle" data-lovdata-URL="LTI/forskrift/1994-09-23-902/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Vedtak Fylkesmannen treffer i medhold av denne forskriften kan påklages til Statens forurensningstilsyn.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Vedtak om typegodkjenning etter § 3 kan påklages til Miljøverndepartementet eller den Miljøverndepartementet bemyndiger.</article></article><article class="legalArticle" data-lovdata-URL="LTI/forskrift/1994-09-23-902/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forurensningsgebyr</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">For å sikre at bestemmelsene i denne forskriften eller vedtak truffet i medhold av denne forskriften blir gjennomført, kan Fylkesmannen eller den Miljøverndepartementet bemyndiger, fastsette forurensningsgebyr til Staten i medhold av lov om vern mot forurensninger og om avfall § 73.</article></article><article class="legalArticle" data-lovdata-URL="LTI/forskrift/1994-09-23-902/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelse av denne forskriften eller vedtak truffet i medhold av denne forskriften kan straffes etter lov om vern mot forurensninger og om avfall av 13. mars 1981 nr. 6 kap. 10.</article></article><article class="legalArticle" data-lovdata-URL="LTI/forskrift/1994-09-23-902/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft straks.</article></article></main></body></html>