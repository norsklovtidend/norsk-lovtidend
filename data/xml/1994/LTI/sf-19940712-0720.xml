<!DOCTYPE html><html lang="no"><head><title>Forskrift om regulering av fiske etter mussa til hermetikkformål i 1994</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:00</dd><dt class="legacyID">Datokode</dt><dd class="legacyID">FOR-1994-07-12-720</dd><dt class="dokid">DokumentID</dt><dd class="dokid">LTI/forskrift/1994-07-12-720</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 14</dd><dt class="dateInForce">I kraft fra</dt><dd class="dateInForce">1994-07-12 – 1994-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>forskrift/1993-10-29-955/§6</li></ul></dd><dt class="dateOfPublication">Kunngjort</dt><dd class="dateOfPublication">1994-08-12</dd><dt class="title">Tittel</dt><dd class="title">Forskrift om regulering av fiske etter mussa til hermetikkformål i 1994</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 12. juli 1994 med hjemmel i lov av 3. juni 1983 nr. 40 om saltvannsfiske m.v. §§ 4 og 5 og kgl.res. av 29. oktober 1993 nr. 955 om delvis delegering av Kongens myndighet etter § 6 i lov av 16. juni 1972 nr. 57 om regulering av deltakelsen i fisket.</dd><dt class="refid">RefID</dt><dd class="refid">forskrift/1994-07-12-720</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fiske etter mussa til hermetikkformål i 1994<ul class="tocSubUl"><li>Kap. I. Virkeområde m.v<ul class="tocSubUl"><li>§ 1-1. Formål og virkeområde</li></ul></li><li>Kap. II. Vilkår for deltakelse og avregning<ul class="tocSubUl"><li>§ 2-1. Vilkår for deltakelse</li><li>§ 2-2. Maksimalkvote</li></ul></li><li>Kap. III. Alminnelige bestemmelser<ul class="tocSubUl"><li>§ 3-1. Minstemål</li><li>§ 3-2. Prøvefiske</li><li>§ 3-3. Åpning og stenging</li></ul></li><li>Kap. IV. Sperring av områder<ul class="tocSubUl"><li>§ 4-1. Sperring</li></ul></li><li>Kap. V. Straff og ikrafttredelse<ul class="tocSubUl"><li>§ 5-1. Straff</li><li>§ 5-2. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1994-07-12-720" id="dokument"><h1>Forskrift om regulering av fiske etter mussa til hermetikkformål i 1994</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-07-12-720/KAPITTEL_1" data-partID="k1"><h2>Kap. I. Virkeområde m.v</h2><article class="legalArticle" data-lovdata-URL="LTI/forskrift/1994-07-12-720/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål og virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det er forbudt å fiske sild under minstemål i 1994. Uten hinder av dette forbudet kan det innenfor grunnlinjene fiskes inntil 1.500 tonn mussa til konsum. Mussa fisket nord for 62°N avregnes som norsk vårgytende sild, og mussa fisket sør for 62°N avregnes som nordsjøsild.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Kvantum fanget nord eller sør for 62°N avregnes kystfartøygruppens gruppekvoter i henhold til fangstlokasjon og område. Fiskeridirektøren kan øke kvantumet fastsatt i denne paragraf med inntil 1.500 tonn, dog slik at bare 1.500 tonn kan fiskes sør for 62°N.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-07-12-720/KAPITTEL_2" data-partID="k2"><h2>Kap. II. Vilkår for deltakelse og avregning</h2><article class="legalArticle" data-lovdata-URL="LTI/forskrift/1994-07-12-720/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Vilkår for deltakelse</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Kvoten fastsatt i § 1-1 er forbeholdt fartøyer som har adgang til å fiske brisling, jfr. Kronprinsregentens resolusjon av 1. juni 1990 nr. 338 om regulering av deltakelsen i fisket med not etter brisling.</article></article><article class="legalArticle" data-lovdata-URL="LTI/forskrift/1994-07-12-720/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Maksimalkvote</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">All fangst av mussa inngår i deltakende fartøys maksimalkvote. Mussakvoten er begrenset til fartøyets restkvote.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Ved fiske nord for 62°N avregnes mussa av fartøyets maksimalkvote i henhold til § 4-2 i forskrift av 21. desember 1993 nr. 1213 om regulering av fisket etter norsk vårgytende sild i 1994.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Ved fiske sør for 62°N avregnes mussa av fartøyets maksimalkvote i henhold til § 4-2 i forskrift av 24. desember 1993 om regulering av fisket etter sild i Nordsjøen, innenfor grunnlinjene på kyststrekningen Klovningen – Lindesnes, Skagerrak og vest av 4°V i 1994.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1994-07-12-720/KAPITTEL_3" data-partID="k3"><h2>Kap. III. Alminnelige bestemmelser</h2><article class="legalArticle" data-lovdata-URL="LTI/forskrift/1994-07-12-720/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Minstemål</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Det er forbudt å ta opp av sjøen, låssette eller omsette mussa som er under 12 cm og over 16 cm.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Uten hinder av forbudet i første ledd, kan en i hver landing ha inntil 20 % i vekt av sild under 12 cm og inntil 20 % i vekt av sild over 16 cm, dog slik at summen ikke overstiger 20 %.</article></article><article class="legalArticle" data-lovdata-URL="LTI/forskrift/1994-07-12-720/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Prøvefiske</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Norges Sildesalgslag kan i samråd med Fiskeridirektoratet forestå prøvekast for å undersøke utbredelse eller kvalitet på mussa.</article></article><article class="legalArticle" data-lovdata-URL="LTI/forskrift/1994-07-12-720/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Åpning og stenging</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Norges Sildesalgslag kan åpne og stenge fisket når kvalitets- og avsetningsmessige hensyn tilsier det.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Fiskeridirektøren kan stanse fisket når kvantumet for et område, eller når hele kvoten i § 1-1, er beregnet oppfisket.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1994-07-12-720/KAPITTEL_4" data-partID="k4"><h2>Kap. IV. Sperring av områder</h2><article class="legalArticle" data-lovdata-URL="LTI/forskrift/1994-07-12-720/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Sperring</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Det er forbudt å fiske mussa i Trondheimsfjorden innenfor en rett linje mellom Agdenes og Mikkelsholmen, jfr. sjøkart nr. 220.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1994-07-12-720/KAPITTEL_5" data-partID="k5"><h2>Kap. V. Straff og ikrafttredelse</h2><article class="legalArticle" data-lovdata-URL="LTI/forskrift/1994-07-12-720/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Straff</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Forsettlig eller uaktsom overtredelse av denne forskrift straffes i henhold til § 53 i lov av 3. juni 1983 nr. 40 om saltvannsfiske m.v. og § 11 i lov av 16. juni 1972 nr. 57 om regulering av deltakelsen i fisket.</article></article><article class="legalArticle" data-lovdata-URL="LTI/forskrift/1994-07-12-720/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Denne forskrift trer i kraft straks, og gjelder til og med 31. desember 1994.</article></article></section></main></body></html>