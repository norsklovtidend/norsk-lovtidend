<!DOCTYPE html><html lang="no"><head><title>Forskrift om sortering, oppbevaring og levering til gjenvinning av brunt papir.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:16</dd><dt class="legacyID">Datokode</dt><dd class="legacyID">FOR-1994-05-05-339</dd><dt class="dokid">DokumentID</dt><dd class="dokid">LTI/forskrift/1994-05-05-339</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 8</dd><dt class="dateInForce">I kraft fra</dt><dd class="dateInForce">1994-07-01, 1995-07-01, Miljøverndepartementet bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>lov/1976-06-11-79/§5</li><li>forskrift/1990-09-07-730</li><li>lov/1981-03-13-6/§33</li><li>forskrift/1993-06-11-785</li></ul></dd><dt class="dateOfPublication">Kunngjort</dt><dd class="dateOfPublication">1994-06-13</dd><dt class="title">Tittel</dt><dd class="title">Forskrift om sortering, oppbevaring og levering til gjenvinning av brunt papir.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 5. mai 1994 med hjemmel i lov av 11. juni 1976 nr. 79 om kontroll med produkter og forbrukertjenester § 4 og § 5, jf. kgl.res. av 7. september 1990 nr. 730 og lov av 13. mars 1981 nr. 6 om vern mot forurensninger og om avfall § 33 jf. kgl.res. av 11. juni 1993 nr. 785.</dd><dt class="refid">RefID</dt><dd class="refid">forskrift/1994-05-05-339</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sortering, oppbevaring og levering til gjenvinning av brunt papir.<ul class="tocSubUl"><li>§ 1. Hva forskriften regulerer</li><li>§ 2. Formål</li><li>§ 3. Definisjoner</li><li>§ 4. Plikt til sortering, oppbevaring og levering til gjenvinning</li><li>§ 5. Rapporteringsplikt</li><li>§ 6. Opplysningsplikt</li><li>§ 7. Tilsyn og unntak</li><li>§ 8. Klage</li><li>§ 9. Tvangsmulkt</li><li>§ 10. Straff</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1994-05-05-339" id="dokument"><h1>Forskrift om sortering, oppbevaring og levering til gjenvinning av brunt papir.</h1><article class="legalArticle" data-lovdata-URL="LTI/forskrift/1994-05-05-339/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriften regulerer</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften regulerer sortering, oppbevaring og levering til gjenvinning av kassert brunt papir.</article></article><article class="legalArticle" data-lovdata-URL="LTI/forskrift/1994-05-05-339/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Formålet med forskriften er å redusere miljøproblemene ved å sikre gjenvinning av kassert brunt papir der dette ut i fra en avveining mellom miljøhensyn, ressurshensyn og økonomiske forhold er berettiget.</article></article><article class="legalArticle" data-lovdata-URL="LTI/forskrift/1994-05-05-339/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Brunt papir: papir i form av bølgepapp, massivpapp og kartong.<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/ledd/1/punkt/1/" id="paragraf-3-ledd-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/1/ledd/1/" id="paragraf-3-ledd-1-punkt-1-ledd-1-punkt-1-ledd-1">Med bølgepapp menes ett eller flere lag av bølget papir som er limt på eller mellom plant papir.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/ledd/1/punkt/2/" id="paragraf-3-ledd-1-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/2/ledd/1/" id="paragraf-3-ledd-1-punkt-1-ledd-1-punkt-2-ledd-1">Med massivpapp menes papplaminat av flere lag papir eller kartong med gramvekter fra 400 g/m<sup>2</sup> og oppover til 2.500 g/m<sup>2</sup>.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/ledd/1/punkt/3/" id="paragraf-3-ledd-1-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/3/ledd/1/" id="paragraf-3-ledd-1-punkt-1-ledd-1-punkt-3-ledd-1">Med kartong menes kvaliteter med gramvekter mellom 150 g/m<sup>2</sup> og 400 g/m<sup>2</sup>.</article></article></li></ul></article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Gjenvinning: nyttiggjøring av kassert brunt papir i form av ombruk, materialgjenvinning og energiutnyttelse.<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/ledd/1/punkt/1/" id="paragraf-3-ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/1/ledd/1/" id="paragraf-3-ledd-1-punkt-2-ledd-1-punkt-1-ledd-1">Med ombruk menes ny utnyttelse av kassert brunt papir i dets opprinnelige form.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/ledd/1/punkt/2/" id="paragraf-3-ledd-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/2/ledd/1/" id="paragraf-3-ledd-1-punkt-2-ledd-1-punkt-2-ledd-1">Med materialgjenvinning menes utnyttelse av kassert brunt papir slik at materialet beholdes helt eller delvis.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/ledd/1/punkt/3/" id="paragraf-3-ledd-1-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/3/ledd/1/" id="paragraf-3-ledd-1-punkt-2-ledd-1-punkt-3-ledd-1">Med energiutnyttelse menes utnyttelse av energien i kassert brunt papir gjennom forbrenning, pyrolyse e.l.</article></article></li></ul></article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Forurensningsmyndigheten: Statens forurensningstilsyn eller den Miljøverndepartementet bemyndiger.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Innsamler: enhver som mottar kassert brunt papir for levering til gjenvinning.</article></article></li></ul></article></article><article class="legalArticle" data-lovdata-URL="LTI/forskrift/1994-05-05-339/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Plikt til sortering, oppbevaring og levering til gjenvinning</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Virksomheter som frembringer mer enn 250 kg kassert brunt papir i året har plikt til å sørge for at dette:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">sorteres og oppbevares slik at det forblir egnet til ombruk og/eller materialgjenvinning,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">leveres til ombruk eller materialgjenvinning.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Forurensningsmyndigheten kan i det enkelte tilfellet eller ved forskrift bestemme at kassert brunt papir kan leveres til energiutnyttelse. Pliktene etter denne bestemmelsen kan oppfylles ved tredjemann.</article></article><article class="legalArticle" data-lovdata-URL="LTI/forskrift/1994-05-05-339/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapporteringsplikt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Innsamlere og virksomheter som omfattes av § 4 som leverer kassert brunt papir direkte til gjenvinning, skal årlig rapportere til forurensningsmyndigheten om innsamlet og levert mengde kassert brunt papir. Virksomhet som gjenvinner kassert brunt papir skal årlig rapportere til forurensningsmyndigheten om bruk av dette i produksjonen. Rapporteringsplikten kan oppfylles ved tredjemann. Forurensningsmyndigheten kan fastsette nærmere retningslinjer for rapporteringen.</article></article><article class="legalArticle" data-lovdata-URL="LTI/forskrift/1994-05-05-339/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For kontrollere gjennomføringen av denne forskriften kan forurensningsmyndigheten gi pålegg om opplysninger om mengder, sortering, oppbevaring, innsamling, mottak, levering til gjenvinning samt bruk i produksjon av kassert brunt papir. Vedtak om opplysningsplikt kan treffes overfor virksomheter som frembringer kassert brunt papir, innsamlere, og anlegg som håndterer kassert brunt papir.</article></article><article class="legalArticle" data-lovdata-URL="LTI/forskrift/1994-05-05-339/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn og unntak</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forurensningsmyndigheten fører tilsyn med at bestemmelsene i denne forskriften overholdes og kan i særlige tilfeller ved enkeltvedtak eller forskrift gjøre unntak fra forskriften.</article></article><article class="legalArticle" data-lovdata-URL="LTI/forskrift/1994-05-05-339/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Vedtak truffet i medhold av denne forskriften kan påklages til Miljøverndepartementet eller den Miljøverndepartementet bemyndiger.</article></article><article class="legalArticle" data-lovdata-URL="LTI/forskrift/1994-05-05-339/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tvangsmulkt</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">For å sikre at bestemmelsene i denne forskriften eller vedtak truffet i medhold av denne forskriften blir gjennomført, kan forurensningsmyndigheten ilegge tvangsmulkt etter lov om kontroll med produkter og forbrukertjenester § 13.</article></article><article class="legalArticle" data-lovdata-URL="LTI/forskrift/1994-05-05-339/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ved overtredelse av denne forskriften eller vedtak truffet i medhold av denne forskriften, kommer lov om kontroll med produkter og forbrukertjenester § 12 til anvendelse, dersom forholdet ikke går inn under strengere straffebestemmelser.</article></article><article class="legalArticle" data-lovdata-URL="LTI/forskrift/1994-05-05-339/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Forskriften trer i kraft 1. juli 1994, unntatt for særskilt nevnte områder.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">For kommunene:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/11/ledd/2/punkt/1/" id="paragraf-11-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/11/ledd/2/punkt/1/ledd/1/" id="paragraf-11-ledd-2-punkt-1-ledd-1">Stor-Elvdal, Rendalen og Engerdal i Hedmark fylke,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/2/punkt/2/" id="paragraf-11-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/11/ledd/2/punkt/2/ledd/1/" id="paragraf-11-ledd-2-punkt-2-ledd-1">Lesja, Skjåk, Lom og Vågå i Oppland fylke,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/2/punkt/3/" id="paragraf-11-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/11/ledd/2/punkt/3/ledd/1/" id="paragraf-11-ledd-2-punkt-3-ledd-1">Nore og Uvdal i Buskerud fylke,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/2/punkt/4/" id="paragraf-11-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/11/ledd/2/punkt/4/ledd/1/" id="paragraf-11-ledd-2-punkt-4-ledd-1">Valle og Bykle i Aust-Agder fylke,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/2/punkt/5/" id="paragraf-11-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/11/ledd/2/punkt/5/ledd/1/" id="paragraf-11-ledd-2-punkt-5-ledd-1">Suldal og Sauda i Rogaland fylke,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/2/punkt/6/" id="paragraf-11-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/11/ledd/2/punkt/6/ledd/1/" id="paragraf-11-ledd-2-punkt-6-ledd-1">Solund, Førde, Vågsøy og Selje i Sogn og Fjordane fylke,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/2/punkt/7/" id="paragraf-11-ledd-2-punkt-7"><span class="data-originalId">-</span><article class="legalP" data-absoluteaddress="/paragraf/11/ledd/2/punkt/7/ledd/1/" id="paragraf-11-ledd-2-punkt-7-ledd-1">Vanylven, Sande og Herøy i Møre og Romsdal fylke,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/2/punkt/8/" id="paragraf-11-ledd-2-punkt-8"><span class="data-originalId">-</span><article class="legalP" data-absoluteaddress="/paragraf/11/ledd/2/punkt/8/ledd/1/" id="paragraf-11-ledd-2-punkt-8-ledd-1">Hitra, Frøya, Ørland, Rissa, Bjugn, Åfjord, Roan og Osen i Sør-Trøndelag fylke,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/2/punkt/9/" id="paragraf-11-ledd-2-punkt-9"><span class="data-originalId">-</span><article class="legalP" data-absoluteaddress="/paragraf/11/ledd/2/punkt/9/ledd/1/" id="paragraf-11-ledd-2-punkt-9-ledd-1">Leksvik, Snåsa, Lierne, Røyrvik, Namsskogan og Vikna i Nord-Trøndelag fylke,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/2/punkt/10/" id="paragraf-11-ledd-2-punkt-10"><span class="data-originalId">-</span><article class="legalP" data-absoluteaddress="/paragraf/11/ledd/2/punkt/10/ledd/1/" id="paragraf-11-ledd-2-punkt-10-ledd-1">Bindal, Sømna, Brønnøy, Alstadhaug, Leirfjord, Grane, Hattfjelldal, Dønna, Nesna, Meløy, Gildeskål, Beiarn, Steigen, Hamarøy, Tysfjord, Lødingen, Flakstad, Vestvågøy, Vågan, Andøy og Moskenes i Nordland fylke,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/2/punkt/11/" id="paragraf-11-ledd-2-punkt-11"><span class="data-originalId">-</span><article class="legalP" data-absoluteaddress="/paragraf/11/ledd/2/punkt/11/ledd/1/" id="paragraf-11-ledd-2-punkt-11-ledd-1">Bardu, Salangen, Målselv, Dyrøy, Torsken, Berg, Balsfjord og Karlsøy i Troms fylke.</article></article></li></ul><p class="leddfortsettelse">trer forskriften i kraft 1. juli 1995.</p></article><article class="legalP" data-absoluteaddress="/paragraf/11/ledd/3/" id="paragraf-11-ledd-3">For Svalbard, Jan Mayen, Finnmark, Nord-Troms (Lyngen, Storfjord, Kåfjord, Skjervøy, Nordreisa og Kvænangen) og kommunene Utsira, Fedje, Leka, Vega, Vevelstad, Lurøy, Træna, Rødøy, Røst og Værøy trer forskriften i kraft fra den tid Miljøverndepartementet bestemmer.</article></article></main></body></html>