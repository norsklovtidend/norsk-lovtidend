<!DOCTYPE html><html lang="no"><head><title>Forskrift om maksimalpriser for kjøring med drosjebil.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:57</dd><dt class="legacyID">Datokode</dt><dd class="legacyID">FOR-1994-12-05-1262</dd><dt class="dokid">DokumentID</dt><dd class="dokid">LTI/forskrift/1994-12-05-1262</dd><dt class="ministry">Departement</dt><dd class="ministry"><ul><li>Administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 3</dd><dt class="dateInForce">I kraft fra</dt><dd class="dateInForce">1994-12-12</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-01-01-71</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-65/§3-10</li></ul></dd><dt class="dateOfPublication">Kunngjort</dt><dd class="dateOfPublication">1995-03-01</dd><dt class="title">Tittel</dt><dd class="title">Forskrift om maksimalpriser for kjøring med drosjebil.</dd><dt class="miscInformation">Annet om dokumentet</dt><dd class="miscInformation">Fastsatt av Konkurransetilsynet 5. desember 1994 med hjemmel i lov av 11. juni 1993 nr. 65 om konkurranse i ervervsvirksomhet (konkurranseloven) § 3-10.</dd><dt class="refid">RefID</dt><dd class="refid">forskrift/1994-12-05-1262</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om maksimalpriser for kjøring med drosjebil.<ul class="tocSubUl"><li>§ 1. Virkeområde</li><li>§ 2. Taksametertakster</li><li>§ 3. Kilometertakster</li><li>§ 4. Generelle tillegg</li><li>§ 5. Bompenger m.v.</li><li>§ 6. Kjøring av bagasje</li><li>§ 7. Spesialtakster</li><li>§ 8. Kvittering</li><li>§ 9. Plikt til å oppbevare prisforskriften</li><li>§ 10. Unntak fra forskriften</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1994-12-05-1262" id="dokument"><h1>Forskrift om maksimalpriser for kjøring med drosjebil.</h1><article class="legalArticle" data-lovdata-URL="LTI/forskrift/1994-12-05-1262/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder ved kontant betaling for drosjetransport av inntil 4 personer.</article></article><article class="legalArticle" data-lovdata-URL="LTI/forskrift/1994-12-05-1262/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Taksametertakster</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For kjøring med drosjebil med fastsatt taksameterplikt må det ikke uten Konkurransetilsynets godkjennelse regnes høyere taksametertakster for kjøring som i sin helhet foregår innenfor taksametersonen enn:<table><tbody><tr><td data-text-align="left" data-vertical-align="top">Takst I</td><td data-text-align="left" data-vertical-align="top">Inntil 120,8 meter veilengde</td><td data-text-align="left" data-vertical-align="top">kr 17,00</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Ytterligere for hver påbegynt</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">120,8 meter</td><td data-text-align="left" data-vertical-align="top">kr 1,00</td></tr><tr><td colspan="3" data-text-align="left" data-vertical-align="top">For drosjer i Oslo, Bergen, Trondheim, Drammen, Tromsø, Asker og Bærum med tillatelse til bruk av hentetakst (takst F):</td></tr><tr><td data-text-align="left" data-vertical-align="top">Takst F</td><td data-text-align="left" data-vertical-align="top">Inntil 178,1 meter veilengde</td><td data-text-align="left" data-vertical-align="top">kr 17,00</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Ytterligere for hver påbegynt</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">178,1 meter</td><td data-text-align="left" data-vertical-align="top">kr 1,00</td></tr><tr><td data-text-align="left" data-vertical-align="top">Takst I</td><td data-text-align="left" data-vertical-align="top">Inntil 125 meter veilengde</td><td data-text-align="left" data-vertical-align="top">kr 17,00</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Ytterligere for hver påbegynt</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">125 meter</td><td data-text-align="left" data-vertical-align="top">kr 1,00</td></tr></tbody></table></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Takst F benyttes ved kjøring til hentestedet, takst I benyttes så lenge det er passasjerer i bilen. Takst F kan maksimalt utgjøre kr 35,00 for en enkelt tur.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">I nye taksametersoner må taksametertakstene godkjennes av Konkurransetilsynet før de settes i verk.</article></article><article class="legalArticle" data-lovdata-URL="LTI/forskrift/1994-12-05-1262/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kilometertakster</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Foregår kjøring helt eller delvis utenfor taksameterpliktig sone, må det for hele turen ikke regnes høyere takst enn kr 5,25 pr. km. Dette gjelder for tomkjøring fra holdeplass til hentestedet, for kjøring med passasjerer i bilen og for tomkjøring fra bestemmelsesstedet tilbake til holdeplass.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Utkjørt distanse avrundes til nærmeste hele kilometer.</article></article><article class="legalArticle" data-lovdata-URL="LTI/forskrift/1994-12-05-1262/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelle tillegg</span></h2> <article class="defaultP" margin-top="true">1. <i>Nattillegg og tillegg for kjøring på lørdager og søndager:</i></article><article class="legalP" data-absoluteaddress="/paragraf/4/ledd/1/" id="paragraf-4-ledd-1">For nattkjøring og kjøring på lørdager og søndager kan det regnes tillegg etter tabellen nedenfor. Tilleggene kan regnes for den del av kjøringen som faller innenfor de aktuelle tidsrom.<table><thead><tr><th data-text-align="left" data-vertical-align="top">Dag / Tidsrom</th><th data-text-align="right" data-vertical-align="top">06 – 15</th><th data-text-align="right" data-vertical-align="top">15 – 19</th><th data-text-align="right" data-vertical-align="top">19 – 24</th><th data-text-align="right" data-vertical-align="top">00 – 06</th></tr></thead><tbody><tr><td data-text-align="left" data-vertical-align="top">Mandag – fredag</td><td data-text-align="right" data-vertical-align="top">0%</td><td data-text-align="right" data-vertical-align="top">0%</td><td data-text-align="right" data-vertical-align="top">25%</td><td data-text-align="right" data-vertical-align="top">32%</td></tr><tr><td data-text-align="left" data-vertical-align="top">Lørdag</td><td data-text-align="right" data-vertical-align="top">0%</td><td data-text-align="right" data-vertical-align="top">32%</td><td data-text-align="right" data-vertical-align="top">32%</td><td data-text-align="right" data-vertical-align="top">32%</td></tr><tr><td data-text-align="left" data-vertical-align="top">Søndag</td><td data-text-align="right" data-vertical-align="top">32%</td><td data-text-align="right" data-vertical-align="top">32%</td><td data-text-align="right" data-vertical-align="top">32%</td><td data-text-align="right" data-vertical-align="top">32%</td></tr></tbody></table></article> <article class="defaultP" margin-top="true">2. <i>Tillegg for kjøring på bevegelige helligdager og offentlige høytidsdager:</i></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">For kjøring påske-, pinse-, jul- og nyttårsaften i tiden kl. 12 til kl. 06 påfølgende dag og for kjøring nyttårsdag, skjærtorsdag, langfredag, 1. og 2. påskedag, Kristi himmelfartsdag, 1. og 2. pinsedag, 1. og 17. mai og 1. og 2. juledag fra kl. 06 til kl. 06 påfølgende dag kan det regnes 50 prosent tillegg til takstene.</article> <article class="defaultP" margin-top="true">3. <i>Vederlag for kort kjøring:</i></article><article class="legalP" data-absoluteaddress="/paragraf/4/ledd/3/" id="paragraf-4-ledd-3">For kort kjøring behøver vederlaget ikke settes lavere enn kr 25,00 pr. tur. Det kan regnes prosentvise tillegg etter bestemmelsene i pkt. 1 og 2.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">For kjøring fra bopel på steder hvor det ikke er opprettet drosjesentraler, i de tidsrom det kan regnes 25, 32 eller 50 prosent tillegg etter bestemmelsene i pkt. 1 og 2, behøver vederlaget ikke settes lavere enn henholdsvis kr 32,00, kr 50,00 eller kr 57,00.</article> <article class="defaultP" margin-top="true">4. <i>Ventetid:</i></article><article class="legalP" data-absoluteaddress="/paragraf/4/ledd/5/" id="paragraf-4-ledd-5">For ventetid som skyldes bilens passasjerer eller trafikale forhold kan det regnes et vederlag på kr 211,00 pr. time. Det kan regnes prosentvise tillegg etter bestemmelsene i pkt. 1 og 2.</article></article><article class="legalArticle" data-lovdata-URL="LTI/forskrift/1994-12-05-1262/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bompenger m.v.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For bompenger der en passering med personbil ikke koster mer enn kr 15,00 og det finnes abonnementsordninger, skal det ikke regnes tillegg. Med abonnementsordning menes rabattordning som gir rett til et ubegrenset antall passeringer i en periode mot et fast vederlag.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Øvrige bompenger, fergebilletter, parkeringsavgift m.v. kan det kreves at passasjerene betaler. Dersom drosjene benytter seg av rabattordninger, skal passasjerene ikke betale mer enn rabattprisen.</article></article><article class="legalArticle" data-lovdata-URL="LTI/forskrift/1994-12-05-1262/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kjøring av bagasje</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For kjøring av bagasje skal det normalt ikke regnes tillegg i takstene.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">For kjøring av spesielt plasskrevende bagasje som må anbringes på takgrind eller i bagasjerom, kan det regnes et forholdsmessig tillegg i takstene på inntil kr 5,00 pr. kolli, begrenset oppad til kr 10,00 pr. tur.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">For rullestol for funksjonshemmet skal det ikke regnes tillegg.</article></article><article class="legalArticle" data-lovdata-URL="LTI/forskrift/1994-12-05-1262/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Spesialtakster</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Når drosjen er bestilt for kjøring i bryllup, konfirmasjon, barnedåp, begravelse og annen tilsvarende kjøring, kan det regnes et tillegg på inntil kr 60,00 til det som følger av forskriften foran. Dette tillegget kan bare regnes når bilen før kjøring er rengjort ut- og innvendig og ellers satt i slik stand som kjøreoppdraget krever.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">For drosjer som nyttes til kjøring av pasienter på båre eller smittefarlige pasienter som nødvendiggjør desinfeksjon av vognen, kan det regnes kr 6,30 pr. løpende km og et utrykningstillegg på kr 60,00. For nattkjøring og ventetid kan det regnes inntil samme tillegg som fastsatt i § 4.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Dersom drosjesjåføren ved sykekjøring må overnatte utenfor hjemstedet, kan det regnes vederlag for nødvendige utgifter til kost og losji.</article></article><article class="legalArticle" data-lovdata-URL="LTI/forskrift/1994-12-05-1262/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kvittering</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Drosjesjåføren plikter på anmodning å gi passasjerene datert kvittering. I kvitteringen skal oppgis sjåførens navn, bilens nummer, holdeplass, passasjerens på- og avstigningssted samt øvrige opplysninger som er nødvendig til kontroll av at vederlaget er regnet i samsvar med gjeldende prisforskrift.</article></article><article class="legalArticle" data-lovdata-URL="LTI/forskrift/1994-12-05-1262/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Plikt til å oppbevare prisforskriften</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift skal oppbevares i bilen og forevises passasjerene dersom de forlanger det.</article></article><article class="legalArticle" data-lovdata-URL="LTI/forskrift/1994-12-05-1262/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Unntak fra forskriften</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Konkurransetilsynet kan etter søknad godkjenne takstsystemer som for en del turer medfører høyere takster enn det som fremgår av §§ 2 og 3, eksempelvis sonetakster.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Konkurransetilsynet kan i spesielle tilfeller gjøre unntak fra forskriften.</article></article><article class="legalArticle" data-lovdata-URL="LTI/forskrift/1994-12-05-1262/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft 12. desember 1994 kl. 06.00. Samtidig oppheves forskrift av 1. januar 1994 nr. 71 om pris for kjøring med drosjebil og enkeltvedtak gjort i medhold av tidligere prisforskrifter.</article></article></main></body></html>