<!DOCTYPE html><html lang="no"><head><title>Forskrift om sanksjoner mot Bosnia-Hercegovina i samsvar med De Forente Nasjoners Sikkerhetsråds resolusjon nr. 942 av 23. september 1994.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1994-09-30-909</dd><dt class="dokid">DokumentID</dt><dd class="dokid">LTI/forskrift/1994-09-30-909</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 20</dd><dt class="dateInForce">I kraft fra</dt><dd class="dateInForce">1994-09-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-06-07-4</li></ul></dd><dt class="dateOfPublication">Kunngjort</dt><dd class="dateOfPublication">1994-10-20</dd><dt class="title">Tittel</dt><dd class="title">Forskrift om sanksjoner mot Bosnia-Hercegovina i samsvar med De Forente Nasjoners Sikkerhetsråds resolusjon nr. 942 av 23. september 1994.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 30. september 1994 med hjemmel i lov av 7. juni 1968 nr. 4 om gjennomføring av bindende vedtak av De Forente Nasjoners Sikkerhetsråd. Fremmet av Utenriksdepartementet.</dd><dt class="refid">RefID</dt><dd class="refid">forskrift/1994-09-30-909</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sanksjoner mot Bosnia-Hercegovina i samsvar med De Forente Nasjoners Sikkerhetsråds resolusjon nr. 942 av 23. september 1994.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1994-09-30-909" id="dokument"><h1>Forskrift om sanksjoner mot Bosnia-Hercegovina i samsvar med De Forente Nasjoners Sikkerhetsråds resolusjon nr. 942 av 23. september 1994.</h1><article class="legalArticle" data-lovdata-URL="LTI/forskrift/1994-09-30-909/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">1.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Det er forbudt å utøve økonomisk aktivitet på norsk territorium for foretak, selskap, stiftelser og sammenslutninger uansett hvor de er stiftet eller opprettet, som eies eller kontrolleres direkte eller indirekte av<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/punkt/1/ledd/1/punkt/1/" id="paragraf-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/punkt/1/ledd/1/punkt/1/ledd/1/" id="paragraf-1-punkt-1-ledd-1-punkt-1-ledd-1">person eller foretak, selskap, stiftelse og sammenslutning i de områder av Bosnia-Hercegovina som er under kontroll av bosniske serberstyrker,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/punkt/1/ledd/1/punkt/2/" id="paragraf-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/punkt/1/ledd/1/punkt/2/ledd/1/" id="paragraf-1-punkt-1-ledd-1-punkt-2-ledd-1">foretak, selskap, stiftelse og sammenslutning som er stiftet eller opprettet i henhold til den lovgivning som gjelder for de områder av Bosnia-Hercegovina som er under kontroll av bosniske serberstyrker.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">2.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Det er forbudt å utøve økonomisk aktivitet på norsk territorium for fysiske og juridiske personer, herunder slike som er utpekt av FNs medlemsland, som handler for eller til fordel for juridisk person nevnt i 1. ledd.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/punkt/3/" id="paragraf-1-punkt-3"><span class="data-originalId">3.</span><article class="legalP" data-absoluteaddress="/paragraf/1/punkt/3/ledd/1/" id="paragraf-1-punkt-3-ledd-1">Utenriksdepartementet kan gjøre unntak fra forbudene i 1. og 2. ledd dersom det finner at aktiviteten ikke medfører overføring av eiendeler eller dertil knyttede interesser til fysisk eller juridisk person nevnt i 1. ledd bokstav a) og b).</article></article></li><li data-li-identifier="4." data-name="4."><article class="listArticle" data-absoluteaddress="/paragraf/1/punkt/4/" id="paragraf-1-punkt-4"><span class="data-originalId">4.</span><article class="legalP" data-absoluteaddress="/paragraf/1/punkt/4/ledd/1/" id="paragraf-1-punkt-4-ledd-1">Unntatt fra forbudene i denne paragraf er forsyninger ment utelukkende til medisinsk bruk og matvarer som er notifisert Sikkerhetsrådets Sanksjonskomite for Jugoslavia, og viktige humanitære leveranser som Sikkerhetsrådets Sanksjonskomite for Jugoslavia har godkjent. Notifikasjon og innhenting av samtykke skjer gjennom Utenriksdepartementet. Søker må opplyse hvor midlene til betaling av slike forsyninger og leveranser stammer fra.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/1/punkt/5/" id="paragraf-1-punkt-5"><span class="data-originalId">5.</span><article class="legalP" data-absoluteaddress="/paragraf/1/punkt/5/ledd/1/" id="paragraf-1-punkt-5-ledd-1">Utenriksdepartementet kan nekte å utstede eller tilbakekalle tillatelser gitt i medhold av 4. ledd for person, foretak, selskap, stiftelse og sammenslutning som ikke overholder bestemmelsene i denne forskrift samt forskrifter som gjennomfører tidligere vedtatte relevante sikkerhetsrådsresolusjoner.</article></article></li></ul></article><article class="legalArticle" data-lovdata-URL="LTI/forskrift/1994-09-30-909/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Det er forbudt for enhver på norsk territorium, og for norske foretak, selskaper, stiftelser og sammenslutninger uansett hvor de befinner seg, å gjøre finansielle midler tilgjengelige for fysiske og juridiske personer nevnt i § 1, 1. og 2. ledd.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Det er forbudt å endre, overføre eller ta ut av landet innskudd og tilsvarende plasseringer foretatt i Norge av fysiske eller juridiske personer nevnt i § 1, 1. og 2. ledd.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">3.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Det er forbudt å yte lån og kreditter eller utbetale garantier til fysiske eller juridiske personer nevnt i § 1, 1. og 2. ledd.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">4.</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Det er forbudt å foreta investeringer i de deler av Bosnia-Hercegovina som er under kontroll av bosniske serberstyrker eller investere i aksjer eller andre verdipapirer utstedt av fysiske eller juridiske personer nevnt i § 1, 1. og 2. ledd.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/2/punkt/5/" id="paragraf-2-punkt-5"><span class="data-originalId">5.</span><article class="legalP" data-absoluteaddress="/paragraf/2/punkt/5/ledd/1/" id="paragraf-2-punkt-5-ledd-1">Ingen transaksjoner med tilknytning til de områder av Bosnia-Hercegovina som er under kontroll av bosniske serberstyrker kan foretas uten samtykke fra Norges Bank. Norges Bank kan gi tillatelse til å foreta betaling som er tillatt forutsatt at innbetaling foretas på sperret konto under kontroll av Norges Bank.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/2/punkt/6/" id="paragraf-2-punkt-6"><span class="data-originalId">6.</span><article class="legalP" data-absoluteaddress="/paragraf/2/punkt/6/ledd/1/" id="paragraf-2-punkt-6-ledd-1">Unntatt fra forbudene i denne paragraf er betaling i forbindelse med transaksjoner som tillates etter § 1, 3. og 4. ledd, og betaling som myndighetene i Bosnia-Hercegovina har gitt tillatelse til angående personer eller foretak innen dets territorium. Det må søkes Utenriksdepartementet om samtykke til overføring av midler for disse formål.</article></article></li></ul></article><article class="legalArticle" data-lovdata-URL="LTI/forskrift/1994-09-30-909/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Det er forbudt for enhver på norsk territorium, og for norske borgere, selskaper, stiftelser og sammenslutninger uansett hvor de befinner seg, å utføre tjenester for personer eller foretak i de områder av Bosnia-Hercegovina som er under kontroll av bosniske serberstyrker, når oppdraget er et ledd i ervervsvirksomhet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Unntatt fra forbudet i 1. ledd er<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/2/ledd/1/punkt/1/" id="paragraf-3-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/2/ledd/1/punkt/1/ledd/1/" id="paragraf-3-punkt-2-ledd-1-punkt-1-ledd-1">tjenesteyting i samsvar med denne og tidligere vedtatte relevante forskrifter i forbindelse med telekommunikasjon, postformidling og juridiske tjenester,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/2/ledd/1/punkt/2/" id="paragraf-3-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/2/ledd/1/punkt/2/ledd/1/" id="paragraf-3-punkt-2-ledd-1-punkt-2-ledd-1">tjenesteyting som er nødvendig for humanitære eller andre særlige formål og som er godkjent av Sanksjonskomiteen for Jugoslavia. Søknad om slik tjenesteyting formidles gjennom Utenriksdepartementet,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/punkt/2/ledd/1/punkt/3/" id="paragraf-3-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/punkt/2/ledd/1/punkt/3/ledd/1/" id="paragraf-3-punkt-2-ledd-1-punkt-3-ledd-1">tjenesteyting som myndighetene i Bosnia-Hercegovina har gitt tillatelse til.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/1994-09-30-909/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Følgende personer nektes innreise til Norge:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/punkt/1/ledd/1/punkt/1/" id="paragraf-4-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/punkt/1/ledd/1/punkt/1/ledd/1/" id="paragraf-4-punkt-1-ledd-1-punkt-1-ledd-1">medlemmer av myndighetene, herunder de lovgivende myndigheter, i de områder av Bosnia-Hercegovina som er under kontroll av bosniske serberstyrker, og offiserer i de bosnisk serbiske militære og paramilitære styrker, samt personer som opptrer på vegne av slike myndigheter eller styrker,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/punkt/1/ledd/1/punkt/2/" id="paragraf-4-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/punkt/1/ledd/1/punkt/2/ledd/1/" id="paragraf-4-punkt-1-ledd-1-punkt-2-ledd-1">personer som etter at denne forskrift trer i kraft har forsynt de bosniske serberstyrker med finansielle midler eller militært eller annet utstyr og materiell i strid med forskrifter som gjennomfører relevante sikkerhetsrådsresolusjoner,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/punkt/1/ledd/1/punkt/3/" id="paragraf-4-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/punkt/1/ledd/1/punkt/3/ledd/1/" id="paragraf-4-punkt-1-ledd-1-punkt-3-ledd-1">personer i områder av Bosnia-Hercegovina under kontroll av bosniske serberstyrker som har overtrådt eller medvirket til å overtre forskrifter som gjennomfører FNs Sikkerhetsråds resolusjon nr. 820 (1993) og denne forskrift.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Unntatt fra forbudene i 1. ledd er<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/punkt/2/ledd/1/punkt/1/" id="paragraf-4-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/punkt/2/ledd/1/punkt/1/ledd/1/" id="paragraf-4-punkt-2-ledd-1-punkt-1-ledd-1">innreise av norske statsborgere,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/punkt/2/ledd/1/punkt/2/" id="paragraf-4-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/punkt/2/ledd/1/punkt/2/ledd/1/" id="paragraf-4-punkt-2-ledd-1-punkt-2-ledd-1">innreise av personer nevnt i 1. ledd når Sanksjonskomiteen for Jugoslavia eller De Forente Nasjoners Sikkerhetsråd har gitt samtykke. Søknad om innreise etter dette ledd må forelegges Utenriksdepartementet.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/1994-09-30-909/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Det er forbudt for skip som er norskregistrert eller som disponeres eller på annen måte er under kontroll av norske borgere, selskaper og sammenslutninger å anløpe havn i de områder av Bosnia-Hercegovina som er under kontroll av bosniske serberstyrker.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Unntatt fra forbudet i 1. ledd er<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/punkt/2/ledd/1/punkt/1/" id="paragraf-5-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/punkt/2/ledd/1/punkt/1/ledd/1/" id="paragraf-5-punkt-2-ledd-1-punkt-1-ledd-1">anløp som Sanksjonskomiteen for Jugoslavia har gitt samtykke til. Innhenting av samtykke kan skje gjennom Utenriksdepartementet,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/punkt/2/ledd/1/punkt/2/" id="paragraf-5-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/punkt/2/ledd/1/punkt/2/ledd/1/" id="paragraf-5-punkt-2-ledd-1-punkt-2-ledd-1">anløp som myndighetene i Bosnia-Hercegovina har gitt samtykke til for sitt territorium,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/punkt/2/ledd/1/punkt/3/" id="paragraf-5-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/punkt/2/ledd/1/punkt/3/ledd/1/" id="paragraf-5-punkt-2-ledd-1-punkt-3-ledd-1">force majeure.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/1994-09-30-909/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Enhver forsendelse av varer fra område under norsk jurisdiksjon til område som er under kontroll av bosniske serberstyrker skal deklareres til vedkommende tollmyndigheter. Forsendelsen skal lastes på en måte som muliggjør fysisk kontroll av innholdet.</article></article><article class="legalArticle" data-lovdata-URL="LTI/forskrift/1994-09-30-909/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forbudene i denne forskrift kommer ikke til anvendelse på aktiviteter knyttet til FNs operasjoner i Bosnia-Hercegovina, Den internasjonale konferanse om det tidligere Jugoslavia eller Den europeiske unions overvåkingsgrupper.</article></article><article class="legalArticle" data-lovdata-URL="LTI/forskrift/1994-09-30-909/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Utenriksdepartementet gis fullmakt til å endre, suspendere eller oppheve denne forskrift.</article></article><article class="legalArticle" data-lovdata-URL="LTI/forskrift/1994-09-30-909/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks.</article></article></main></body></html>