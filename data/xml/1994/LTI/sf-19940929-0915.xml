<!DOCTYPE html><html lang="no"><head><title>Forskrift om endring i forskrift om øvingskjøring med motorvogn og om trafikkopplæring mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:29</dd><dt class="legacyID">Datokode</dt><dd class="legacyID">FOR-1994-09-29-915</dd><dt class="dokid">DokumentID</dt><dd class="dokid">LTI/forskrift/1994-09-29-915</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 21</dd><dt class="dateInForce">I kraft fra</dt><dd class="dateInForce">1994-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1968-12-14-9352</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§26</li><li>lov/1965-06-18-4/§27</li><li>lov/1965-06-18-4/§28</li><li>lov/1965-06-18-4/§42</li><li>lov/1965-06-18-4/§43</li></ul></dd><dt class="dateOfPublication">Kunngjort</dt><dd class="dateOfPublication">1994-11-07</dd><dt class="title">Tittel</dt><dd class="title">Forskrift om endring i forskrift om øvingskjøring med motorvogn og om trafikkopplæring mv.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 29. september 1994 med hjemmel i vegtrafikklov av 18. juni 1965 nr. 4 §§ 26, 27, 28, 42 og 43.</dd><dt class="refid">RefID</dt><dd class="refid">forskrift/1994-09-29-915</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om øvingskjøring med motorvogn og om trafikkopplæring mv.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-09-29-915" id="dokument"><h1>Forskrift om endring i forskrift om øvingskjøring med motorvogn og om trafikkopplæring mv.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-09-29-915/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 14. desember 1968 nr. 9352 om øvingskjøring med motorvogn og om trafikkopplæring mv gjøres følgende endringer:</article> <article class="defaultP" margin-top="true">§ 1 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Med øvingskjøring forstås i disse forskrifter praktisk opplæring for erverv eller fornyelse av førerkort, kompetansebevis eller annen førerrett etter vegtrafikkloven, hvor lærer eller ledsager instruerer og har tilsyn og kontroll med kjøringen. Som øvingskjøring regnes også praktisk opplæring for vedlikehold av kjøreferdigheter.</article></article></li></ul></article> <article class="defaultP" margin-top="true">§ 1 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Øvingskjøring med motorvogn må ikke finne sted tidligere enn 1 år før det tidspunkt eleven etter sin alder kan få førerkort eller førerrett for den aktuelle motorvogngruppe etter førerkortforskriftene. Øvingskjøring med motorvogn i førerkortklasse B kan starte 2 år før eleven etter sin alder kan få førerkort.</article><article class="legalP" data-absoluteaddress="/kapittel/1/ledd/1/punkt/2/ledd/2/" id="kapittel-1-ledd-1-punkt-2-ledd-2">For øvingskjøring i klassene CE, D/DE, D2 og D2E kreves at eleven har førerkort i klasse B. Kravet om slikt førerkort gjelder ikke for yrkesopplæring i samsvar med rådsdirektiv 76/914/EØF. Elev som gjennomgår yrkesopplæring i samsvar med rådsdirektiv 76/914/EØF kan starte supplerende øvingskjøring ved godkjent kjøreskole fra fylte 17 år.</article></article></li></ul></article> <article class="defaultP" margin-top="true">§ 1 nr. 5 skal lyde:<ul class="defaultList"><li data-li-identifier="5." data-name="5."><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">5.</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Kravene til ledsager i vegtrafikkloven § 26 annet ledd gjelder ikke for militært personell som forestår øvingskjøring for å kunne føre Forsvarets eller Sivilforsvarets kjøretøyer under tjeneste. Slikt militært personell skal ha gjennomgått opplæring etter program godkjent av Forsvaret.</article><article class="legalP" data-absoluteaddress="/kapittel/1/ledd/1/punkt/3/ledd/2/" id="kapittel-1-ledd-1-punkt-3-ledd-2">Ved militær øvingskjøring med bil som hører til førerkortklassene C, CE, D/DE, D2 og D2E, må elev ha førerkort i klasse B.</article></article></li></ul></article> <article class="defaultP" margin-top="true">§ 1 nr. 7 skal lyde:<ul class="defaultList"><li data-li-identifier="7." data-name="7."><article class="listArticle" data-absoluteaddress="/kapittel/1/ledd/1/punkt/4/" id="kapittel-1-ledd-1-punkt-4"><span class="data-originalId">7.</span><article class="legalP" data-absoluteaddress="/kapittel/1/ledd/1/punkt/4/ledd/1/" id="kapittel-1-ledd-1-punkt-4-ledd-1">Ledsager for øvingskjøring må ha fylt 25 år, ha gyldig førerkort for vedkommende motorvogngruppe og ha hatt slikt førerkort uavbrutt i minst 5 år, jfr. vegtrafikkloven § 26 annet ledd.</article></article></li></ul></article> <article class="defaultP" margin-top="true">§ 1 nr. 8 skal lyde:<ul class="defaultList"><li data-li-identifier="8." data-name="8."><article class="listArticle" data-absoluteaddress="/kapittel/1/ledd/1/punkt/5/" id="kapittel-1-ledd-1-punkt-5"><span class="data-originalId">8.</span><article class="legalP" data-absoluteaddress="/kapittel/1/ledd/1/punkt/5/ledd/1/" id="kapittel-1-ledd-1-punkt-5-ledd-1">Bil som nyttes til vederlagsfri øvingskjøring i klasse B, må være innrettet slik at ledsageren fra sin plass lett kan stanse bilen på en rask og effektiv måte. Bilen må enten ha tilstrekkelig effektiv håndbrems plassert fra gulvet i midten av bilen eller ha dobbelt pedalsett for clutch og fotbrems. Bilen må foruten de påbudte speil for vanlig fører ha speil for ledsageren, slik at han fra sin plass kan ha tilstrekkelig utsikt bakover.</article><article class="legalP" data-absoluteaddress="/kapittel/1/ledd/1/punkt/5/ledd/2/" id="kapittel-1-ledd-1-punkt-5-ledd-2">Ved øvingskjøring etter første ledd skal bilen være merket med skilt som bakover viser en rød bokstav L på hvit bakgrunn. Skiltets høyde og bredde skal være minst 15 cm med sentrisk plassert bokstav L med strekbredde omlag 4 cm, høyde 10 cm vertikalt og lengde 9 cm horisontalt.</article></article></li></ul></article> <article class="defaultP" margin-top="true">§ 19 oppheves.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-09-29-915/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft 1. oktober 1994.</article></section></main></body></html>