<!DOCTYPE html><html lang="no"><head><title>Forskrift om spesialavfall.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:20</dd><dt class="legacyID">Datokode</dt><dd class="legacyID">FOR-1994-05-19-362</dd><dt class="dokid">DokumentID</dt><dd class="dokid">LTI/forskrift/1994-05-19-362</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 8</dd><dt class="dateInForce">I kraft fra</dt><dd class="dateInForce">1994-07-01, 1995-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-04-10-939</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§20</li><li>lov/1981-03-13-6/§31</li></ul></dd><dt class="dateOfPublication">Kunngjort</dt><dd class="dateOfPublication">1994-06-13</dd><dt class="title">Tittel</dt><dd class="title">Forskrift om spesialavfall.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 19. mai 1994 med hjemmel i lov av 13. mars 1981 nr. 6 om vern mot forurensninger og om avfall (forurensningsloven) §§ 20 og 31.</dd><dt class="refid">RefID</dt><dd class="refid">forskrift/1994-05-19-362</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om spesialavfall.<ul class="tocSubUl"><li>§ 1. Formål</li><li>§ 2. Hva forskriften regulerer</li><li>§ 3. Definisjoner</li><li>§ 4. Grupper av spesialavfall forskriften omfatter</li><li>§ 5. Forsvarlig oppbevaring m.v. av spesialavfall</li><li>§ 6. Tillatelse til håndtering av spesialavfall</li><li>§ 7. Unntak fra kravet om tillatelse</li><li>§ 8. Leveringsplikt</li><li>§ 9. Meldeplikt ved konkurs</li><li>§ 10. Kommunenes ansvar</li><li>§ 11. Deklarasjon og opplysninger om avfallets innhold</li><li>§ 12. Emballering og merking</li><li>§ 13. Tilsyn/kontroll</li><li>§ 14. Unntak</li><li>§ 15. Klage</li><li>§ 16. Forurensningsgebyr</li><li>§ 17. Straff</li><li>§ 18. Ikrafttreden og overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/1994-05-19-362" id="dokument"><h1>Forskrift om spesialavfall.</h1><article class="legalArticle" data-lovdata-URL="LTI/forskrift/1994-05-19-362/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften har til formål å sikre at spesialavfall tas hånd om på en slik måte at det ikke skaper forurensning eller skade på mennesker eller dyr, eller fare for dette, og å bidra til et hensiktsmessig og forsvarlig system for håndtering av spesialavfall.</article></article><article class="legalArticle" data-lovdata-URL="LTI/forskrift/1994-05-19-362/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hva forskriften regulerer</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften gjelder oppbevaring, levering og håndtering av spesialavfall som omfattes av § 4.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Plikter etter denne forskriften unntar ikke fra forpliktelser i henhold til annen lovgivning.</article></article><article class="legalArticle" data-lovdata-URL="LTI/forskrift/1994-05-19-362/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Avfall: kasserte løsøregjenstander eller stoffer. Som avfall regnes også overflødige løsøregjenstander og stoffer fra tjenesteyting, produksjon og renseanlegg m.v. Avløpsvann og avgasser regnes ikke som avfall.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Spesialavfall: avfall som ikke hensiktsmessig kan håndteres sammen med forbruksavfall fordi det kan medføre alvorlige forurensninger eller fare for skade på mennesker eller dyr.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Håndtering: en fellesbetegnelse for innsamling, mottak, mellomlagring, behandling og annen disponering av spesialavfall, samt tankrensing som medfører spesialavfall.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Innsamling: henting av spesialavfallet hos en eller flere avfallsbesittere.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Mottak: et tilbud, stasjonært eller mobilt, hvor avfallsbesitter eller innsamler kan levere spesialavfall.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">Behandling: fysiske/kjemiske/biologiske prosesser som endrer spesialavfallets egenskaper og som er nødvendige eller hensiktsmessige for endelig disponering av avfallet.</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/3/ledd/1/punkt/7/" id="paragraf-3-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/3/ledd/1/punkt/7/ledd/1/" id="paragraf-3-ledd-1-punkt-7-ledd-1">Disponering: endelig anbringelse av spesialavfallet f.eks. i form av forbrenning, gjenvinning eller kontrollert deponering.</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/3/ledd/1/punkt/8/" id="paragraf-3-ledd-1-punkt-8"><span class="data-originalId">h)</span><article class="legalP" data-absoluteaddress="/paragraf/3/ledd/1/punkt/8/ledd/1/" id="paragraf-3-ledd-1-punkt-8-ledd-1">Tankrensing: rengjøring av tanker med tilhørende rør m.v., eller lignende innretning, der rengjøringen medfører at det oppstår spesialavfall.</article></article></li></ul></article></article><article class="legalArticle" data-lovdata-URL="LTI/forskrift/1994-05-19-362/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grupper av spesialavfall forskriften omfatter</span></h2><ul class="defaultList"><li><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Gruppe 1   Spillolje</article></article></li><li><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Gruppe 2   Annet oljeavfall<ul class="defaultList"><li data-li-identifier="2.1" data-name="2.1"><article class="listArticle" data-absoluteaddress="/paragraf/4/punkt/2/ledd/1/punkt/1/" id="paragraf-4-punkt-2-ledd-1-punkt-1"><span class="data-originalId">2.1</span><article class="legalP" data-absoluteaddress="/paragraf/4/punkt/2/ledd/1/punkt/1/ledd/1/" id="paragraf-4-punkt-2-ledd-1-punkt-1-ledd-1">Oljeavfall fra renseanlegg for oljeholdig avløpsvann</article></article></li><li data-li-identifier="2.2" data-name="2.2"><article class="listArticle" data-absoluteaddress="/paragraf/4/punkt/2/ledd/1/punkt/2/" id="paragraf-4-punkt-2-ledd-1-punkt-2"><span class="data-originalId">2.2</span><article class="legalP" data-absoluteaddress="/paragraf/4/punkt/2/ledd/1/punkt/2/ledd/1/" id="paragraf-4-punkt-2-ledd-1-punkt-2-ledd-1">Oljeavfall fra tankrensing</article></article></li><li data-li-identifier="2.3" data-name="2.3"><article class="listArticle" data-absoluteaddress="/paragraf/4/punkt/2/ledd/1/punkt/3/" id="paragraf-4-punkt-2-ledd-1-punkt-3"><span class="data-originalId">2.3</span><article class="legalP" data-absoluteaddress="/paragraf/4/punkt/2/ledd/1/punkt/3/ledd/1/" id="paragraf-4-punkt-2-ledd-1-punkt-3-ledd-1">Forurensede drivstoffer og fyringsoljer</article></article></li><li data-li-identifier="2.4" data-name="2.4"><article class="listArticle" data-absoluteaddress="/paragraf/4/punkt/2/ledd/1/punkt/4/" id="paragraf-4-punkt-2-ledd-1-punkt-4"><span class="data-originalId">2.4</span><article class="legalP" data-absoluteaddress="/paragraf/4/punkt/2/ledd/1/punkt/4/ledd/1/" id="paragraf-4-punkt-2-ledd-1-punkt-4-ledd-1">Brukte oljefiltre</article></article></li></ul></article></article></li><li><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Gruppe 3   Stabile oljeemulsjoner</article></article></li><li><article class="listArticle" data-absoluteaddress="/paragraf/4/punkt/4/" id="paragraf-4-punkt-4"><article class="legalP" data-absoluteaddress="/paragraf/4/punkt/4/ledd/1/" id="paragraf-4-punkt-4-ledd-1">Gruppe 4   Løsemiddelavfall<ul class="defaultList"><li data-li-identifier="4.1" data-name="4.1"><article class="listArticle" data-absoluteaddress="/paragraf/4/punkt/4/ledd/1/punkt/1/" id="paragraf-4-punkt-4-ledd-1-punkt-1"><span class="data-originalId">4.1</span><article class="legalP" data-absoluteaddress="/paragraf/4/punkt/4/ledd/1/punkt/1/ledd/1/" id="paragraf-4-punkt-4-ledd-1-punkt-1-ledd-1">Organiske løsemidler med halogen</article></article></li><li data-li-identifier="4.2" data-name="4.2"><article class="listArticle" data-absoluteaddress="/paragraf/4/punkt/4/ledd/1/punkt/2/" id="paragraf-4-punkt-4-ledd-1-punkt-2"><span class="data-originalId">4.2</span><article class="legalP" data-absoluteaddress="/paragraf/4/punkt/4/ledd/1/punkt/2/ledd/1/" id="paragraf-4-punkt-4-ledd-1-punkt-2-ledd-1">Organiske løsemidler uten halogen</article></article></li></ul></article></article></li><li><article class="listArticle" data-absoluteaddress="/paragraf/4/punkt/5/" id="paragraf-4-punkt-5"><article class="legalP" data-absoluteaddress="/paragraf/4/punkt/5/ledd/1/" id="paragraf-4-punkt-5-ledd-1">Gruppe 5   Maling, lim, lakk og trykkfarger</article></article></li><li><article class="listArticle" data-absoluteaddress="/paragraf/4/punkt/6/" id="paragraf-4-punkt-6"><article class="legalP" data-absoluteaddress="/paragraf/4/punkt/6/ledd/1/" id="paragraf-4-punkt-6-ledd-1">Gruppe 6   Destillasjonsrester</article></article></li><li><article class="listArticle" data-absoluteaddress="/paragraf/4/punkt/7/" id="paragraf-4-punkt-7"><article class="legalP" data-absoluteaddress="/paragraf/4/punkt/7/ledd/1/" id="paragraf-4-punkt-7-ledd-1">Gruppe 7   Tjæreavfall</article></article></li><li><article class="listArticle" data-absoluteaddress="/paragraf/4/punkt/8/" id="paragraf-4-punkt-8"><article class="legalP" data-absoluteaddress="/paragraf/4/punkt/8/ledd/1/" id="paragraf-4-punkt-8-ledd-1">Gruppe 8   Avfall som inneholder kvikksølv eller kadmium</article></article></li><li><article class="listArticle" data-absoluteaddress="/paragraf/4/punkt/9/" id="paragraf-4-punkt-9"><article class="legalP" data-absoluteaddress="/paragraf/4/punkt/9/ledd/1/" id="paragraf-4-punkt-9-ledd-1">Gruppe 9   Prioriterte helse- eller miljøskadelige metaller eller metallforbindelser</article></article></li><li><article class="listArticle" data-absoluteaddress="/paragraf/4/punkt/10/" id="paragraf-4-punkt-10"><article class="legalP" data-absoluteaddress="/paragraf/4/punkt/10/ledd/1/" id="paragraf-4-punkt-10-ledd-1">Gruppe 10   Cyanidholdig avfall</article></article></li><li><article class="listArticle" data-absoluteaddress="/paragraf/4/punkt/11/" id="paragraf-4-punkt-11"><article class="legalP" data-absoluteaddress="/paragraf/4/punkt/11/ledd/1/" id="paragraf-4-punkt-11-ledd-1">Gruppe 11   Bekjempningsmidler</article></article></li><li><article class="listArticle" data-absoluteaddress="/paragraf/4/punkt/12/" id="paragraf-4-punkt-12"><article class="legalP" data-absoluteaddress="/paragraf/4/punkt/12/ledd/1/" id="paragraf-4-punkt-12-ledd-1">Gruppe 12   Isocyanater og andre sterkt reaktive stoffer</article></article></li><li><article class="listArticle" data-absoluteaddress="/paragraf/4/punkt/13/" id="paragraf-4-punkt-13"><article class="legalP" data-absoluteaddress="/paragraf/4/punkt/13/ledd/1/" id="paragraf-4-punkt-13-ledd-1">Gruppe 13   Etsende stoffer og produkter<ul class="defaultList"><li data-li-identifier="13.1" data-name="13.1"><article class="listArticle" data-absoluteaddress="/paragraf/4/punkt/13/ledd/1/punkt/1/" id="paragraf-4-punkt-13-ledd-1-punkt-1"><span class="data-originalId">13.1</span><article class="legalP" data-absoluteaddress="/paragraf/4/punkt/13/ledd/1/punkt/1/ledd/1/" id="paragraf-4-punkt-13-ledd-1-punkt-1-ledd-1">Syrer</article></article></li><li data-li-identifier="13.2" data-name="13.2"><article class="listArticle" data-absoluteaddress="/paragraf/4/punkt/13/ledd/1/punkt/2/" id="paragraf-4-punkt-13-ledd-1-punkt-2"><span class="data-originalId">13.2</span><article class="legalP" data-absoluteaddress="/paragraf/4/punkt/13/ledd/1/punkt/2/ledd/1/" id="paragraf-4-punkt-13-ledd-1-punkt-2-ledd-1">Baser</article></article></li><li data-li-identifier="13.3" data-name="13.3"><article class="listArticle" data-absoluteaddress="/paragraf/4/punkt/13/ledd/1/punkt/3/" id="paragraf-4-punkt-13-ledd-1-punkt-3"><span class="data-originalId">13.3</span><article class="legalP" data-absoluteaddress="/paragraf/4/punkt/13/ledd/1/punkt/3/ledd/1/" id="paragraf-4-punkt-13-ledd-1-punkt-3-ledd-1">Andre etsende stoffer</article></article></li></ul></article></article></li><li><article class="listArticle" data-absoluteaddress="/paragraf/4/punkt/14/" id="paragraf-4-punkt-14"><article class="legalP" data-absoluteaddress="/paragraf/4/punkt/14/ledd/1/" id="paragraf-4-punkt-14-ledd-1">Gruppe 14   Ilandført avfall fra oljeboring/-produksjon<ul class="defaultList"><li data-li-identifier="14.1" data-name="14.1"><article class="listArticle" data-absoluteaddress="/paragraf/4/punkt/14/ledd/1/punkt/1/" id="paragraf-4-punkt-14-ledd-1-punkt-1"><span class="data-originalId">14.1</span><article class="legalP" data-absoluteaddress="/paragraf/4/punkt/14/ledd/1/punkt/1/ledd/1/" id="paragraf-4-punkt-14-ledd-1-punkt-1-ledd-1">Oljebasert borevæske og oljeholdig borekaks</article></article></li><li data-li-identifier="14.2" data-name="14.2"><article class="listArticle" data-absoluteaddress="/paragraf/4/punkt/14/ledd/1/punkt/2/" id="paragraf-4-punkt-14-ledd-1-punkt-2"><span class="data-originalId">14.2</span><article class="legalP" data-absoluteaddress="/paragraf/4/punkt/14/ledd/1/punkt/2/ledd/1/" id="paragraf-4-punkt-14-ledd-1-punkt-2-ledd-1">Andre typer borevæske og borekaks</article></article></li><li data-li-identifier="14.3" data-name="14.3"><article class="listArticle" data-absoluteaddress="/paragraf/4/punkt/14/ledd/1/punkt/3/" id="paragraf-4-punkt-14-ledd-1-punkt-3"><span class="data-originalId">14.3</span><article class="legalP" data-absoluteaddress="/paragraf/4/punkt/14/ledd/1/punkt/3/ledd/1/" id="paragraf-4-punkt-14-ledd-1-punkt-3-ledd-1">Andre olje- eller kjemikalieholdige væsker fra oljeboring/-produksjon</article></article></li></ul></article></article></li><li><article class="listArticle" data-absoluteaddress="/paragraf/4/punkt/15/" id="paragraf-4-punkt-15"><article class="legalP" data-absoluteaddress="/paragraf/4/punkt/15/ledd/1/" id="paragraf-4-punkt-15-ledd-1">Gruppe 15   Annet meget giftig, giftig eller miljøskadelig avfall</article></article></li></ul><article class="legalP" data-absoluteaddress="/paragraf/4/ledd/1/" id="paragraf-4-ledd-1">Avgjørende for om konsentrasjonen av et stoff er så høy at avfallet faller inn under forskriftens virkeområde er om avfallet kan medføre forurensninger eller skader på mennesker eller dyr eller fare for dette. Den som har avfallet har ansvaret for denne vurderingen. Forurensningsmyndigheten avgjør i tvilstilfelle om avfallet omfattes av forskriften.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Statens forurensningstilsyn kan i enkelttilfelle fatte vedtak om at forskriften skal omfatte spesialavfall som ikke faller inn under gruppene ovenfor.</article></article><article class="legalArticle" data-lovdata-URL="LTI/forskrift/1994-05-19-362/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forsvarlig oppbevaring m.v. av spesialavfall</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Enhver som er i besittelse av spesialavfall har ansvar for at spesialavfallet oppbevares, lagres og forøvrig tas forsvarlig hånd om, herunder at det treffes tiltak for å forebygge at spesialavfallet forårsaker forurensning eller skade på mennesker eller dyr, eller fare for dette.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Spesialavfall skal ikke blandes sammen med annet avfall. Spesialavfall fra ulike avfallsgrupper, jf. § 4, skal ikke sammenblandes uten at det skjer som ledd i lovlig behandling. Ulike typer spesialavfall innen samme avfallsgruppe skal ikke sammenblandes dersom dette kan medføre fare for forurensning, eller skape problemer for den videre håndteringen av avfallet.</article></article><article class="legalArticle" data-lovdata-URL="LTI/forskrift/1994-05-19-362/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tillatelse til håndtering av spesialavfall</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Den som håndterer spesialavfall skal ha tillatelse fra Statens forurensningstilsyn, fylkesmannen eller den Miljøverndepartementet bemyndiger.</article></article><article class="legalArticle" data-lovdata-URL="LTI/forskrift/1994-05-19-362/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak fra kravet om tillatelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Krav om tillatelse etter § 6 gjelder ikke for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">Virksomhet som har tillatelse med hjemmel i forurensningsloven § 11 til behandling eller disponering av spesialavfall fra egen virksomhet. Unntaket gjelder bare det tillatelsen etter § 11 omfatter.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">Bedriftsintern gjenvinning av eget spesialavfall som kan finne sted uten tillatelse etter forurensningsloven § 11 fordi det ikke medfører nevneverdige skader eller ulemper, jf. forurensningsloven § 8 siste ledd.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/7/ledd/1/punkt/3/" id="paragraf-7-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/7/ledd/1/punkt/3/ledd/1/" id="paragraf-7-ledd-1-punkt-3-ledd-1">Tilbud fra den enkelte forhandler til forbruker om å ta i mot spesialavfall fra tilsvarende produkter som forhandleren omsetter.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/7/ledd/1/punkt/4/" id="paragraf-7-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/7/ledd/1/punkt/4/ledd/1/" id="paragraf-7-ledd-1-punkt-4-ledd-1">Anlegg for mottak og lagring av oljeholdig avfall etablert i medhold av forskrifter av 25. august 1981 nr. 9023 om etablering av mottaksordninger for avfall fra skip, med hjemmel i lov 9. juni 1903 nr. 7 om statskontrol med skibes sjødygtighed m.v. § 116. Unntaket gjelder bare for oljeholdig avfall som mottas fra skip og som omfattes av nevnte forskrift.</article></article></li></ul></article></article><article class="legalArticle" data-lovdata-URL="LTI/forskrift/1994-05-19-362/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Leveringsplikt</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Virksomhet hvor det oppstår spesialavfall skal levere dette til den som etter §§ 6 og 7 kan håndtere avfallet. Spesialavfallet skal leveres minst 1 gang pr. år. Leveringsplikt for den enkelte spesialavfallsgruppe inntrer ikke før mengden overstiger 1 kg.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Ved nedleggelse av virksomhet eller driftsstans utover 3 måneder inntrer leveringsplikten umiddelbart.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Leveringsplikten gjelder ikke virksomhet som med tillatelse etter forurensningsloven § 11 behandler eller disponerer eget spesialavfall. Unntaket fra leveringsplikten gjelder bare det tillatelsen etter forurensningsloven § 11 omfatter.</article></article><article class="legalArticle" data-lovdata-URL="LTI/forskrift/1994-05-19-362/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Meldeplikt ved konkurs</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Når det åpnes konkurs i virksomhet hvor det oppbevares spesialavfall, plikter bostyrer straks å gi melding til fylkesmannen om typer og mengder spesialavfall som blir etterlatt. Meldeplikten for den enkelte spesialavfallsgruppe inntrer ikke før mengden overstiger 1 kg.</article></article><article class="legalArticle" data-lovdata-URL="LTI/forskrift/1994-05-19-362/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kommunenes ansvar</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Kommunen skal sørge for at det eksisterer et tilstrekkelig tilbud for mottak av spesialavfall fra husholdninger og virksomheter med mindre mengder spesialavfall i kommunen. Plikten er begrenset til mottak av inntil 400 kg spesialavfall totalt pr. år pr. avfallsbesitter.</article></article><article class="legalArticle" data-lovdata-URL="LTI/forskrift/1994-05-19-362/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Deklarasjon og opplysninger om avfallets innhold</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Virksomhet som leverer spesialavfall skal før levering av avfallet fylle ut deklarasjonsskjema godkjent av Statens forurensningstilsyn. Utfylt deklarasjonsskjema skal medfølge avfallet ved videre transport.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Husholdninger som leverer spesialavfall plikter ved levering så langt det er mulig å gi opplysninger om avfallets opprinnelse, innhold og egenskaper, herunder så langt som mulig påse at det framgår klart av emballasjen hva denne inneholder.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Den som håndterer spesialavfall er ansvarlig for å påse at avfallet som mottas fra virksomheter er deklarert, og skal påse at deklarasjonsskjema følger alle leveranser ved viderelevering.</article></article><article class="legalArticle" data-lovdata-URL="LTI/forskrift/1994-05-19-362/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Emballering og merking</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Virksomhet som lagrer eller leverer spesialavfall, skal påse at spesialavfallet er emballert på en slik måte at det er egnet for lagring og transport. Den som håndterer spesialavfall skal påse at spesialavfallet er tilfredsstillende emballert for lagring og videre transport.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Spesialavfall som er deklarasjonspliktig etter § 11 skal under lagring, transport og ved levering merkes på emballasjen med deklarasjonsskjemaets løpenummer. Merkingen skal være lett synlig og bestandig mot fysiske og klimatiske påvirkninger.</article></article><article class="legalArticle" data-lovdata-URL="LTI/forskrift/1994-05-19-362/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Tilsyn/kontroll</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Statens forurensningstilsyn, fylkesmannen eller den Miljøverndepartementet bemyndiger, fører tilsyn med at bestemmelsene i denne forskriften overholdes.</article></article><article class="legalArticle" data-lovdata-URL="LTI/forskrift/1994-05-19-362/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Statens forurensningstilsyn, fylkesmannen eller den Miljøverndepartementet bemyndiger kan gjøre unntak fra denne forskriften.</article></article><article class="legalArticle" data-lovdata-URL="LTI/forskrift/1994-05-19-362/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Klage</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Vedtak truffet av Statens forurensningstilsyn i medhold av denne forskriften kan påklages til Miljøverndepartementet. Vedtak truffet av fylkesmannen i medhold av denne forskriften kan påklages til Statens forurensningstilsyn.</article></article><article class="legalArticle" data-lovdata-URL="LTI/forskrift/1994-05-19-362/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Forurensningsgebyr</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">For å sikre at bestemmelsene i denne forskriften eller vedtak truffet i medhold av denne forskriften blir gjennomført, kan Statens forurensningstilsyn eller fylkesmannen fastsette og frafalle forurensningsgebyr til staten i medhold av forurensningsloven § 73.</article></article><article class="legalArticle" data-lovdata-URL="LTI/forskrift/1994-05-19-362/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Straff</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Overtredelse av denne forskriften kan straffes med bøter, jf. forurensningsloven § 79 annet ledd. Forøvrig kommer bestemmelsene i forurensningsloven kap. 10 til anvendelse, dersom forholdet ikke går inn under strengere straffebestemmelser.</article></article><article class="legalArticle" data-lovdata-URL="LTI/forskrift/1994-05-19-362/§18" data-name="§18" data-partID="§18" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttreden og overgangsbestemmelser</span></h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Forskriften trer i kraft 1. juli 1994, med unntak av § 10. Fra samme tidspunkt oppheves forskrift av 10. april 1984 nr. 939 om leveringsplikt, innsamling, mottak og behandling/disponering av visse grupper spesialavfall. § 10 trer i kraft 1. juli 1995.</article><article class="legalP" data-absoluteaddress="/paragraf/18/ledd/2/" id="paragraf-18-ledd-2">Tillatelser gitt etter forskrift av 10. april 1984 nr. 939 leveringsplikt, innsamling, mottak og behandling/disponering av visse grupper spesialavfall § 3 likestilles med tillatelser gitt etter denne forskriften § 6. Nye tillatelser og fornyelse av tillatelser skal etter at denne forskriften er trådt i kraft gis i medhold av denne forskriften § 6.</article></article></main></body></html>