<!DOCTYPE html><html lang="no"><head><title>Forskrift om salær fra det offentlige til advokater m.fl. etter faste satser (stykkprissatser) ved fritt rettsråd og i straffesaker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:18</dd><dt class="legacyID">Datokode</dt><dd class="legacyID">FOR-1994-10-28-981</dd><dt class="dokid">DokumentID</dt><dd class="dokid">LTI/forskrift/1994-10-28-981</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 22</dd><dt class="dateInForce">I kraft fra</dt><dd class="dateInForce">1994-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§78</li><li>lov/1981-05-22-25/§107</li><li>lov/1981-05-22-25/§107</li><li>forskrift/1982-10-08-1445</li><li>forskrift/1985-12-13-2095</li><li>lov/1916-07-21-2/§10</li><li>forskrift/1992-10-26-969/§3</li></ul></dd><dt class="dateOfPublication">Kunngjort</dt><dd class="dateOfPublication">1994-11-25</dd><dt class="title">Tittel</dt><dd class="title">Forskrift om salær fra det offentlige til advokater m.fl. etter faste satser (stykkprissatser) ved fritt rettsråd og i straffesaker.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 28. oktober 1994 med hjemmel i straffeprosessloven av 22. mai 1981 nr. 25 §§ 78, 107 og 107 d, jf. kgl. res. 8. oktober 1982 nr. 1445 om delegering av myndighet til Justis- og politidepartementet til å gi salærinstruks og kgl.res. 13. desember 1985 nr. 2095, lov av 21. juli 1916 nr. 2 om vitners og sakkyndiges vitnegodtgjøring § 10, lov av 13. juni 1980 nr. 35 om fri rettshjelp §§ 3 og 7, jf. kgl.res. 8. august 1982, og forskrift av 26. oktober 1992 nr. 969 om salær fra det offentlige til advokater m.v. § 3 annet ledd.</dd><dt class="refid">RefID</dt><dd class="refid">forskrift/1994-10-28-981</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om salær fra det offentlige til advokater m.fl. etter faste satser (stykkprissatser) ved fritt rettsråd og i straffesaker.<ul class="tocSubUl"><li>Kapittel 1 Anvendelsesområdet for stykkprissatser.<ul class="tocSubUl"><li>§ 1.</li><li>§ 2.</li><li>§ 3.</li></ul></li><li>Kapittel 2 Fritt rettsrådsaker<ul class="tocSubUl"><li>§ 4.</li><li>§ 5.</li><li>§ 6.</li></ul></li><li>Kapittel 3 Straffesaker<ul class="tocSubUl"><li>§ 7.</li><li>§ 8.</li><li>§ 9.</li></ul></li><li>Kapittel 4 Ikrafttredelse og overgangsbestemmelse<ul class="tocSubUl"><li>§ 10.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1994-10-28-981" id="dokument"><h1>Forskrift om salær fra det offentlige til advokater m.fl. etter faste satser (stykkprissatser) ved fritt rettsråd og i straffesaker.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-10-28-981/KAPITTEL_1" data-partID="k1"><h2>Kapittel 1 Anvendelsesområdet for stykkprissatser.</h2><article class="legalArticle" data-lovdata-URL="LTI/forskrift/1994-10-28-981/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder godtgjørelse fra det offentlige etter faste satser (stykkprissatser) ved fritt rettsråd og i straffesaker.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Ved fritt rettsråd får forskriften anvendelse for advokater og andre som har tillatelse til å yte fritt rettsråd, jf. lov om fri rettshjelp av 13. juni 1980 nr. 35 § 2 tredje ledd.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">I straffesaker får forskriften anvendelse for alle advokater som har krav på godtgjørelse fra det offentlige etter forskrift av 26. oktober 1992 nr. 969 om salær fra det offentlige til advokater m.v. (salærforskriften) § 1 første ledd. Unntatt er bistandsadvokater og advokater som gjør tjeneste som aktorer i straffesaker hvor salær fastsettes etter reglene i salærforskriften.</article></article><article class="legalArticle" data-lovdata-URL="LTI/forskrift/1994-10-28-981/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Godtgjørelse etter stykkprissats skal skje i følgende saker:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">Ved fritt rettsråd:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/2/ledd/1/punkt/1/ledd/1/punkt/1/" id="kapittel-1-paragraf-2-ledd-1-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1-punkt-1-ledd-1">Fremmedsaker, herunder klagesaker, jf. rettshjelploven § 13 første ledd.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/2/ledd/1/punkt/1/ledd/1/punkt/2/" id="kapittel-1-paragraf-2-ledd-1-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/punkt/2/ledd/1/" id="kapittel-1-paragraf-2-ledd-1-punkt-1-ledd-1-punkt-2-ledd-1">Ekteskaps- og familiesaker, herunder saker om foreldreansvar, daglig omsorg, samværsrett og felleseieskifte, jf. rettshjelploven § 13 annet ledd, jf. § 18 første ledd nr. 1. Unntatt er bidragssaker og farskapssaker.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/paragraf/2/ledd/1/punkt/1/ledd/1/punkt/3/" id="kapittel-1-paragraf-2-ledd-1-punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/punkt/3/ledd/1/" id="kapittel-1-paragraf-2-ledd-1-punkt-1-ledd-1-punkt-3-ledd-1">Erstatning ved personskade eller tap av forsørger, jf. rettshjelploven § 13 annet ledd, jf. § 18 første ledd nr. 2. Unntatt er søknad om voldsoffer- eller billighetserstatning fra det offentlige.</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/paragraf/2/ledd/1/punkt/1/ledd/1/punkt/4/" id="kapittel-1-paragraf-2-ledd-1-punkt-1-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/punkt/4/ledd/1/" id="kapittel-1-paragraf-2-ledd-1-punkt-1-ledd-1-punkt-4-ledd-1">Oppsigelse i husleieforhold etter lov av 16. juni 1939 nr. 6 om husleie §§ 38 og 39, jf. rettshjelploven § 13 annet ledd, jf. § 18 første ledd nr. 3.</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/paragraf/2/ledd/1/punkt/1/ledd/1/punkt/5/" id="kapittel-1-paragraf-2-ledd-1-punkt-1-ledd-1-punkt-5"><span class="data-originalId">e.</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/punkt/5/ledd/1/" id="kapittel-1-paragraf-2-ledd-1-punkt-1-ledd-1-punkt-5-ledd-1">Oppsigelses- og avskjedigelsessaker i arbeidsforhold etter lov av 4. februar 1977 nr. 4 om arbeidervern og arbeidsmiljø m.v. §§ 61-66, jf. rettshjelploven § 13 annet ledd, jf. § 18 første ledd nr. 4.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">I straffesaker:</article><article class="legalP" data-absoluteaddress="/kapittel/1/paragraf/2/ledd/1/punkt/2/ledd/2/" id="kapittel-1-paragraf-2-ledd-1-punkt-2-ledd-2">Hovedforhandling i straffesaker ved herreds- og byrett.</article></article></li></ul></article></article><article class="legalArticle" data-lovdata-URL="LTI/forskrift/1994-10-28-981/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Stykkprissatsen beregnes med utgangspunkt i den offentlige salærsats.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Salærforskriften § 6 tredje til femte ledd om nedsettelse av den offentlige salærsats gjelder tilsvarende.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-10-28-981/KAPITTEL_2" data-partID="k2"><h2>Kapittel 2 Fritt rettsrådsaker</h2><article class="legalArticle" data-lovdata-URL="LTI/forskrift/1994-10-28-981/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Fritt rettsråd som ikke overstiger 2 timer godtgjøres med stykkprissats lik 1,5 ganger den offentlige salærsats.</article></article><article class="legalArticle" data-lovdata-URL="LTI/forskrift/1994-10-28-981/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Fritt rettsråd som overstiger 2 timer godtgjøres etter følgende stykkprissatser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/2/ledd/1/punkt/1/" id="kapittel-2-paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/2/ledd/1/punkt/1/ledd/1/" id="kapittel-2-paragraf-2-ledd-1-punkt-1-ledd-1">Fremmedsaker: 5 ganger den offentlige salærsats, med tillegg av 1 gang salærsatsen for klage. Klage over avslag på søknad om asyl: 3 ganger den offentlige salærsats.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/2/ledd/1/punkt/2/" id="kapittel-2-paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/2/ledd/1/punkt/2/ledd/1/" id="kapittel-2-paragraf-2-ledd-1-punkt-2-ledd-1">Saker om foreldreansvar, daglig omsorg og samværsrett (gjelder ikke farskapssaker): 7 ganger den offentlige salærsats.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/2/ledd/1/punkt/3/" id="kapittel-2-paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/2/ledd/1/punkt/3/ledd/1/" id="kapittel-2-paragraf-2-ledd-1-punkt-3-ledd-1">Saker om felleseieskifte: 7 ganger den offentlige salærsats.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/paragraf/2/ledd/1/punkt/4/" id="kapittel-2-paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/paragraf/2/ledd/1/punkt/4/ledd/1/" id="kapittel-2-paragraf-2-ledd-1-punkt-4-ledd-1">Saker som omfatter både foreldreansvar/daglig omsorg/samværsrett og felleseieskifte: 12 ganger den offentlige salærsats.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/2/paragraf/2/ledd/1/punkt/5/" id="kapittel-2-paragraf-2-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/2/paragraf/2/ledd/1/punkt/5/ledd/1/" id="kapittel-2-paragraf-2-ledd-1-punkt-5-ledd-1">Saker om separasjon og skilsmisse (gjelder ikke bidragssaker): 3 ganger den offentlige salærsats.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/2/paragraf/2/ledd/1/punkt/6/" id="kapittel-2-paragraf-2-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/2/paragraf/2/ledd/1/punkt/6/ledd/1/" id="kapittel-2-paragraf-2-ledd-1-punkt-6-ledd-1">Erstatning ved personskade/tap av forsørger (gjelder ikke søknad om voldsoffer- eller billighetserstatning fra det offentlige): 7 ganger den offentlige salærsats.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/2/paragraf/2/ledd/1/punkt/7/" id="kapittel-2-paragraf-2-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/2/paragraf/2/ledd/1/punkt/7/ledd/1/" id="kapittel-2-paragraf-2-ledd-1-punkt-7-ledd-1">Oppsigelse i husleieforhold: 6 ganger den offentlige salærsats.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/2/paragraf/2/ledd/1/punkt/8/" id="kapittel-2-paragraf-2-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/2/paragraf/2/ledd/1/punkt/8/ledd/1/" id="kapittel-2-paragraf-2-ledd-1-punkt-8-ledd-1">Oppsigelses-/avskjedigelsessaker i arbeidsforhold: 6 ganger den offentlige salærsats.</article></article></li></ul></article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Overstiger det faktiske timeforbruk i et rettsråd det dobbelte av det timeforbruk som er grunnlag for stykkprissatsen, fastsettes hele salæret etter reglene i salærforskriften. Ved skjønnsmessig fastsettelse skal advokaten innlevere timeliste for utført arbeid.</article></article><article class="legalArticle" data-lovdata-URL="LTI/forskrift/1994-10-28-981/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Ved skifte av advokat skal salær til den advokat som først påtar seg et oppdrag i relasjon til fritt rettsråd, fastsettes etter reglene i denne forskrift. Dette forutsetter at advokaten har arbeidet med saken i slik grad at full godtgjøring synes rimelig. Ved skifte av advokat ytes salær til den som overtar saken etter reglene om skifte av advokat i salærforskriften.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1994-10-28-981/KAPITTEL_3" data-partID="k3"><h2>Kapittel 3 Straffesaker</h2><article class="legalArticle" data-lovdata-URL="LTI/forskrift/1994-10-28-981/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Pådømmelse av straffesak for herreds- eller byrett, herunder forberedende arbeid, hovedforhandling og etterarbeid, godtgjøres etter følgende stykkprissatser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/1/ledd/1/punkt/1/" id="kapittel-3-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/1/ledd/1/punkt/1/ledd/1/" id="kapittel-3-paragraf-1-ledd-1-punkt-1-ledd-1">Hovedforhandling som ikke overstiger 2 timer: 4,5 ganger den offentlige salærsats. (Komponent for forberedende arbeid/etterarbeid: 3 timer)</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/1/ledd/1/punkt/2/" id="kapittel-3-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/1/ledd/1/punkt/2/ledd/1/" id="kapittel-3-paragraf-1-ledd-1-punkt-2-ledd-1">Hovedforhandling som ikke overstiger 4 timer: 9 ganger den offentlige salærsats. (Komponent for forberedende arbeid/etterarbeid: 6 timer)</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/paragraf/1/ledd/1/punkt/3/" id="kapittel-3-paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/3/paragraf/1/ledd/1/punkt/3/ledd/1/" id="kapittel-3-paragraf-1-ledd-1-punkt-3-ledd-1">Hovedforhandling som ikke overstiger 6 timer: 13 ganger den offentlige salærsats. (Komponent for forberedende arbeid/etterarbeid: 8,5 timer)</article></article></li><li data-li-identifier="4." data-name="4."><article class="listArticle" data-absoluteaddress="/kapittel/3/paragraf/1/ledd/1/punkt/4/" id="kapittel-3-paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/3/paragraf/1/ledd/1/punkt/4/ledd/1/" id="kapittel-3-paragraf-1-ledd-1-punkt-4-ledd-1">Hovedforhandling som ikke overstiger 9 timer: 20,5 ganger den offentlige salærsats. (Komponent for forberedende arbeid/etterarbeid: 13,5 timer)</article></article></li><li data-li-identifier="5." data-name="5."><article class="listArticle" data-absoluteaddress="/kapittel/3/paragraf/1/ledd/1/punkt/5/" id="kapittel-3-paragraf-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/3/paragraf/1/ledd/1/punkt/5/ledd/1/" id="kapittel-3-paragraf-1-ledd-1-punkt-5-ledd-1">Hovedforhandling som ikke overstiger 12 timer: 27 ganger den offentlige salærsats. (Komponent for forberedende arbeid/etterarbeid: 16 timer)</article></article></li><li data-li-identifier="6." data-name="6."><article class="listArticle" data-absoluteaddress="/kapittel/3/paragraf/1/ledd/1/punkt/6/" id="kapittel-3-paragraf-1-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/3/paragraf/1/ledd/1/punkt/6/ledd/1/" id="kapittel-3-paragraf-1-ledd-1-punkt-6-ledd-1">Hovedforhandling som ikke overstiger 15 timer: 35 ganger den offentlige salærsats. (Komponent for forberedende arbeid/etterarbeid: 19 timer)</article></article></li><li data-li-identifier="7." data-name="7."><article class="listArticle" data-absoluteaddress="/kapittel/3/paragraf/1/ledd/1/punkt/7/" id="kapittel-3-paragraf-1-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/3/paragraf/1/ledd/1/punkt/7/ledd/1/" id="kapittel-3-paragraf-1-ledd-1-punkt-7-ledd-1">Hovedforhandling som ikke overstiger 18 timer: 40 ganger den offentlige salærsats. (Komponent for forberedende arbeid/etterarbeid: 21 timer)</article></article></li></ul></article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Har hovedforhandlingen varighet utover 18 timer, eller blir hovedforhandling ikke avholdt, fastsettes hele salæret etter reglene i salærforskriften.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Overstiger medgått antall timer til forberedende arbeid og etterarbeid stykkprisens komponent for forberedende arbeid og etterarbeid med mer enn 50%, fastsettes hele salæret etter reglene i salærforskriften.</article></article><article class="legalArticle" data-lovdata-URL="LTI/forskrift/1994-10-28-981/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Rettsmøter på under en time regnes som 1 time.</article></article><article class="legalArticle" data-lovdata-URL="LTI/forskrift/1994-10-28-981/§9" data-name="§9" data-partID="§9" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Ved skifte av advokat/forsvarer i straffesak fastsettes salæret etter reglene i salærforskriften i henhold til reglene om skifte av advokat.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1994-10-28-981/KAPITTEL_4" data-partID="k4"><h2>Kapittel 4 Ikrafttredelse og overgangsbestemmelse</h2><article class="legalArticle" data-lovdata-URL="LTI/forskrift/1994-10-28-981/§10" data-name="§10" data-partID="§10" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Denne forskrift gjelder fra 1. november 1994.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Forskriften får anvendelse på oppdrag som er påbegynt etter 1. november 1994. For oppdrag som er påbegynt før denne dato gjelder forskrift av 7. desember 1992 nr. 1138, jf. forskrift av 14. juli 1994 nr. 726 om endring av forskrift om salær fra det offentlige til advokater m.fl. etter faste satser (stykkprissatser) ved fritt rettsråd, fri sakførsel og i straffesaker.</article></article></section></main></body></html>