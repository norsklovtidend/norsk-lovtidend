<!DOCTYPE html><html lang="no"><head><title>Lov om endringer i bidragsinnkrevingsloven og i enkelte andre lover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:34</dd><dt class="legacyID">Datokode</dt><dd class="legacyID">LOV-1994-06-16-21</dd><dt class="dokid">DokumentID</dt><dd class="dokid">LTI/lov/1994-06-16-21</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 10</dd><dt class="dateInForce">I kraft fra</dt><dd class="dateInForce">1994-06-16</dd><dt class="changesToDocuments">Endrer</dt><dd class="changesToDocuments"><ul><li>lov/1955-12-09-5</li><li>lov/1966-06-17-12</li><li>lov/1981-04-08-7</li><li>lov/1989-02-17-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1994-07-08</dd><dt class="titleShort">Korttittel</dt><dd class="titleShort">Endringslov til bidragsinnkrevingsloven mm</dd><dt class="title">Tittel</dt><dd class="title">Lov om endringer i bidragsinnkrevingsloven og i enkelte andre lover.</dd><dt class="miscInformation">Annet om dokumentet</dt><dd class="miscInformation">Ot.prp.nr.42 (1993–1994), Innst.O.nr.59 (1993–1994), Besl.O.nr.62 (1993–1994). Odels- og lagtingsvedtak hhv. 6. og 10. juni 1994. Fremmet av Sosial- og helsedepartementet.</dd><dt class="refid">RefID</dt><dd class="refid">lov/1994-06-16-21</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i bidragsinnkrevingsloven og i enkelte andre lover.<ul class="tocSubUl"><li>I.</li><li>II.</li><li>III.</li><li>IV.</li><li>V.</li></ul></li></ul></dd></dl></header><main class="documentBody" data-lovdata-URL="LTI/lov/1994-06-16-21" id="dokument"><h1>Lov om endringer i bidragsinnkrevingsloven og i enkelte andre lover.</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 17. juni 1966 nr. 12 om folketrygd.</article></article></li><li data-li-identifier="2" data-name="2"><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov av 8. april 1981 nr. 7 om barn og foreldre.</article></article></li><li data-li-identifier="3" data-name="3"><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov av 17. februar 1989 nr. 2 om bidragsforskott.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1994-06-16-21/KAPITTEL_1" data-partID="k1"><h2>I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 9. desember 1955 nr. 5 om innkreving av underholdsbidrag m.v. gjøres følgende endringer:</article> <article class="defaultP" margin-top="true">§ 7 fjerde ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Overtredelse av bestemmelsene i annet ledd straffes med bøter eller med fengsel i inntil 3 måneder. På samme måte straffes den som forsettlig eller uaktsomt gir bidragsfogden eller innkrevingssentralen uriktige opplysninger om sine bosteds-, arbeids- og inntektsforhold.</article> <article class="defaultP" margin-top="true">Ny § 14 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">I tilfelle der mottakeren oppgir at en anvisning for utbetaling av bidragsforskott eller bidrag for en termin er kommet bort, og det er utstedt en ny anvisning mot erklæring fra mottakeren om å returnere den tidligere anvisningen dersom den skulle komme til rette, skal for meget utbetalt på grunn av at mottaker hever begge anvisninger motregnes i senere utbetalingstermin.</article><article class="legalP" data-absoluteaddress="/kapittel/1/ledd/2/punkt/1/ledd/2/" id="kapittel-1-ledd-2-punkt-1-ledd-2">I andre tilfelle gjelder bestemmelsene i nr. 2 om tilbakekreving.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">Etter bestemmelsene her tilbakekreves<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/2/ledd/1/punkt/1/" id="kapittel-1-ledd-2-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/2/ledd/1/punkt/1/ledd/1/" id="kapittel-1-ledd-2-punkt-2-ledd-1-punkt-1-ledd-1">underholdsbidrag til ektefelle eller barn eller bidragsforskott etter forskotteringsloven som innkrevingsentralen har utbetalt uten at vilkårene for det var oppfylt, og</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/2/ledd/1/punkt/2/" id="kapittel-1-ledd-2-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/2/ledd/1/punkt/2/ledd/1/" id="kapittel-1-ledd-2-punkt-2-ledd-1-punkt-2-ledd-1">underholdsbidrag til ektefelle eller barn som er betalt direkte til bidragsmottaker etter at bidragspliktige er gjort kjent med at betaling skal skje til innkrevingssentralen. Som betaling direkte til bidragsmottaker regnes også betaling til tredjemann etter oppfordring fra bidragsmottaker.</article></article></li></ul></article><article class="legalP" data-absoluteaddress="/kapittel/1/ledd/2/punkt/2/ledd/2/" id="kapittel-1-ledd-2-punkt-2-ledd-2">Utbetalinger som nevnt i første ledd kan kreves tilbake fra mottaker dersom vedkommende forsto eller burde ha forstått at utbetalingen skyldtes en feil.</article><article class="legalP" data-absoluteaddress="/kapittel/1/ledd/2/punkt/2/ledd/3/" id="kapittel-1-ledd-2-punkt-2-ledd-3">Bidragspliktig som har betalt til andre etter at vedkommende er gjort kjent med at bidraget skal betales til innkrevingssentralen, kan pålegges å betale beløpet på nytt i den utstrekning det ikke kreves tilbake fra mottaker etter annet ledd.</article><article class="legalP" data-absoluteaddress="/kapittel/1/ledd/2/punkt/2/ledd/4/" id="kapittel-1-ledd-2-punkt-2-ledd-4">Ved tilbakebetalingskrav som retter seg mot den som har den faktiske omsorgen for barnet, kan det foretas trekk i løpende terminer eller i etterbetaling av bidragsforskott eller bidrag.</article><article class="legalP" data-absoluteaddress="/kapittel/1/ledd/2/punkt/2/ledd/5/" id="kapittel-1-ledd-2-punkt-2-ledd-5">Innkreving kan ikke iverksettes før eventuell klage over vedtak etter første, andre eller tredje ledd er avgjort.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">Vedtak etter paragrafen her treffes av bidragsfogden.</article></article></li></ul></article> <article class="defaultP" margin-top="true">Nåværende §§ 14, 15 og 16 blir nye §§ 15, 16 og 17.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1994-06-16-21/KAPITTEL_2" data-partID="k2"><h2>II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 17. juni 1966 nr. 12 om folketrygd gjøres følgende endringer:</article> <article class="defaultP" margin-top="true">§ 12-3 fjerde ledd fjerde punktum og nytt femte punktum skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Dersom forsørgeren har mottatt underholdsbidrag som skulle gått til dekning av folketrygdens krav, kan beløpet kreves tilbake eller kreves innbetalt etter bestemmelsene i bidragsinnkrevingsloven § 14 nr. 1 – 3. Vedtak om dette kan påklages etter bestemmelsene i bidragsinnkrevingsloven § 15.</article> <article class="defaultP" margin-top="true">§ 12-3 femte ledd skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Når det gis overgangsstønad, eller det er satt fram krav om dette, kan bidragsfogden av eget tiltak fastsette bidrag eller endre et løpende bidrag etter reglene i barneloven. Bidraget kan derved ikke settes høyere enn nødvendig for å dekke folketrygdens krav på refusjon for full overgangsstønad med særtillegg etter særtilleggsloven.</article> <article class="defaultP" margin-top="true">§ 15-6 annet ledd oppheves.</article> <article class="defaultP" margin-top="true">§ 15-6 nåværende tredje og fjerde ledd blir nye annet og tredje ledd.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1994-06-16-21/KAPITTEL_3" data-partID="k3"><h2>III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 8. april 1981 nr. 7 om barn og foreldre gjøres følgende endringer:</article> <article class="defaultP" margin-top="true">Overskriften til kapittel 3 skal lyde:</article> <article class="defaultP" margin-top="true"><i>Kapittel 3. Oppgåvene til tilskotsfuten og fylkeskontoret i trygdeetaten i farskapssaker.</i></article> <article class="defaultP" margin-top="true">Overskriften til § 11 skal lyde:</article> <article class="defaultP" margin-top="true"><strong>§ 11.</strong> <i>Fylkeskontoret i trygdeetaten skriv ut farskapsførelegg</i></article> <article class="defaultP" margin-top="true">§ 13 første ledd skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Fylkeskontoret i trygdeetaten skal sende stemning til herads- eller byretten til avgjerd etter kapittel 4 dersom:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/ledd/2/punkt/1/" id="kapittel-3-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/3/ledd/2/punkt/1/ledd/1/" id="kapittel-3-ledd-2-punkt-1-ledd-1">farskapsførelegg ikkje vert skrive ut, og heimelen for dette ikkje er § 11 femte stykket.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/ledd/2/punkt/2/" id="kapittel-3-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/3/ledd/2/punkt/2/ledd/1/" id="kapittel-3-ledd-2-punkt-2-ledd-1">det ikkje har late seg gjere å få framsendt førelegget.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/ledd/2/punkt/3/" id="kapittel-3-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/3/ledd/2/punkt/3/ledd/1/" id="kapittel-3-ledd-2-punkt-3-ledd-1">den utlagde faren ikkje har vedgått farskapen innan ein månad etter at han tok imot førelegget.</article></article></li></ul></article> <article class="defaultP" margin-top="true">§ 54 nytt sjette ledd skal lyde:</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Får den tilskotspliktige forsytartillegg frå Forsvaret i samband med avtening av førstegangsteneste eller sivilteneste, eller har rett til anna yting frå det offentlege der barnetillegg er ein del av stønaden, kan tilskotsfuten av eige tiltak fastsetje fostringstilskot til barnet for den tida slikt tillegg vert utbetalt.</article> <article class="defaultP" margin-top="true">§ 54 nåværende sjette og syvende ledd blir nye syvende og åttende ledd.</article> <article class="defaultP" margin-top="true">§ 57 første og annet ledd skal lyde:</article><article class="legalP" data-absoluteaddress="/kapittel/3/ledd/4/" id="kapittel-3-ledd-4">Tilskot som er fastsett av administrativt organ eller domstol, kan krevjast endra dersom særlege grunnar talar for det. Departementet kan i forskrift gje utfyllande reglar om slik endring.</article><article class="legalP" data-absoluteaddress="/kapittel/3/ledd/5/" id="kapittel-3-ledd-5">Også tilskot som er eller skulle ha vore betalt då kravet om endring vart framsett, kan setjast ned, setjast opp eller ettergjevast dersom sterke grunnar talar for det. Departementet kan i forskrift gje utfyllande reglar om ettergjeving av slik gjeld. Reglane i § 55 andre punktum gjeld tilsvarande.</article> <article class="defaultP" margin-top="true">§ 57 nytt femte ledd skal lyde:</article><article class="legalP" data-absoluteaddress="/kapittel/3/ledd/6/" id="kapittel-3-ledd-6">Reglane i § 54 sjette stykket om at tilskotsfuten kan fastsetje fostringstilskot av eige tiltak gjeld tilsvarande ved endring av tilskot.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1994-06-16-21/KAPITTEL_4" data-partID="k4"><h2>IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">I lov av 17. februar 1989 nr. 2 om bidragsforskott gjøres følgende endringer:</article> <article class="defaultP" margin-top="true">§ 3 annet og tredje ledd skal lyde:</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Når det gis bidragsforskott, eller det er satt fram krav om dette, kan bidragsfogden av eget tiltak fastsette bidrag eller endre et løpende bidrag etter reglene i barneloven. Bidraget kan derved ikke settes høyere enn nødvendig for å dekke folketrygdens krav på refusjon for utlagt forskott, og nedsettelse av løpende bidrag kan bare foretas dersom dette utelukkende har betydning for refusjonskravet.</article><article class="legalP" data-absoluteaddress="/kapittel/4/ledd/3/" id="kapittel-4-ledd-3">Bidragsforskott ytes selv om bidrag ikke blir fastsatt, når dette skyldes manglende økonomisk evne hos den bidragspliktige. Det samme gjelder hvis farskap ikke er fastsatt, hvis barnet er adoptert av en enslig adoptant, eller hvis den ene av foreldrene er død og barnet ikke har rett til barnepensjon fra folketrygden eller tilsvarende ytelse fra utlandet.</article> <article class="defaultP" margin-top="true">§ 4 første ledd bokstav e (ny) skal lyde:<ul class="defaultList"><li data-li-identifier="e)" data-name="e)"><article class="listArticle" data-absoluteaddress="/kapittel/4/ledd/3/punkt/1/" id="kapittel-4-ledd-3-punkt-1"><span class="data-originalId">e)</span><article class="legalP" data-absoluteaddress="/kapittel/4/ledd/3/punkt/1/ledd/1/" id="kapittel-4-ledd-3-punkt-1-ledd-1">barnet får rett til ytelse til livsopphold fra utlandet, tilsvarende ytelser som nevnt i bokstavene a, b og c.</article></article></li></ul></article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/kapittel/4/ledd/4/" id="kapittel-4-ledd-4">For meget utbetalt forskott tilbakekreves etter bestemmelsene i bidragsinnkrevingsloven § 14 nr. 1 – 3.</article> <article class="defaultP" margin-top="true">§ 9 tredje ledd skal lyde:</article><article class="legalP" data-absoluteaddress="/kapittel/4/ledd/5/" id="kapittel-4-ledd-5">Vedtak etter loven her treffes av bidragsfogden. Vedtak kan klages inn for fylkeskontoret i trygdeetaten innen 6 uker.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1994-06-16-21/KAPITTEL_5" data-partID="k5"><h2>V.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Loven her trer i kraft straks og får anvendelse også på forhold oppstått før ikrafttredelsen.</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Eventuelt bortfall av rett til bidragsforskott som følge av forskotteringsloven § 4 første ledd ny bokstav e kan tidligst gjøres gjeldende for forskotteringsterminer som kommer til utbetaling etter at loven her er trådt i kraft.</article><article class="legalP" data-absoluteaddress="/kapittel/5/ledd/3/" id="kapittel-5-ledd-3">Bidragsfogdens adgang til fastsettelse av bidrag av eget tiltak etter endringene i forskotteringsloven § 3 annet ledd, barneloven § 54 sjette ledd og § 57 femte ledd og folketrygdloven § 12-3 femte ledd gjelder bare for bidragsterminer som forfaller etter at loven her er trådt i kraft.</article></section></main></body></html>