<!DOCTYPE html><html lang="no"><head><title>Forskrift om særskilt tollnedsettelse ved gjeninnførsel av varer etter foredling i utlandet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:20</dd><dt class="legacyID">Datokode</dt><dd class="legacyID">FOR-1994-11-04-988</dd><dt class="dokid">DokumentID</dt><dd class="dokid">LTI/forskrift/1994-11-04-988</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 22</dd><dt class="dateInForce">I kraft fra</dt><dd class="dateInForce">1994-11-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-10-5</li><li>forskrift/1985-12-06-2107/§12</li><li>forskrift/1985-12-06-2107/§17</li></ul></dd><dt class="dateOfPublication">Kunngjort</dt><dd class="dateOfPublication">1994-11-25</dd><dt class="title">Tittel</dt><dd class="title">Forskrift om særskilt tollnedsettelse ved gjeninnførsel av varer etter foredling i utlandet.</dd><dt class="miscInformation">Annet om dokumentet</dt><dd class="miscInformation">Fastsatt av Toll- og avgiftsdirektoratet 4. november 1994 med hjemmel i forskrift av 6. desember 1985 nr. 2107 om tolltariffens innledende bestemmelser § 12 og § 17 nr. 6 og Finansdepartementets delegering i brev av 16. august 1994.</dd><dt class="refid">RefID</dt><dd class="refid">forskrift/1994-11-04-988</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilt tollnedsettelse ved gjeninnførsel av varer etter foredling i utlandet.<ul class="tocSubUl"><li>§ 1. Definisjoner.</li><li>§ 2. Omfang og virkeområde.</li><li>§ 3. Beregning av nedsatt tollbeløp.</li><li>§ 4. Dispensasjon.</li><li>§ 5. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1994-11-04-988" id="dokument"><h1>Forskrift om særskilt tollnedsettelse ved gjeninnførsel av varer etter foredling i utlandet.</h1><article class="legalArticle" data-lovdata-URL="LTI/forskrift/1994-11-04-988/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I denne forskrift forstås med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1"><i>foredlingsprodukt</i>: produkt som har fremkommet som et resultat av foredling eller bearbeidelse av materialer i et land som Norge har iverksatt preferanseavtale med (uteforedling).</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1"><i>innsatsmaterialer</i>: norske eller tidligere fortollede materialer utført fra det norske tollområdet til et land som Norge har iverksatt preferanseavtale med.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1"><i>preferanseavtale</i>: frihandelsavtale inngått av Norge på bilateral basis eller gjennom EFTA samarbeidet.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1"><i>foredlingsprodukter klassifisert som sensitive</i>: produkter som i vedkommende preferanseavtale ikke er innrømmet full tollfrihet som preferanseprodukt, men som skal svare toll i h.t. nedtrappet tollsats.</article></article></li></ul></article></article><article class="legalArticle" data-lovdata-URL="LTI/forskrift/1994-11-04-988/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omfang og virkeområde.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Nedsettelse av tollen etter § 3 kan gis ved innførsel av foredlingsprodukter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/punkt/1/ledd/1/punkt/1/" id="paragraf-2-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/punkt/1/ledd/1/punkt/1/ledd/1/" id="paragraf-2-punkt-1-ledd-1-punkt-1-ledd-1">som er uteforedlet i et land som Norge har iverksatt preferanseavtale med,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/punkt/1/ledd/1/punkt/2/" id="paragraf-2-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/punkt/1/ledd/1/punkt/2/ledd/1/" id="paragraf-2-punkt-1-ledd-1-punkt-2-ledd-1">som dokumenteres å ha status som preferanseopprinnelsesprodukter i henhold til vedkommende preferanseavtale,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/punkt/1/ledd/1/punkt/3/" id="paragraf-2-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/punkt/1/ledd/1/punkt/3/ledd/1/" id="paragraf-2-punkt-1-ledd-1-punkt-3-ledd-1">som i vedkommende preferanseavtale er klassifisert som sensitive, og</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/punkt/1/ledd/1/punkt/4/" id="paragraf-2-punkt-1-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/punkt/1/ledd/1/punkt/4/ledd/1/" id="paragraf-2-punkt-1-ledd-1-punkt-4-ledd-1">hvor det til fremstillingen av foredlingsprodukter er anvendt norske eller tidligere fortollede utenlandske innsatsmaterialer.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Tollnedsettelse etter § 3 gis kun når anvendelse av vedkommende preferanseavtale medfører at det ikke kan gis tollfradrag for innsatsmaterialene etter tolltariffens innledende bestemmelser i § 17 nr. 2 bokstav a. Øvrige bestemmelser i tolltariffens innledende bestemmelser § 17 nr. 2 – 5 gis tilsvarende gyldighet.</article></article></li></ul></article><article class="legalArticle" data-lovdata-URL="LTI/forskrift/1994-11-04-988/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av nedsatt tollbeløp.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved innførsel av foredlingsprodukter til Norge i samsvar med § 2, skal det svares toll beregnet i henhold til gjeldende preferansetollsats for produktet, fratrukket den toll innsatsmaterialene ville ha svart på gjeninnførselstidspunktet beregnet etter ordinær tollsats avtrappet i samsvar med gjeldende avtrapping av den preferansetollsats som gjelder for foredlingsproduktet.</article></article><article class="legalArticle" data-lovdata-URL="LTI/forskrift/1994-11-04-988/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Toll- og avgiftsdirektoratet kan når særlige grunner foreligger dispensere fra denne forskrift.</article></article><article class="legalArticle" data-lovdata-URL="LTI/forskrift/1994-11-04-988/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft straks.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Etter søknad til tolldistriktssjefen kan fortollinger som har funnet sted etter 31. desember 1993 og som er aktuelle i h.t. § 2, omberegnes i samsvar med § 3.</article></article></main></body></html>