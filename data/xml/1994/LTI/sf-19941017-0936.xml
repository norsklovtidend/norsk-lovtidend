<!DOCTYPE html><html lang="no"><head><title>Forskrift om endring av forskrift om organisasjon og virksomhet for Likestillingsrådet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:36</dd><dt class="legacyID">Datokode</dt><dd class="legacyID">FOR-1994-10-17-936</dd><dt class="dokid">DokumentID</dt><dd class="dokid">LTI/forskrift/1994-10-17-936</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 21</dd><dt class="dateInForce">I kraft fra</dt><dd class="dateInForce">1994-10-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-03-15-9357</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1978-06-09-45/§9</li><li>forskrift/1979-03-09-1</li></ul></dd><dt class="dateOfPublication">Kunngjort</dt><dd class="dateOfPublication">1994-11-07</dd><dt class="title">Tittel</dt><dd class="title">Forskrift om endring av forskrift om organisasjon og virksomhet for Likestillingsrådet.</dd><dt class="miscInformation">Annet om dokumentet</dt><dd class="miscInformation">Fastsatt av Barne- og familiedepartementet 17. oktober 1994 med hjemmel i lov av 9. juni 1978 nr. 45 om likestilling mellom kjønnene (likestillingsloven) § 9 og delegering i kgl.res. av 9. mars 1979.</dd><dt class="refid">RefID</dt><dd class="refid">forskrift/1994-10-17-936</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om organisasjon og virksomhet for Likestillingsrådet.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-10-17-936" id="dokument"><h1>Forskrift om endring av forskrift om organisasjon og virksomhet for Likestillingsrådet.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-10-17-936/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 15. mars 1979 nr. 9357 om organisasjon og virksomhet for Likestillingsrådet gjøres følgende endringer:</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Likestillingsrådet skal ha et sekretariat med de ressurser som i budsjettet avsettes til Rådets arbeid. Sekretariatet forbereder sakene for Rådet, og setter i verk de vedtak som Rådet treffer. Sekretariatet kan også fremme forslag om saker som bør tas opp i Rådet.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Sekretariatets daglige arbeid ledes av en kontorsjef innenfor rammen av de hovedlinjer som Rådet til enhver tid trekker opp og etter de øvrige retningslinjer Rådet gir.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Medarbeidere i sekretariatet tilsettes av departementet eller den det bemyndiger. Departementet eller den det bemyndiger utpeker fast stedfortreder for kontorsjefen.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Reglementet for økonomiforvaltningen i departementene og reglement for departementets organisasjon og saksbehandling gjelder så langt de passer.</article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Følgende har rett til å delta i Rådets møter uten stemmerett:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/6/punkt/1/" id="kapittel-1-ledd-6-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/6/punkt/1/ledd/1/" id="kapittel-1-ledd-6-punkt-1-ledd-1">en representant fra Barne- og familiedepartementet,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/6/punkt/2/" id="kapittel-1-ledd-6-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/6/punkt/2/ledd/1/" id="kapittel-1-ledd-6-punkt-2-ledd-1">Likestillingsombudet og/eller Ombudets stedfortreder,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/6/punkt/3/" id="kapittel-1-ledd-6-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/6/punkt/3/ledd/1/" id="kapittel-1-ledd-6-punkt-3-ledd-1">kontorsjefen for Rådets arbeidsfelt og dennes stedfortreder,</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/6/punkt/4/" id="kapittel-1-ledd-6-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/6/punkt/4/ledd/1/" id="kapittel-1-ledd-6-punkt-4-ledd-1">representanter for andre departementer når Rådet behandler saker som ligger innenfor deres ansvarsområde.</article></article></li></ul></article><article class="legalP" data-absoluteaddress="/kapittel/1/ledd/7/" id="kapittel-1-ledd-7">De øvrige ansatte i sekretariatet møter etter anmodning fra Rådet.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Rådet kan gi andre adgang til møtene, dersom de har særlig interesse i sakens utfall eller de kan bidra til å belyse saken.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Rådet kan bestemme at møtet eller deler av det skal holdes for åpne dører når saken egner seg for det. Rådets leder kan, med forbehold om Rådets godkjenning, bestemme at møtet skal holdes for åpne dører.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-10-17-936/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>