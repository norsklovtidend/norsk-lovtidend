<!DOCTYPE html><html lang="no"><head><title>Forskrift om omfordeling av RISK-beløp fastsatt med virkning fra 1. januar 1993 som følge av endring av aksjens forholdsmessige andel av selskapets verdier m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">FOR-1994-03-09-193</dd><dt class="dokid">DokumentID</dt><dd class="dokid">LTI/forskrift/1994-03-09-193</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 5</dd><dt class="dateInForce">I kraft fra</dt><dd class="dateInForce">1994-03-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1991-07-20-65/§5-5</li></ul></dd><dt class="dateOfPublication">Kunngjort</dt><dd class="dateOfPublication">1994-04-12</dd><dt class="title">Tittel</dt><dd class="title">Forskrift om omfordeling av RISK-beløp fastsatt med virkning fra 1. januar 1993 som følge av endring av aksjens forholdsmessige andel av selskapets verdier m.v.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 9. mars 1994 med hjemmel i lov av 20. juli 1991 nr. 65 om særregler for beskatning av selskaper og selskapsdeltakere (selskapsskatteloven) § 5-5 nr. 3.</dd><dt class="refid">RefID</dt><dd class="refid">forskrift/1994-03-09-193</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om omfordeling av RISK-beløp fastsatt med virkning fra 1. januar 1993 som følge av endring av aksjens forholdsmessige andel av selskapets verdier m.v.<ul class="tocSubUl"><li>I<ul class="tocSubUl"><li>§ 1. Anvendelsesområde</li><li>§ 2. Omfordeling av RISK-beløp</li><li>§ 3. Beregning av justeringsfaktor</li></ul></li><li>II Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1994-03-09-193" id="dokument"><h1>Forskrift om omfordeling av RISK-beløp fastsatt med virkning fra 1. januar 1993 som følge av endring av aksjens forholdsmessige andel av selskapets verdier m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-03-09-193/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1994-03-09-193/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h3><article class="numberedLegalP" data-numerator="1" data-absoluteaddress="/kapittel/1/paragraf/1/nummer/1/" id="kapittel-1-paragraf-1-nummer-1">1. Forskriften gjelder omfordeling av RISK-beløp (registrert tillegg til eller fradrag fra aksjenes inngangsverdi) fastsatt med virkning fra 1. januar 1993, jf. selskapsskatteloven § 5-5.</article><article class="numberedLegalP" data-numerator="2" data-absoluteaddress="/kapittel/1/paragraf/1/nummer/2/" id="kapittel-1-paragraf-1-nummer-2">2. Omfordeling av RISK-beløp etter reglene i denne forskrift skal foretas i følgene tilfeller:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/1/nummer/2/punkt/1/" id="kapittel-1-paragraf-1-nummer-2-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/1/nummer/2/punkt/1/ledd/1/" id="kapittel-1-paragraf-1-nummer-2-punkt-1-ledd-1">ved fondsemisjon med økning av antall aksjer i selskapet,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/1/nummer/2/punkt/2/" id="kapittel-1-paragraf-1-nummer-2-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/1/nummer/2/punkt/2/ledd/1/" id="kapittel-1-paragraf-1-nummer-2-punkt-2-ledd-1">når antall aksjer i selskapet økes ved at den enkelte aksje splittes i flere aksjer,</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/paragraf/1/nummer/2/punkt/3/" id="kapittel-1-paragraf-1-nummer-2-punkt-3"><span class="data-originalId">c.</span><article class="legalP" data-absoluteaddress="/kapittel/1/paragraf/1/nummer/2/punkt/3/ledd/1/" id="kapittel-1-paragraf-1-nummer-2-punkt-3-ledd-1">når antall aksjer i selskapet reduseres ved at et antall aksjer gjøres om til en ny aksje,</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/paragraf/1/nummer/2/punkt/4/" id="kapittel-1-paragraf-1-nummer-2-punkt-4"><span class="data-originalId">d.</span><article class="legalP" data-absoluteaddress="/kapittel/1/paragraf/1/nummer/2/punkt/4/ledd/1/" id="kapittel-1-paragraf-1-nummer-2-punkt-4-ledd-1">ved skattefri fusjon forsåvidt gjelder RISK-beløp for aksjene i det overdragende selskap,</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/paragraf/1/nummer/2/punkt/5/" id="kapittel-1-paragraf-1-nummer-2-punkt-5"><span class="data-originalId">e.</span><article class="legalP" data-absoluteaddress="/kapittel/1/paragraf/1/nummer/2/punkt/5/ledd/1/" id="kapittel-1-paragraf-1-nummer-2-punkt-5-ledd-1">ved skattefri fisjon forsåvidt gjelder RISK-beløp for de innløste aksjene i det overdragende (fisjonerende) selskap som skal omfordeles på aksjene i det eller de overtakende (utfisjonerte) selskap.</article></article></li></ul></article></article><article class="legalArticle" data-lovdata-URL="LTI/forskrift/1994-03-09-193/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Omfordeling av RISK-beløp</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Omfordeling av fastsatt RISK-beløp som nevnt i § 1 nr. 1 foretas ved å multiplisere RISK-beløpet med en justeringsfaktor som beregnes i henhold til reglene i § 3.</article></article><article class="legalArticle" data-lovdata-URL="LTI/forskrift/1994-03-09-193/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av justeringsfaktor</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Justeringsfaktoren beregnes slik:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">Ved fondsemisjon beregnes justeringsfaktoren ved fordelingen av RISK-beløp ved å dividere antall aksjer i selskapet før fondsemisjonen med antall aksjer etter fondsemisjonen.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">I tilfeller som nevnt i § 1 nr. 2 b og c beregnes justeringsfaktoren ved å dividere antall aksjer i selskapet før endringen på nytt antall aksjer i selskapet etter endringen.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/paragraf/3/ledd/1/punkt/3/" id="kapittel-1-paragraf-3-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/" id="kapittel-1-paragraf-3-ledd-1-punkt-3-ledd-1">Ved skattefri fusjon beregnes justeringsfaktoren for aksjene i det overdragende selskap ved å dividere antall aksjer i det overdragende selskap på antall aksjer aksjonærene i det overdragende selskapet får i det overtakende selskapet.</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/paragraf/3/ledd/1/punkt/4/" id="kapittel-1-paragraf-3-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/1/paragraf/3/ledd/1/punkt/4/ledd/1/" id="kapittel-1-paragraf-3-ledd-1-punkt-4-ledd-1">Ved skattefri fisjon beregnes justeringsfaktoren for det enkelte overtakende (utfisjonerte) selskap ved at pålydende på aksjene i det overtakende (utfisjonerte) selskap divideres med pålydende på aksjene i det overdragende (fisjonerende) selskap. Det beregnes en justeringsfaktor for hvert av de overtakende (utfisjonerte) selskap.</article></article></li></ul></article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-03-09-193/KAPITTEL_2" data-partID="k2"><h2 data-text-align="center">II Ikrafttredelse</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft straks og gjelder omfordeling av RISK-beløp fastsatt med virkning fra 1. januar 1993 som følge av fondsemisjon, økning eller reduksjon av antall aksjer i selskapet, fusjon eller fisjon som fant sted i inntektsåret 1993.</article></section></main></body></html>