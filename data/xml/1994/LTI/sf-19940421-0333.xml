<!DOCTYPE html><html lang="no"><head><title>Forskrift om verne- og helsepersonale.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:30</dd><dt class="legacyID">Datokode</dt><dd class="legacyID">FOR-1994-04-21-333</dd><dt class="dokid">DokumentID</dt><dd class="dokid">LTI/forskrift/1994-04-21-333</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 8</dd><dt class="dateInForce">I kraft fra</dt><dd class="dateInForce">1994-04-21</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-10-26-6</li><li>forskrift/1980-08-20-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§14</li><li>lov/1977-02-04-4/§30</li><li>lov/1977-02-04-4/§80</li><li>forskrift/1982-06-04-959</li><li>forskrift/1979-10-26-5</li></ul></dd><dt class="dateOfPublication">Kunngjort</dt><dd class="dateOfPublication">1994-06-13</dd><dt class="title">Tittel</dt><dd class="title">Forskrift om verne- og helsepersonale.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for arbeidstilsynet 21. april 1994 med hjemmel i lov av 4. februar 1977 nr. 4 om arbeidervern og arbeidsmiljø § 14 tredje ledd, § 30 og § 80 jf. kgl.res. av 4. juni 1982 nr. 959 om delegering av myndighet til å gi forskrifter etter arbeidsmiljøloven, jf. kgl.res. av 26. oktober 1979 nr. 2.</dd><dt class="refid">RefID</dt><dd class="refid">forskrift/1994-04-21-333</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om verne- og helsepersonale.<ul class="tocSubUl"><li>Kap. I Innledende bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Straff</li><li>§ 4. Ikrafttredelse</li></ul></li><li>Kap. II Alminnelige bestemmelser<ul class="tocSubUl"><li>§ 5. Hvem forskriften retter seg mot</li></ul></li><li>Kap. III Verne- og helsepersonalets oppgaver og kvalifikasjoner<ul class="tocSubUl"><li>§ 6. Verne- og helsepersonalets oppgaver</li><li>§ 7. Dokumentasjon</li><li>§ 8. Kvalifikasjonskrav</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1994-04-21-333" id="dokument"><h1>Forskrift om verne- og helsepersonale.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-04-21-333/KAPITTEL_1" data-partID="k1"><h2>Kap. I Innledende bestemmelser</h2><article class="legalArticle" data-lovdata-URL="LTI/forskrift/1994-04-21-333/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften gjelder de oppgaver verne- og helsepersonalet skal utføre i tilknytning til arbeidet med overvåking av arbeidsmiljøet i virksomheten og kontroll av arbeidstakernes helse. Forskriften stiller også krav til verne- og helsepersonalets kvalifikasjoner.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Forskriften gjelder i de tilfellene hvor verne- og helsepersonalet er tilsatt i virksomheten, er organisert som en tjeneste for den enkelte virksomhet eller som felles tjeneste for flere virksomheter.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Kontroll av arbeidstakernes helse og kurativ virksomhet som ikke har sammenheng med arbeidstakernes arbeidssituasjon omfattes ikke av denne forskriften.</article></article><article class="legalArticle" data-lovdata-URL="LTI/forskrift/1994-04-21-333/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Med verne- og helsepersonale menes personer som er sakkyndige når det gjelder:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">forhold som må overvåkes av hensyn til arbeidstakernes sikkerhet og helse</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">kontroll av arbeidstakernes helse</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">forebyggende arbeid som gjelder helse, miljø og sikkerhet.</article></article></li></ul></article></article><article class="legalArticle" data-lovdata-URL="LTI/forskrift/1994-04-21-333/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Straff</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Overtredelse av denne forskrift straffes etter arbeidsmiljøloven kap. XIV og straffeloven §§ 48 a og b.</article></article><article class="legalArticle" data-lovdata-URL="LTI/forskrift/1994-04-21-333/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Denne forskrift trer i kraft straks.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Fra samme tidspunkt oppheves:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/4/ledd/2/punkt/1/" id="kapittel-1-paragraf-4-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/4/ledd/2/punkt/1/ledd/1/" id="kapittel-1-paragraf-4-ledd-2-punkt-1-ledd-1">Forskrift av 26. oktober 1979 nr. 6 om bedriftshelsetjenesten.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/4/ledd/2/punkt/2/" id="kapittel-1-paragraf-4-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/4/ledd/2/punkt/2/ledd/1/" id="kapittel-1-paragraf-4-ledd-2-punkt-2-ledd-1">Forskrift av 20. august 1980 nr. 3 om vernepersonale.</article></article></li></ul></article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-04-21-333/KAPITTEL_2" data-partID="k2"><h2>Kap. II Alminnelige bestemmelser</h2><article class="legalArticle" data-lovdata-URL="LTI/forskrift/1994-04-21-333/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Hvem forskriften retter seg mot</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Arbeidsgiver skal sørge for at bestemmelsene i denne forskrift blir gjennomført.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1994-04-21-333/KAPITTEL_3" data-partID="k3"><h2>Kap. III Verne- og helsepersonalets oppgaver og kvalifikasjoner</h2><article class="legalArticle" data-lovdata-URL="LTI/forskrift/1994-04-21-333/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Verne- og helsepersonalets oppgaver</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Arbeidsgiver skal sørge for at verne- og helsepersonalet<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/3/paragraf/1/ledd/1/punkt/1/" id="kapittel-3-paragraf-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/3/paragraf/1/ledd/1/punkt/1/ledd/1/" id="kapittel-3-paragraf-1-ledd-1-punkt-1-ledd-1">bistår med planlegging og gjennomføring ved etablering, vedlikehold og endring av arbeidsplasser, lokaler, utstyr og produksjonsmetoder og utarbeidelse av retningslinjer for bruk av kjemikalier, maskiner og utstyr,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/3/paragraf/1/ledd/1/punkt/2/" id="kapittel-3-paragraf-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/3/paragraf/1/ledd/1/punkt/2/ledd/1/" id="kapittel-3-paragraf-1-ledd-1-punkt-2-ledd-1">bistår med en løpende kartlegging av arbeidsmiljøet, foretar arbeidsplassundersøkelser og vurderer risiko for helsefare,</article></article></li><li data-li-identifier="c." data-name="c."><article class="listArticle" data-absoluteaddress="/kapittel/3/paragraf/1/ledd/1/punkt/3/" id="kapittel-3-paragraf-1-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/3/paragraf/1/ledd/1/punkt/3/ledd/1/" id="kapittel-3-paragraf-1-ledd-1-punkt-3-ledd-1">fremmer forslag om forebyggende tiltak og arbeider aktivt for tiltak som fjerner sykdomsfremkallende faktorer og farer for ulykker,</article></article></li><li data-li-identifier="d." data-name="d."><article class="listArticle" data-absoluteaddress="/kapittel/3/paragraf/1/ledd/1/punkt/4/" id="kapittel-3-paragraf-1-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/3/paragraf/1/ledd/1/punkt/4/ledd/1/" id="kapittel-3-paragraf-1-ledd-1-punkt-4-ledd-1">overvåker og kontrollerer arbeidstakernes helse i forhold til arbeidssituasjonen og foretar nødvendig oppfølgning,</article></article></li><li data-li-identifier="e." data-name="e."><article class="listArticle" data-absoluteaddress="/kapittel/3/paragraf/1/ledd/1/punkt/5/" id="kapittel-3-paragraf-1-ledd-1-punkt-5"><span class="data-originalId">e.</span><article class="legalP" data-absoluteaddress="/kapittel/3/paragraf/1/ledd/1/punkt/5/ledd/1/" id="kapittel-3-paragraf-1-ledd-1-punkt-5-ledd-1">bistår med å tilpasse arbeidet for den enkelte arbeidstaker,</article></article></li><li data-li-identifier="f." data-name="f."><article class="listArticle" data-absoluteaddress="/kapittel/3/paragraf/1/ledd/1/punkt/6/" id="kapittel-3-paragraf-1-ledd-1-punkt-6"><span class="data-originalId">f.</span><article class="legalP" data-absoluteaddress="/kapittel/3/paragraf/1/ledd/1/punkt/6/ledd/1/" id="kapittel-3-paragraf-1-ledd-1-punkt-6-ledd-1">bistår med å gi informasjon og opplæring på områdene arbeidshelse, yrkeshygiene, ergonomi og generelt verne- og miljøarbeid,</article></article></li><li data-li-identifier="g." data-name="g."><article class="listArticle" data-absoluteaddress="/kapittel/3/paragraf/1/ledd/1/punkt/7/" id="kapittel-3-paragraf-1-ledd-1-punkt-7"><span class="data-originalId">g.</span><article class="legalP" data-absoluteaddress="/kapittel/3/paragraf/1/ledd/1/punkt/7/ledd/1/" id="kapittel-3-paragraf-1-ledd-1-punkt-7-ledd-1">gir informasjon om helse-, miljø- og sikkerhetsrisiko til arbeidsgiver og arbeidstakere,</article></article></li><li data-li-identifier="h." data-name="h."><article class="listArticle" data-absoluteaddress="/kapittel/3/paragraf/1/ledd/1/punkt/8/" id="kapittel-3-paragraf-1-ledd-1-punkt-8"><span class="data-originalId">h.</span><article class="legalP" data-absoluteaddress="/kapittel/3/paragraf/1/ledd/1/punkt/8/ledd/1/" id="kapittel-3-paragraf-1-ledd-1-punkt-8-ledd-1">bistår med bedriftsinternt attføringsarbeid.</article></article></li></ul></article></article><article class="legalArticle" data-lovdata-URL="LTI/forskrift/1994-04-21-333/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Dokumentasjon</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Arbeidsgiver skal samarbeide med verne- og helsepersonalet om å utarbeide følgende dokumentasjon:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/3/paragraf/2/ledd/1/punkt/1/" id="kapittel-3-paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/" id="kapittel-3-paragraf-2-ledd-1-punkt-1-ledd-1">periodevise planer for verne- og helsepersonalets arbeid i virksomheten som skal inngå som en del av virksomhetens totale planarbeid</article></article></li><li data-li-identifier="b." data-name="b."><article class="listArticle" data-absoluteaddress="/kapittel/3/paragraf/2/ledd/1/punkt/2/" id="kapittel-3-paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/" id="kapittel-3-paragraf-2-ledd-1-punkt-2-ledd-1">periodevise meldinger eller årsrapporter som inneholder presentasjon av kartlegging, risikovurderinger, forslag til forebyggende tiltak og resultater</article></article></li><li data-li-identifier="c." data-name="c."><article class="listArticle" data-absoluteaddress="/kapittel/3/paragraf/2/ledd/1/punkt/3/" id="kapittel-3-paragraf-2-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/" id="kapittel-3-paragraf-2-ledd-1-punkt-3-ledd-1">rapporter, måleresultater o.l. som beskriver helsefarlige arbeidsforhold.</article></article></li></ul></article></article><article class="legalArticle" data-lovdata-URL="LTI/forskrift/1994-04-21-333/§8" data-name="§8" data-partID="§8" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kvalifikasjonskrav</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Arbeidsgiver skal påse at verne- og helsepersonalet kan dokumentere relevant utdanning og kompetanse og gjennomføre nødvendig videre- og etterutdanning i forhold til de helse-, miljø- og sikkerhetsmessige forhold som skal overvåkes i virksomheten.</article></article></section></main></body></html>