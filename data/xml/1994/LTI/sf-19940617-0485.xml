<!DOCTYPE html><html lang="no"><head><title>Forskrift om endring av forskrift om fordeling av kostnader, tap, inntekter, fond mv. mellom forsikringsselskaper i konsernforhold og mellom bransjer og kontrakter i et forsikringsselskap.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1994-06-17-485</dd><dt class="dokid">DokumentID</dt><dd class="dokid">LTI/forskrift/1994-06-17-485</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 10</dd><dt class="dateInForce">I kraft fra</dt><dd class="dateInForce">1994-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-11-21-1167</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§7-5</li><li>lov/1988-06-10-39/§3-5</li><li>lov/1988-06-10-40/§2-13</li></ul></dd><dt class="dateOfPublication">Kunngjort</dt><dd class="dateOfPublication">1994-07-08</dd><dt class="title">Tittel</dt><dd class="title">Forskrift om endring av forskrift om fordeling av kostnader, tap, inntekter, fond mv. mellom forsikringsselskaper i konsernforhold og mellom bransjer og kontrakter i et forsikringsselskap.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 17. juni 1994 med hjemmel i lov 10. juni 1988 nr. 39 om forsikringsvirksomhet § 7-5, jf. § 3-5, og lov 10. juni 1988 nr. 40 om finansieringsvirksomhet og finansinstitusjoner § 2-13.</dd><dt class="refid">RefID</dt><dd class="refid">forskrift/1994-06-17-485</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om fordeling av kostnader, tap, inntekter, fond mv. mellom forsikringsselskaper i konsernforhold og mellom bransjer og kontrakter i et forsikringsselskap.<ul class="tocSubUl"><li>I<ul class="tocSubUl"><li>§ 3. Særlige regler for livsforsikring</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-06-17-485" id="dokument"><h1>Forskrift om endring av forskrift om fordeling av kostnader, tap, inntekter, fond mv. mellom forsikringsselskaper i konsernforhold og mellom bransjer og kontrakter i et forsikringsselskap.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-06-17-485/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 21. november 1989 nr. 1167 om fordeling av kostnader, tap, inntekter, fond mv. mellom forsikringsselskaper i konsernforhold og mellom bransjer og kontrakter i et forsikringsselskap gjøres følgende endring:</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" data-partID="§3" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Særlige regler for livsforsikring</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Ved utarbeidelse av premietariff (beregningsgrunnlag) skal prinsippene i § 2 legges til grunn for omkostningsdelen, jf. forskrift til lovens § 7-6 tredje ledd. Ved fordeling av kostnader mellom bransjene legges premietariffene til grunn.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Kostnader som påløper ved inngåelse av livsforsikringskontrakt (kontraktsslutningskostnader), skal ikke medregnes i kostnadselementet ved fastsettelse av premietariff (beregningsgrunnlaget). Slike kostnader skal belastes og betales av forsikringstakeren særskilt, senest ved første premiebetaling.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Som kontraktsslutningskostnader regnes her bare kostnader som påløper direkte som følge av selve inngåelsen av livsforsikringskontrakten. Dersom selskapet fastsetter at kontraktsslutningskostnader skal utgjøre et bestemt beløp pr. kontrakt (standardkostnader), skal beløpet meddeles Kredittilsynet sammen med premietariffen.</article><article class="legalP" data-absoluteaddress="/kapittel/1/foreslåttparagraf/1/ledd/4/" id="kapittel-1-foreslåttparagraf-1-ledd-4">Andre kostnader enn kontraktsslutningskostnader medregnes i kostnadselementet i premietariffen. Slike kostnader skal årlig betales av forsikringstakeren så lenge forsikringskontrakten løper, enten som en del av årlig premie eller som et særskilt tillegg til årlig premie.</article><article class="legalP" data-absoluteaddress="/kapittel/1/foreslåttparagraf/1/ledd/5/" id="kapittel-1-foreslåttparagraf-1-ledd-5">Opphører livsforsikringskontraktene som følge av flytting eller gjenkjøp, kan selskapet bare gjøre fradrag for de kostnader som forsikringstakeren er belastet med frem til og med det år kontrakten opphører, og som da ikke er betalt.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-06-17-485/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen trer i kraft for kontrakter som inngås fra og med 1. oktober 1994.</article></section></main></body></html>