<!DOCTYPE html><html lang="no"><head><title>Forskrift om endring i forskrift om gjennomføringen av morarenteberegning ved for sen innbetaling av sikringstrekk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:37</dd><dt class="legacyID">Datokode</dt><dd class="legacyID">FOR-1994-08-03-787</dd><dt class="dokid">DokumentID</dt><dd class="dokid">LTI/forskrift/1994-08-03-787</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 16</dd><dt class="dateInForce">I kraft fra</dt><dd class="dateInForce">1994-08-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1970-06-10-9876</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1952-11-21-2/§56</li><li>forskrift/1994-05-06-332/§5</li></ul></dd><dt class="dateOfPublication">Kunngjort</dt><dd class="dateOfPublication">1994-08-25</dd><dt class="title">Tittel</dt><dd class="title">Forskrift om endring i forskrift om gjennomføringen av morarenteberegning ved for sen innbetaling av sikringstrekk.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 3. august 1994 med hjemmel i lov av 21. november 1952 nr. 2 om betaling og innkreving av skatt (skattebetalingsloven) § 56 og kgl.res. av 6. mai 1994 nr. 332 om renteberegning ved for sen innbetaling av skatt og oppgjør for skattetrekk § 5.</dd><dt class="refid">RefID</dt><dd class="refid">forskrift/1994-08-03-787</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjennomføringen av morarenteberegning ved for sen innbetaling av sikringstrekk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-08-03-787" id="dokument"><h1>Forskrift om endring i forskrift om gjennomføringen av morarenteberegning ved for sen innbetaling av sikringstrekk.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-08-03-787/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 10. juni 1970 nr. 9876 om gjennomføringen av morarenteberegning ved for sen innbetaling av sikringstrekk gjøres følgende endringer:</article> <article class="defaultP" margin-top="true">Overskriften skal lyde:</article><article class="defaultP"><i>Forskrift om gjennomføring av forsinkelsesrenteberegning ved for sen innbetaling av sikringstrekk</i></article> <article class="defaultP" margin-top="true">§ 1 skal lyde:</article><article class="numberedLegalP" data-numerator="1" data-absoluteaddress="/kapittel/1/nummer/1/" id="kapittel-1-nummer-1">1. Bestemmelsene i kgl.res. av 6. mai 1994 nr. 332 om renteberegning ved for sen innbetaling av skatt og oppgjør for skattetrekk skal også gjelde trekk i salgsoppgjør ved fiske og fangstvirksomhet (sikringstrekk), når innbetalingen skjer etter de fastsatte frister.</article><article class="numberedLegalP" data-numerator="2" data-absoluteaddress="/kapittel/1/nummer/2/" id="kapittel-1-nummer-2">2. Trekkpliktige skal videre svare forsinkelsesrenter av for lite beregnet sikringstrekk som de har fått krav om å betale, når ansvarsbeløpet ikke blir betalt til den forfallstid som er anført i kravet. Forsinkelsesrenter av slike ansvarsbeløp skal i tilfelle beregnes sammen med og under ett med annet sikringstrekk som har samme forfallstid.</article> <article class="defaultP" margin-top="true">§ 2 skal lyde:</article><article class="numberedLegalP" data-numerator="1" data-absoluteaddress="/kapittel/1/nummer/3/" id="kapittel-1-nummer-3">1. Inngåtte forsinkelsesrenter av sikringstrekkbeløp og ansvarsbeløp som nevnt i § 1 skal i alminnelighet tas til inntekt i det særskilte skatteregnskapet i den kommunen hvor sikringstrekket avregnes.</article><article class="numberedLegalP" data-numerator="2" data-absoluteaddress="/kapittel/1/nummer/4/" id="kapittel-1-nummer-4">2. Blir forsinkelsesrenter innbetalt til skattefogden, skal de inntil videre godskrives en særskilt konto hos denne. Når kalenderåret er ute, skal de forsinkelsesrenter som står inne på denne kontoen, fordeles mellom vedkommende skattekasser etter forholdet mellom de sikringstrekkbeløpene som er overført til de enkelte kommunekasserere i løpet av året. De beregnede andeler avrundes til hele kronebeløp slik at summen av andelene svarer til det rentebeløp som skal fordeles.</article><article class="numberedLegalP" data-numerator="3" data-absoluteaddress="/kapittel/1/nummer/5/" id="kapittel-1-nummer-5">3. Forsinkelsesrenter vedrørende sikringstrekkbeløp som ikke kan henføres til noen bestemt oppgjørsmottaker eller lottaker, behandles på samme måte som trekkbeløpet, når rentene er innbetalt til skattefogden.</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Når en som plikter å gjennomføre sikringstrekk, etter forskrift av 23. januar 1987 nr. 21 om arbeidsgivers regnskapsføring og oppgjør for skattetrekk mv er pålagt å innbetale trukne beløp og i tilfelle å sende spesifisert oppgjør for trekket oftere enn til de normale oppgjørstidene for sikringstrekk, blir forsinkelsesrenter av for sent innsendte sikringstrekk og ansvarsbeløp likevel å beregne først fra det tidspunkt som gjelder for alminnelig oppgjør.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-08-03-787/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>