<!DOCTYPE html><html lang="no"><head><title>Forskrift om endringer i forskrift angående søknad om patent m v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:30</dd><dt class="legacyID">Datokode</dt><dd class="legacyID">FOR-1994-07-01-537</dd><dt class="dokid">DokumentID</dt><dd class="dokid">LTI/forskrift/1994-07-01-537</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 12</dd><dt class="dateInForce">I kraft fra</dt><dd class="dateInForce">1994-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-10-12-6</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1967-12-15-9/§28</li><li>lov/1967-12-15-9/§62a</li><li>lov/1967-12-15-9/§68</li><li>lov/1967-12-15-9/§69</li><li>lov/1994-06-24-40</li></ul></dd><dt class="dateOfPublication">Kunngjort</dt><dd class="dateOfPublication">1994-07-21</dd><dt class="title">Tittel</dt><dd class="title">Forskrift om endringer i forskrift angående søknad om patent m v.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 1. juli 1994 med hjemmel i lov 15. desember 1967 nr. 9 om patenter §§ 28, 62a, 68 og 69 og lov 24. juni 1994 nr. 40 om endringer i forsikringslovgivningen m v avsnitt II annet ledd. Fremmet av Justis- og politidepartementet. Jfr EØS-avtalen vedlegg XVII punkt 6 (Rådsforordning (EØF) nr. 1768/92 om innføring av et supplerende beskyttelsessertifikat for legemidler med tilpasninger til EØS-avtalen)</dd><dt class="refid">RefID</dt><dd class="refid">forskrift/1994-07-01-537</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift angående søknad om patent m v.<ul class="tocSubUl"><li>I</li><li>Supplerende beskyttelsessertifikater for legemidler<ul class="tocSubUl"><li>§ 60.</li><li>§ 61.</li><li>§ 62.</li><li>§ 63.</li><li>§ 64.</li><li>§ 65.</li><li>§ 66.</li><li>§ 67.</li><li>§ 68.</li><li>§ 69.</li><li>§ 70.</li><li>§ 71.</li><li>§ 72.</li><li>§ 73.</li><li>§ 74.</li><li>§ 75.</li><li>§ 76.</li><li>§ 77.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1994-07-01-537" id="dokument"><h1>Forskrift om endringer i forskrift angående søknad om patent m v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1994-07-01-537/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift 12. oktober 1979 nr. 6 angående søknad om patent m v gjøres følgende endringer:</article> <article class="defaultP" margin-top="true">§ 1 annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Internasjonal patentsøknad som omfatter Norge, inngis til myndighet eller internasjonal organisasjon som etter konvensjonen om patentsamarbeid er rette mottakende myndighet, eller som etter forskriftene til konvensjonen kan motta søknaden på vegne av rette mottakende myndighet. Bestemmelser om Styret som mottakende myndighet finnes i §§ 50 til 56.</article> <article class="defaultP" margin-top="true">§ 51 nytt sjette ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Har søkeren i sin internasjonale søknad begjært patentvern i flere stater, må minst en utpekningsavgift være betalt innen den fristen som er angitt i annet ledd nr. 2. Ytterligere utpekningsavgifter kan betales innen femten måneder fra den internasjonale inngivelsesdagen eller den begjærte prioritetsdagen. Søkeren skal da samtidig bekrefte hvilke utpekninger avgiftene gjelder, og betale bekreftelsesavgift til Styret i samsvar med regel 15.5 i forskriftene til samarbeidskonvensjonen. Bekreftelsesavgiften utgjør 50 % av de utpekningsavgiftene som betales etter annet punktum. Avgift betalt etter reglene i dette leddet skal anses rettidig betalt.</article> <article class="defaultP" margin-top="true">Før overskriften <i>Videreføring av internasjonal patentsøknad m v</i> skal ny § 56 lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For Styrets befatning med internasjonale søknader i tilfeller som nevnt i regel 19.4 i forskriftene til samarbeidskonvensjonen skal søkeren betale avgift. Avgiften utgjør kr 500 og forfaller til betaling en måned etter at søknaden er inngitt til Styret.</article> <article class="defaultP" margin-top="true">Mellom § 59 og overskriften <i>Sluttbestemmelser</i> skal ny overskrift og nye §§ 60 til 77 lyde:</article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1994-07-01-537/KAPITTEL_2" data-partID="k2"><h2>Supplerende beskyttelsessertifikater for legemidler</h2><article class="legalArticle" data-lovdata-URL="LTI/forskrift/1994-07-01-537/§60" data-name="§60" data-partID="§60" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 60</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">I det følgende menes med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">sertifikat, et supplerende beskyttelsessertifikat for legemidler,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">forordningen, EØS-avtalen vedlegg XVII punkt 6 (Rådsforordning (EØF) nr. 1768/92 om innføring av et supplerende beskyttelsessertifikat for legemidler med tilpasninger til EØS-avtalen) med de endringer og tillegg som følger av protokoll 1 til avtalen og avtalen for øvrig.</article></article></li></ul></article></article><article class="legalArticle" data-lovdata-URL="LTI/forskrift/1994-07-01-537/§61" data-name="§61" data-partID="§61" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 61</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Søknad om sertifikat skal være skriftlig. Søknaden og bilag innleveres til Styret i ett eksemplar med mindre Styret bestemmer at det skal innleveres flere eksemplarer.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Søknaden skal være avfattet på norsk. Er et bilag til søknaden avfattet på et annet språk, skal det følge med en oversettelse. Oversettelsen kan kreves bekreftet av en oversetter eller på annen måte godkjent av Styret. Styret kan gjøre unntak fra plikten til å inngi oversettelse.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Søknaden skal være underskrevet av søkeren eller søkerens fullmektig.</article></article><article class="legalArticle" data-lovdata-URL="LTI/forskrift/1994-07-01-537/§62" data-name="§62" data-partID="§62" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 62</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Søkeren skal ved innleveringen av søknaden betale søknadsavgift etter patentloven § 62 a annet ledd med det beløp som er fastsatt i denne forskrift § 44 nr. 1 a.</article></article><article class="legalArticle" data-lovdata-URL="LTI/forskrift/1994-07-01-537/§63" data-name="§63" data-partID="§63" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 63</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">En søker som ikke har bopel her i riket, skal ha en her bosatt fullmektig som kan representere søkeren i alt som angår søknaden.</article></article><article class="legalArticle" data-lovdata-URL="LTI/forskrift/1994-07-01-537/§64" data-name="§64" data-partID="§64" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 64</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Dersom søkeren har søkt sertifikat for samme produkt i andre stater i EØS-området, bør søkeren angi søknadsnumre og søknadsmyndigheter i tillegg til det som søknaden skal inneholde etter forordningen artikkel 8.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Dersom sertifikat søkes av flere i fellesskap, og en av dem skal være bemyndiget til å motta meddelelser fra Styret på alles vegne, bør dette angis i søknaden.</article><article class="legalP" data-absoluteaddress="/kapittel/2/paragraf/5/ledd/3/" id="kapittel-2-paragraf-5-ledd-3">Styret kan kreve at søkeren gir ytterligere opplysninger om produktet, dersom dette er nødvendig for behandlingen av søknaden.</article></article><article class="legalArticle" data-lovdata-URL="LTI/forskrift/1994-07-01-537/§65" data-name="§65" data-partID="§65" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 65</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">En søknad om sertifikat kan ikke endres slik at sertifikat søkes for et annet produkt eller med et annet basispatent.</article></article><article class="legalArticle" data-lovdata-URL="LTI/forskrift/1994-07-01-537/§66" data-name="§66" data-partID="§66" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 66</span>.</h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Søknadens nummer og innleveringsdag kunngjøres sammen med de opplysninger som er nevnt i forordningen artikkel 9 nr. 2.</article></article><article class="legalArticle" data-lovdata-URL="LTI/forskrift/1994-07-01-537/§67" data-name="§67" data-partID="§67" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 67</span>.</h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Styret fører en journal over innleverte søknader. I journalen angis:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/2/paragraf/8/ledd/1/punkt/1/" id="kapittel-2-paragraf-8-ledd-1-punkt-1"><span class="data-originalId">1)</span><article class="legalP" data-absoluteaddress="/kapittel/2/paragraf/8/ledd/1/punkt/1/ledd/1/" id="kapittel-2-paragraf-8-ledd-1-punkt-1-ledd-1">opplysninger som nevnt i forordningen artikkel 9 nr. 2,</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/2/paragraf/8/ledd/1/punkt/2/" id="kapittel-2-paragraf-8-ledd-1-punkt-2"><span class="data-originalId">2)</span><article class="legalP" data-absoluteaddress="/kapittel/2/paragraf/8/ledd/1/punkt/2/ledd/1/" id="kapittel-2-paragraf-8-ledd-1-punkt-2-ledd-1">søknadens nummer og innleveringsdag,</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/2/paragraf/8/ledd/1/punkt/3/" id="kapittel-2-paragraf-8-ledd-1-punkt-3"><span class="data-originalId">3)</span><article class="legalP" data-absoluteaddress="/kapittel/2/paragraf/8/ledd/1/punkt/3/ledd/1/" id="kapittel-2-paragraf-8-ledd-1-punkt-3-ledd-1">dersom søkeren er representert ved en fullmektig, dennes navn og adresse,</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/2/paragraf/8/ledd/1/punkt/4/" id="kapittel-2-paragraf-8-ledd-1-punkt-4"><span class="data-originalId">4)</span><article class="legalP" data-absoluteaddress="/kapittel/2/paragraf/8/ledd/1/punkt/4/ledd/1/" id="kapittel-2-paragraf-8-ledd-1-punkt-4-ledd-1">innkomne skrivelser og betalte avgifter i saken, og</article></article></li><li data-li-identifier="5)" data-name="5)"><article class="listArticle" data-absoluteaddress="/kapittel/2/paragraf/8/ledd/1/punkt/5/" id="kapittel-2-paragraf-8-ledd-1-punkt-5"><span class="data-originalId">5)</span><article class="legalP" data-absoluteaddress="/kapittel/2/paragraf/8/ledd/1/punkt/5/ledd/1/" id="kapittel-2-paragraf-8-ledd-1-punkt-5-ledd-1">utgåtte skrivelser og beslutninger i saken.</article></article></li></ul></article><article class="legalP" data-absoluteaddress="/kapittel/2/paragraf/8/ledd/2/" id="kapittel-2-paragraf-8-ledd-2">Journalen og dokumentene i saken skal være allment tilgjengelige.</article></article><article class="legalArticle" data-lovdata-URL="LTI/forskrift/1994-07-01-537/§68" data-name="§68" data-partID="§68" data-absoluteaddress="/kapittel/2/paragraf/9/" id="kapittel-2-paragraf-9"><h3 class="legalArticleHeader"><span class="legalArticleValue">§ 68</span>.</h3><article class="legalP" data-absoluteaddress="/kapittel/2/paragraf/9/ledd/1/" id="kapittel-2-paragraf-9-ledd-1">Styret tar ved prøvingen av vilkårene i forordningen artikkel 3 hensyn til alt det får kjennskap til.</article><article class="legalP" data-absoluteaddress="/kapittel/2/paragraf/9/ledd/2/" id="kapittel-2-paragraf-9-ledd-2">For å kontrollere at vilkåret i forordningen artikkel 3 bokstav c er oppfylt, undersøker Styret sertifikatregistret.</article><article class="legalP" data-absoluteaddress="/kapittel/2/paragraf/9/ledd/3/" id="kapittel-2-paragraf-9-ledd-3">Før sertifikat kan meddeles, skal det fra Statens legemiddelkontroll være innhentet bekreftelse på at den tillatelsen som er omtalt i forordningen artikkel 3 bokstav b, er den første som er gitt til å markedsføre produktet som legemiddel her i riket.</article></article><article class="legalArticle" data-lovdata-URL="LTI/forskrift/1994-07-01-537/§69" data-name="§69" data-partID="§69" data-absoluteaddress="/kapittel/2/paragraf/10/" id="kapittel-2-paragraf-10"><h3 class="legalArticleHeader"><span class="legalArticleValue">§ 69</span>.</h3><article class="legalP" data-absoluteaddress="/kapittel/2/paragraf/10/ledd/1/" id="kapittel-2-paragraf-10-ledd-1">For frister etter forordningen artikkel 10 nr. 3 gjelder patentloven § 15 annet og tredje ledd og § 16 tilsvarende. For gjenopptagelse betales avgift som fastsatt i denne forskrift § 44 nr. 6.</article></article><article class="legalArticle" data-lovdata-URL="LTI/forskrift/1994-07-01-537/§70" data-name="§70" data-partID="§70" data-absoluteaddress="/kapittel/2/paragraf/11/" id="kapittel-2-paragraf-11"><h3 class="legalArticleHeader"><span class="legalArticleValue">§ 70</span>.</h3><article class="legalP" data-absoluteaddress="/kapittel/2/paragraf/11/ledd/1/" id="kapittel-2-paragraf-11-ledd-1">Blir en søknad om sertifikat endelig avslått eller henlagt, kunngjøres dette sammen med de opplysningene som er nevnt i § 66.</article></article><article class="legalArticle" data-lovdata-URL="LTI/forskrift/1994-07-01-537/§71" data-name="§71" data-partID="§71" data-absoluteaddress="/kapittel/2/paragraf/12/" id="kapittel-2-paragraf-12"><h3 class="legalArticleHeader"><span class="legalArticleValue">§ 71</span>.</h3><article class="legalP" data-absoluteaddress="/kapittel/2/paragraf/12/ledd/1/" id="kapittel-2-paragraf-12-ledd-1">Kunngjøring om meddelelse av sertifikat etter forordningen artikkel 11 nr. 1 skal, i tillegg til opplysninger som nevnt der, også angi sertifikatsøknadens innleveringsdag og sertifikatets registreringsnummer.</article></article><article class="legalArticle" data-lovdata-URL="LTI/forskrift/1994-07-01-537/§72" data-name="§72" data-partID="§72" data-absoluteaddress="/kapittel/2/paragraf/13/" id="kapittel-2-paragraf-13"><h3 class="legalArticleHeader"><span class="legalArticleValue">§ 72</span>.</h3><article class="legalP" data-absoluteaddress="/kapittel/2/paragraf/13/ledd/1/" id="kapittel-2-paragraf-13-ledd-1">Et sertifikat skal inneholde de opplysningene som er nevnt i § 71.</article></article><article class="legalArticle" data-lovdata-URL="LTI/forskrift/1994-07-01-537/§73" data-name="§73" data-partID="§73" data-absoluteaddress="/kapittel/2/paragraf/14/" id="kapittel-2-paragraf-14"><h3 class="legalArticleHeader"><span class="legalArticleValue">§ 73</span>.</h3><article class="legalP" data-absoluteaddress="/kapittel/2/paragraf/14/ledd/1/" id="kapittel-2-paragraf-14-ledd-1">Som en del av patentregistret fører Styret en særskilt oversikt over meddelte sertifikater (sertifikatregistret). I sertifikatregistret anmerkes:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/2/paragraf/14/ledd/1/punkt/1/" id="kapittel-2-paragraf-14-ledd-1-punkt-1"><span class="data-originalId">1)</span><article class="legalP" data-absoluteaddress="/kapittel/2/paragraf/14/ledd/1/punkt/1/ledd/1/" id="kapittel-2-paragraf-14-ledd-1-punkt-1-ledd-1">opplysninger som nevnt i § 71,</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/2/paragraf/14/ledd/1/punkt/2/" id="kapittel-2-paragraf-14-ledd-1-punkt-2"><span class="data-originalId">2)</span><article class="legalP" data-absoluteaddress="/kapittel/2/paragraf/14/ledd/1/punkt/2/ledd/1/" id="kapittel-2-paragraf-14-ledd-1-punkt-2-ledd-1">dersom sertifikatinnehaveren er representert ved en fullmektig, dennes navn og adresse.</article></article></li></ul><p class="leddfortsettelse">For øvrig gjelder §§ 41 til 43 tilsvarende.</p></article><article class="legalP" data-absoluteaddress="/kapittel/2/paragraf/14/ledd/2/" id="kapittel-2-paragraf-14-ledd-2">Dersom sertifikatet bortfaller av en grunn som nevnt i forordningen artikkel 14 bokstav b, c eller d, eller kjennes ugyldig av en grunn som nevnt i artikkel 15, anmerkes dette i sertifikatregistret sammen med en henvisning til den kunngjøringen som er utferdiget i henhold til artikkel 16.</article></article><article class="legalArticle" data-lovdata-URL="LTI/forskrift/1994-07-01-537/§74" data-name="§74" data-partID="§74" data-absoluteaddress="/kapittel/2/paragraf/15/" id="kapittel-2-paragraf-15"><h3 class="legalArticleHeader"><span class="legalArticleValue">§ 74</span>.</h3><article class="legalP" data-absoluteaddress="/kapittel/2/paragraf/15/ledd/1/" id="kapittel-2-paragraf-15-ledd-1">§ 46 gjelder tilsvarende i saker om meddelte sertifikater.</article></article><article class="legalArticle" data-lovdata-URL="LTI/forskrift/1994-07-01-537/§75" data-name="§75" data-partID="§75" data-absoluteaddress="/kapittel/2/paragraf/16/" id="kapittel-2-paragraf-16"><h3 class="legalArticleHeader"><span class="legalArticleValue">§ 75</span>.</h3><article class="legalP" data-absoluteaddress="/kapittel/2/paragraf/16/ledd/1/" id="kapittel-2-paragraf-16-ledd-1">For sertifikater skal det betales årsavgifter etter patentloven § 62 a tredje ledd med det beløpet som er fastsatt i denne forskrift § 45 som årsavgift for det 20. avgiftsåret.</article><article class="legalP" data-absoluteaddress="/kapittel/2/paragraf/16/ledd/2/" id="kapittel-2-paragraf-16-ledd-2">Det skal betales årsavgift for hvert avgiftsår som begynner etter at patenttiden er løpt ut, selv om sertifikatet ikke er meddelt på tidspunktet for patenttidens utløp.</article></article><article class="legalArticle" data-lovdata-URL="LTI/forskrift/1994-07-01-537/§76" data-name="§76" data-partID="§76" data-absoluteaddress="/kapittel/2/paragraf/17/" id="kapittel-2-paragraf-17"><h3 class="legalArticleHeader"><span class="legalArticleValue">§ 76</span>.</h3><article class="legalP" data-absoluteaddress="/kapittel/2/paragraf/17/ledd/1/" id="kapittel-2-paragraf-17-ledd-1">Blir en søknad om sertifikat avslått eller henlagt, kan søkeren påklage avgjørelsen til Styrets annen avdeling. Dersom annen avdeling avslår søknaden, kan søkeren bringe avgjørelsen inn for domstolene. Patentloven § 25 gjelder tilsvarende.</article><article class="legalP" data-absoluteaddress="/kapittel/2/paragraf/17/ledd/2/" id="kapittel-2-paragraf-17-ledd-2">En avgjørelse om meddelelse av sertifikat kan ikke påklages til annen avdeling. Enhver kan reise søksmål for domstolene for å få kjent et meddelt sertifikat ugyldig.</article></article><article class="legalArticle" data-lovdata-URL="LTI/forskrift/1994-07-01-537/§77" data-name="§77" data-partID="§77" data-absoluteaddress="/kapittel/2/paragraf/18/" id="kapittel-2-paragraf-18"><h3 class="legalArticleHeader"><span class="legalArticleValue">§ 77</span>.</h3><article class="legalP" data-absoluteaddress="/kapittel/2/paragraf/18/ledd/1/" id="kapittel-2-paragraf-18-ledd-1">Om plikt for sertifikatinnehavere som ikke har bopel i riket, til å ha en fullmektig her m m, gjelder patentloven § 67 tilsvarende.</article> <article class="defaultP" margin-top="true">Nåværende §§ 60, 61 og 62 blir nye §§ 78, 79 og 80.</article></article></section><section class="section" data-name="kapII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1994-07-01-537/KAPITTEL_3" data-partID="k3"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/punkt/1/" id="kapittel-3-punkt-1"><span class="data-originalId">1.</span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">Forskriften her trer i kraft 1. juli 1994.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/punkt/2/" id="kapittel-3-punkt-2"><span class="data-originalId">2.</span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">Dersom det er søkt om sertifikat i medhold av forordningen artikkel 19 nr. 3, skal årsavgiften for sertifikatet beregnes fra dagen for kunngjøringen nevnt i § 66. Årsavgiften forfaller da første gang to måneder etter kunngjøringen.</article></article></li></ul></section></main></body></html>