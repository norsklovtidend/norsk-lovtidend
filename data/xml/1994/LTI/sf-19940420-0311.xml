<!DOCTYPE html><html lang="no"><head><title>Forskrift om bruk m.v. av skogavgift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">FOR-1994-04-20-311</dd><dt class="dokid">DokumentID</dt><dd class="dokid">LTI/forskrift/1994-04-20-311</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 7</dd><dt class="dateInForce">I kraft fra</dt><dd class="dateInForce">1994-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-06-21-1313</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-05-21/§43</li><li>lov/1965-05-21/§46</li><li>lov/1965-05-21/§47</li><li>forskrift/1965-06-25-3368</li></ul></dd><dt class="dateOfPublication">Kunngjort</dt><dd class="dateOfPublication">1994-05-31</dd><dt class="title">Tittel</dt><dd class="title">Forskrift om bruk m.v. av skogavgift.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 20. april 1994 med hjemmel i lov av 21. mai 1965 om skogbruk og skogvern (skogbruksloven) §§ 43, 46 og 47, jfr. kgl.res. av 25. juni 1965.</dd><dt class="refid">RefID</dt><dd class="refid">forskrift/1994-04-20-311</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk m.v. av skogavgift.<ul class="tocSubUl"><li>§ 1. Formål.</li><li>§ 2. Virkeområde m.v.</li><li>§ 2-1. Virkeområde.</li><li>§ 2-2. Hovedbetingelser for bruk av skogavgift</li><li>§ 2-3. Saksbehandling</li><li>§ 3. Tiltak skogavgiften kan brukes til.</li><li>§ 3-1.</li><li>§ 3-2.</li><li>§ 3-3.</li><li>§ 3-4.</li><li>§ 3-5. Skogbruksplanlegging.</li><li>§ 3-6.</li><li>§ 3-7.</li><li>§ 3-8.</li><li>§ 3-9.</li><li>§ 3-10.</li><li>§ 4. Skattlegging ved bruk av skogavgift</li><li>§ 5. Utbetaling av skogavgift</li><li>§ 6. Tilbakebetaling av skogavgift.</li><li>§ 7. Fordeling av innestående skogavgift ved deling av skogeiendom.</li><li>§ 8. Kontroll.</li><li>§ 9. Dispensasjon.</li><li>§ 10. Klage.</li><li>§ 11. Ikrafttredelse m.v.</li></ul></li></ul></dd></dl></header><main class="documentBody" data-lovdata-URL="LTI/forskrift/1994-04-20-311" id="dokument"><h1>Forskrift om bruk m.v. av skogavgift.</h1><article class="legalArticle" data-lovdata-URL="LTI/forskrift/1994-04-20-311/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med denne forskrift er å sikre at skogavgiften blir brukt til tiltak som stimulerer til aktiv bruk av skogressursene og til etablering og oppbygging av kvalitetsskog, samtidig som skogens funksjoner i forhold til biologisk mangfold, landskapsverdier, kulturminner og friluftsliv blir ivaretatt, jfr. skogbrukslovens § 1.</article></article><article class="legalArticle" data-lovdata-URL="LTI/forskrift/1994-04-20-311/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde m.v.</span></h2></article><article class="legalArticle" data-lovdata-URL="LTI/forskrift/1994-04-20-311/§2-1" data-name="§2-1" data-partID="§2-1" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 2-1</span>. <span class="legalArticleTitle">Virkeområde.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Denne forskrift gjelder for all skog og skogmark uansett eierkategori.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Skogavgiften skal brukes i den skog virket er levert fra, eller i annen skog som skogeieren har i samme kommune. Med godkjennelse fra kommunen kan skogavgiften også brukes i skog som skogeieren har i andre kommuner.</article></article><article class="legalArticle" data-lovdata-URL="LTI/forskrift/1994-04-20-311/§2-2" data-name="§2-2" data-partID="§2-2" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 2-2</span>. <span class="legalArticleTitle">Hovedbetingelser for bruk av skogavgift</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">De investeringer og tiltak som foretas skal være faglig, økonomisk og økologisk forsvarlige, og må ikke være i strid med skogbrukslovens formål og bestemmelser, eller forskrifter gitt i medhold av skogbruksloven.</article></article><article class="legalArticle" data-lovdata-URL="LTI/forskrift/1994-04-20-311/§2-3" data-name="§2-3" data-partID="§2-3" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 2-3</span>. <span class="legalArticleTitle">Saksbehandling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Saker som behandles etter denne forskrift på kommunenivå skal legges om den i kommunen som har fagkompetanse i skogbruk, jfr. skogbrukslovens § 4 tredje ledd.</article></article><article class="legalArticle" data-lovdata-URL="LTI/forskrift/1994-04-20-311/§3" data-name="§3" data-partID="§3" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tiltak skogavgiften kan brukes til.</span></h2></article><article class="legalArticle" data-lovdata-URL="LTI/forskrift/1994-04-20-311/§3-1" data-name="§3-1" data-partID="§3-1" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 3-1</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Planlegging, administrasjon og gjennomføring av skogkulturtiltak.<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">Foryngelse og etablering av skog, herunder felt for juletrær og pyntegrønt. Dette omfatter planting og såing, samt nødvendige for- og etterarbeider (markberedning, vegetasjonskontroll og suppleringstiltak m.v.)</article></article></li><li data-li-identifier="2." data-name="2."><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">Kvalitets- og produksjonsfremmende tiltak, unntatt i felt for juletrær og pyntegrønt. Dette omfatter ungskogpleie, tynning (kun underskudd), stammekvisting, gjødsling, skadeforebyggende tiltak, grøfterensk og suppleringsgrøfting m.v.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/7/ledd/1/punkt/3/" id="paragraf-7-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/7/ledd/1/punkt/3/ledd/1/" id="paragraf-7-ledd-1-punkt-3-ledd-1">Skjøtselstiltak med sikte på å fremme spesielle miljøverdier i skog.</article></article></li></ul></article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Skogavgift kan brukes til grøfting av fastmark når dette er nødvendig for å forynge skog etter hogst. Bruk av skogavgift til annen nygrøfting krever forhåndsgodkjennelse fra kommunen.</article></article><article class="legalArticle" data-lovdata-URL="LTI/forskrift/1994-04-20-311/§3-2" data-name="§3-2" data-partID="§3-2" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 3-2</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Planlegging og bygging av skogsveier m.v.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Nye skogsveier og ombygging og opprusting av eksisterende skogsveier, herunder også velteplasser, som er godkjente etter de til enhver tid gjeldende forskrifter om planlegging og godkjenning av skogsveier fastsatt av Landbruksdepartementet.</article></article><article class="legalArticle" data-lovdata-URL="LTI/forskrift/1994-04-20-311/§3-3" data-name="§3-3" data-partID="§3-3" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 3-3</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Alternative avvirkningsfremmende investeringer i skogområder hvor det er fastsatt restriktive forskrifter eller betingelser for bygging av skogsveier. Investeringene skal på forhånd være godkjent av kommunen.</article></article><article class="legalArticle" data-lovdata-URL="LTI/forskrift/1994-04-20-311/§3-4" data-name="§3-4" data-partID="§3-4" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 3-4</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vedlikehold av skogsveier som inngår i det permanente veinett, herunder også velteplasser for skogsvirke, jfr. § 3-2.</article></article><article class="legalArticle" data-lovdata-URL="LTI/forskrift/1994-04-20-311/§3-5" data-name="§3-5" data-partID="§3-5" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 3-5</span>. <span class="legalArticleTitle">Skogbruksplanlegging.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Utarbeidelse og ajourføring av planer for skogforvaltning og annen næringsutvikling knyttet til skogressursene, og tiltak for bedre utnyttelse av planene, herunder anskaffelse av dataprogram for ajourføring.</article></article><article class="legalArticle" data-lovdata-URL="LTI/forskrift/1994-04-20-311/§3-6" data-name="§3-6" data-partID="§3-6" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 3-6</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Forsikring mot brann og annen skade på skog og bygninger tilknyttet skogsdriften.</article></article><article class="legalArticle" data-lovdata-URL="LTI/forskrift/1994-04-20-311/§3-7" data-name="§3-7" data-partID="§3-7" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 3-7</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Kursavgift og kursmateriell for kurs godkjent av departementet eller den dette gir fullmakt.</article></article><article class="legalArticle" data-lovdata-URL="LTI/forskrift/1994-04-20-311/§3-8" data-name="§3-8" data-partID="§3-8" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 3-8</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Oppmerking av eiendomsgrenser, og nødvendige håndlangerutgifter ved jordskifte av skog.</article></article><article class="legalArticle" data-lovdata-URL="LTI/forskrift/1994-04-20-311/§3-9" data-name="§3-9" data-partID="§3-9" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 3-9</span>.</h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Merverdiavgift og investeringsavgift.</article></article><article class="legalArticle" data-lovdata-URL="LTI/forskrift/1994-04-20-311/§3-10" data-name="§3-10" data-partID="§3-10" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 3-10</span>.</h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Andre tiltak som er godkjent av departementet eller den departementet gir fullmakt.</article></article><article class="legalArticle" data-lovdata-URL="LTI/forskrift/1994-04-20-311/§4" data-name="§4" data-partID="§4" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Skattlegging ved bruk av skogavgift</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">For de tiltak som er nevnt i §§ 3-1, 3-2 og 3-3 har Finansdepartementet fastsatt særskilt forskrift vedrørende skattleggingen.</article></article><article class="legalArticle" data-lovdata-URL="LTI/forskrift/1994-04-20-311/§5" data-name="§5" data-partID="§5" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utbetaling av skogavgift</span></h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Spesifiserte krav om utbetaling av skogavgift skal sendes kommunen senest 1 – ett – år fra utgangen av det kalenderår investeringen ble gjennomført. Alle krav om utbetaling skal være tilstrekkelig dokumentert, og skogeier har plikt til å fremskaffe den dokumentasjon kommunen ber om.</article><article class="legalP" data-absoluteaddress="/paragraf/18/ledd/2/" id="paragraf-18-ledd-2">Skogeier som gjennomfører større investeringer eller tiltak kan få utbetalt skogavgift etter hvert som disse gjennomføres.</article><article class="legalP" data-absoluteaddress="/paragraf/18/ledd/3/" id="paragraf-18-ledd-3">Kommunen kan gi tilsagn om at planlagte, større investeringer eller tiltak kan dekkes av skogavgift som innbetales i inntil 5 – fem – år etter at investeringene eller tiltakene ble gjennomførte.</article><article class="legalP" data-absoluteaddress="/paragraf/18/ledd/4/" id="paragraf-18-ledd-4">Utbetaling av skogavgift for gjennomførte investeringer og tiltak er avhengig av at de er faglig, økonomisk og økologisk forsvarlige, og at de ikke er i strid med skogbrukslovens formål og bestemmelser eller forskrifter gitt i medhold av skogbruksloven, jfr. denne forskrifts § 2-2.</article></article><article class="legalArticle" data-lovdata-URL="LTI/forskrift/1994-04-20-311/§6" data-name="§6" data-partID="§6" data-absoluteaddress="/paragraf/19/" id="paragraf-19"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilbakebetaling av skogavgift.</span></h2><article class="legalP" data-absoluteaddress="/paragraf/19/ledd/1/" id="paragraf-19-ledd-1">For eiendom med mindre enn 10 dekar skog skal skogavgiften uten opphold betales tilbake til eieren.</article><article class="legalP" data-absoluteaddress="/paragraf/19/ledd/2/" id="paragraf-19-ledd-2">Når skog omdisponeres til annet enn skogproduksjon, og eieren ikke har annen skog, skal kommunen sørge for at innestående skogavgift blir utbetalt til vedkommende skogeier.</article><article class="legalP" data-absoluteaddress="/paragraf/19/ledd/3/" id="paragraf-19-ledd-3">Hvis kommunen finner at det i de nærmeste 10 år fremover ikke er aktuelle investeringsmuligheter i en skog, eller at forventet innbetaling av skogavgift i samme periode vil dekke investeringsbehovet, kan skogeieren etter søknad få tilbakebetalt skogavgiften eller en del av denne.</article></article><article class="legalArticle" data-lovdata-URL="LTI/forskrift/1994-04-20-311/§7" data-name="§7" data-partID="§7" data-absoluteaddress="/paragraf/20/" id="paragraf-20"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fordeling av innestående skogavgift ved deling av skogeiendom.</span></h2><article class="legalP" data-absoluteaddress="/paragraf/20/ledd/1/" id="paragraf-20-ledd-1">Ved deling av skogeiendom skal innestående skogavgift fordeles på de skogeiendommer som oppstår ved delingen.</article><article class="legalP" data-absoluteaddress="/paragraf/20/ledd/2/" id="paragraf-20-ledd-2">Fordelingen skal så vidt mulig skje i forhold til investeringsbehovet i de nærmeste 10 år på de oppdelte skogeiendommer.</article><article class="legalP" data-absoluteaddress="/paragraf/20/ledd/3/" id="paragraf-20-ledd-3">Partene kan inngå avtale om fordeling av skogavgiften. Slik avtale skal godkjennes av kommunen som kan endre avtalen hvis den ikke er tilfredstillende. Dersom partene ikke inngår noen avtale, eller kommunen finner å måtte endre avtalen, skal kommunen foreta fordelingen etter at partene innen en fastsatt frist er gitt anledning til å uttale seg.</article><article class="legalP" data-absoluteaddress="/paragraf/20/ledd/4/" id="paragraf-20-ledd-4">Hvis de eiendommer som oppstår ved delingen ikke skal nyttes til skogbruksformål, eller ikke har noe framtidig investeringsbehov, beholder eieren av den opprinnelige skogeiendommen innestående skogavgift.</article><article class="legalP" data-absoluteaddress="/paragraf/20/ledd/5/" id="paragraf-20-ledd-5">Skjer deling av skogeiendommer ved jordskifte, bestemmer jordskifteretten hvordan innestående skogavgift skal fordeles på de enkelte eiendommer.</article></article><article class="legalArticle" data-lovdata-URL="LTI/forskrift/1994-04-20-311/§8" data-name="§8" data-partID="§8" data-absoluteaddress="/paragraf/21/" id="paragraf-21"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll.</span></h2><article class="legalP" data-absoluteaddress="/paragraf/21/ledd/1/" id="paragraf-21-ledd-1">Kommunen skal i nødvendig utstrekning kontrollere foretatte investeringer og utførte tiltak før det foretas utbetaling.</article><article class="legalP" data-absoluteaddress="/paragraf/21/ledd/2/" id="paragraf-21-ledd-2">Kommunen skal dessuten gjennom stikkprøver av foryngelsesfelt kontrollere at de nødvendige tiltak er utført på en skogbruksfaglig og miljømessig tilfredsstillende måte. Resultatene fra kontrollen skal rapporteres til fylkesmannen på Landbruksdepartementets skjema for resultatkontroll av foryngelsesfelt.</article></article><article class="legalArticle" data-lovdata-URL="LTI/forskrift/1994-04-20-311/§9" data-name="§9" data-partID="§9" data-absoluteaddress="/paragraf/22/" id="paragraf-22"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon.</span></h2><article class="legalP" data-absoluteaddress="/paragraf/22/ledd/1/" id="paragraf-22-ledd-1">Landbruksdepartementet, eller den departementet gir fullmakt, kan bestemme at skogavgift skal kunne brukes til spesielle fellestiltak, og for øvrig dispensere fra denne forskrift.</article></article><article class="legalArticle" data-lovdata-URL="LTI/forskrift/1994-04-20-311/§10" data-name="§10" data-partID="§10" data-absoluteaddress="/paragraf/23/" id="paragraf-23"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage.</span></h2><article class="legalP" data-absoluteaddress="/paragraf/23/ledd/1/" id="paragraf-23-ledd-1">Vedtak truffet av kommunen i medhold av denne forskrift kan påklages til fylkesmannen etter § 14 i skogbruksloven, jfr. bestemmelsene i kap. VI i lov av 10. februar 1967 om behandlingsmåten i forvaltningssaker (forvaltningsloven).</article></article><article class="legalArticle" data-lovdata-URL="LTI/forskrift/1994-04-20-311/§11" data-name="§11" data-partID="§11" data-absoluteaddress="/paragraf/24/" id="paragraf-24"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse m.v.</span></h2><article class="legalP" data-absoluteaddress="/paragraf/24/ledd/1/" id="paragraf-24-ledd-1">Denne forskrift trer i kraft fra 1. mai 1994.</article><article class="legalP" data-absoluteaddress="/paragraf/24/ledd/2/" id="paragraf-24-ledd-2">Samtidig oppheves:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/24/ledd/2/punkt/1/" id="paragraf-24-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/24/ledd/2/punkt/1/ledd/1/" id="paragraf-24-ledd-2-punkt-1-ledd-1">Forskrift 21. juni 1984 nr. 1313 om bruk m.v. av skogavgift.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/24/ledd/2/punkt/2/" id="paragraf-24-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/24/ledd/2/punkt/2/ledd/1/" id="paragraf-24-ledd-2-punkt-2-ledd-1">Forskrift av 12. desember 1985 om bruk m.v. av skogavgift gjeldende for bygdeallmenninger, statsskoger, statsallmenninger, Opplysningsvesenets Fonds Skoger og andre offentlige skoger som forvaltes av Direktoratet for statens skoger.</article></article></li></ul></article></article></main></body></html>