<!DOCTYPE html><html lang="no"><head><title>Prisforskrift for mjølk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:36</dd><dt class="legacyID">Datokode</dt><dd class="legacyID">FOR-1994-12-23-1265</dd><dt class="dokid">DokumentID</dt><dd class="dokid">LTI/forskrift/1994-12-23-1265</dd><dt class="ministry">Departement</dt><dd class="ministry"><ul><li>Administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 3</dd><dt class="dateInForce">I kraft fra</dt><dd class="dateInForce">1995-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-06-22-645</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-66/§1</li><li>forskrift/1993-11-12-1023</li><li>forskrift/1993-12-17-1314</li></ul></dd><dt class="dateOfPublication">Kunngjort</dt><dd class="dateOfPublication">1995-03-01</dd><dt class="title">Tittel</dt><dd class="title">Prisforskrift for mjølk.</dd><dt class="miscInformation">Annet om dokumentet</dt><dd class="miscInformation">Fastsett av Konkurransetilsynet 23. desember 1994 med heimel i lov av 11. juni 1993 nr. 66 om pristiltak § 1, jfr. kgl.res. av 12. november 1993 nr. 1023 og Administrasjonsdepartementet sitt vedtak av 17. desember 1993 nr. 1314.</dd><dt class="refid">RefID</dt><dd class="refid">forskrift/1994-12-23-1265</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Prisforskrift for mjølk.<ul class="tocSubUl"><li>§ 1. Prisar og leveringsvilkår ved sal til detaljist, foredlingsbedrift og storhushald</li><li>§ 2. Prisar ved sal frå detaljist</li><li>§ 3. Kva slags mjølk prisane gjeld for</li><li>§ 4. Kva tid forskrifta tek til å gjelde</li></ul></li></ul></dd></dl></header><main class="documentBody" data-lovdata-URL="LTI/forskrift/1994-12-23-1265" id="dokument"><h1>Prisforskrift for mjølk.</h1><article class="legalArticle" data-lovdata-URL="LTI/forskrift/1994-12-23-1265/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Prisar og leveringsvilkår ved sal til detaljist, foredlingsbedrift og storhushald</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved sal av mjølk frå meieri eller produsent til detaljist, foredlingsbedrift og storhushald gjeld desse maksimalprisane:<table><thead><tr><th data-text-align="left" data-vertical-align="top">«Firkantemballasje»</th><th data-text-align="left" data-vertical-align="top">måleining</th><th data-text-align="left" data-vertical-align="top">kroner utan mva.</th></tr></thead><tbody><tr><td data-text-align="left" data-vertical-align="top">H-mjølk</td><td data-text-align="left" data-vertical-align="top">1 liter</td><td data-text-align="left" data-vertical-align="top">6,30</td></tr><tr><td data-text-align="left" data-vertical-align="top">Kulturmjølk/kefir</td><td data-text-align="left" data-vertical-align="top">1 liter</td><td data-text-align="left" data-vertical-align="top">6,32</td></tr><tr><td data-text-align="left" data-vertical-align="top">Lettmjølk</td><td data-text-align="left" data-vertical-align="top">1 liter</td><td data-text-align="left" data-vertical-align="top">5,95</td></tr><tr><td data-text-align="left" data-vertical-align="top">Skumma mjølk</td><td data-text-align="left" data-vertical-align="top">1 liter</td><td data-text-align="left" data-vertical-align="top">5,52</td></tr><tr><td data-text-align="left" data-vertical-align="top">Skumma kulturmjølk</td><td data-text-align="left" data-vertical-align="top">1 liter</td><td data-text-align="left" data-vertical-align="top">5,59</td></tr><tr><td data-text-align="left" data-vertical-align="top">Cultura</td><td data-text-align="left" data-vertical-align="top">1 liter</td><td data-text-align="left" data-vertical-align="top">7,01</td></tr></tbody></table></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Ved sal til kjøparar i Finnmark og i kommunane Lyngen, Storfjord, Kåfjord, Skjervøy, Nordreisa og Kvænangen i Nord-Troms skal prisane ovafor setjast ned med 20 øre pr. liter for H-mjølk, kulturmjølk, lettmjølk, skumma mjølk, skumma kulturmjølk og Cultura.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">For mjølk som blir levert i andre emballasjestorleikar eller emballasjetypar, skal prisane setjast i rimeleg forhold til prisane ovafor.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Prisane gjeld for vara fritt tilkjørt frå seljar. Ved levering til kjøparar utanfor seljaren sin stad gjeld prisane for vara levert cif kjøparen sin nærmaste stoppestad for offentleg transportmiddel i fast rute.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Ved sal til detaljist, foredlingsbedrift eller storhushald der det etter ønske frå kjøparen blir levert mindre enn 75 liter mjølk på ein gong, kan det til prisane ovafor reknast eit tillegg på kr 25,- pr. levering.</article><article class="legalP" data-absoluteaddress="/paragraf/1/ledd/6/" id="paragraf-1-ledd-6">Ved sal av H-mjølk, lettmjølk og skumma mjølk til detaljistar som er førte på eiga liste over deltakarar i tiltaks- og forskningsfondet til Norges Dagligvarehandels Forbund, kan det til prisane ovafor reknast eit tillegg på 1 øre pr. liter.</article><article class="legalP" data-absoluteaddress="/paragraf/1/ledd/7/" id="paragraf-1-ledd-7">Ved sal som det skal svarast meirverdiavgift av til Staten, kan prisane ovafor aukast med 23 prosent.</article></article><article class="legalArticle" data-lovdata-URL="LTI/forskrift/1994-12-23-1265/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Prisar ved sal frå detaljist</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ved sal av mjølk frå detaljist gjeld desse maksimalprisane:<table><thead><tr><th data-text-align="left" data-vertical-align="top">«Firkantemballasje»</th><th data-text-align="left" data-vertical-align="top">måleining</th><th data-text-align="left" data-vertical-align="top">kroner med mva.</th></tr></thead><tbody><tr><td data-text-align="left" data-vertical-align="top">H-mjølk</td><td data-text-align="left" data-vertical-align="top">1 liter</td><td data-text-align="left" data-vertical-align="top">8,80</td></tr><tr><td data-text-align="left" data-vertical-align="top">Kulturmjølk/kefir</td><td data-text-align="left" data-vertical-align="top">1 liter</td><td data-text-align="left" data-vertical-align="top">9,00</td></tr><tr><td data-text-align="left" data-vertical-align="top">Lettmjølk</td><td data-text-align="left" data-vertical-align="top">1 liter</td><td data-text-align="left" data-vertical-align="top">8,30</td></tr><tr><td data-text-align="left" data-vertical-align="top">Skumma mjølk</td><td data-text-align="left" data-vertical-align="top">1 liter</td><td data-text-align="left" data-vertical-align="top">8,00</td></tr><tr><td data-text-align="left" data-vertical-align="top">Skumma kulturmjølk</td><td data-text-align="left" data-vertical-align="top">1 liter</td><td data-text-align="left" data-vertical-align="top">8,20</td></tr><tr><td data-text-align="left" data-vertical-align="top">Cultura</td><td data-text-align="left" data-vertical-align="top">1 liter</td><td data-text-align="left" data-vertical-align="top">10,00</td></tr></tbody></table></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ved sal til kjøparar i Finnmark og i kommunane Lyngen, Storfjord, Kåfjord, Skjervøy, Nordreisa og Kvænangen i Nord-Troms skal prisane vere:<table><thead><tr><th data-text-align="left" data-vertical-align="top">«Firkantemballasje»</th><th data-text-align="left" data-vertical-align="top">måleining</th><th data-text-align="left" data-vertical-align="top">kroner med mva.</th></tr></thead><tbody><tr><td data-text-align="left" data-vertical-align="top">H-mjølk</td><td data-text-align="left" data-vertical-align="top">1 liter</td><td data-text-align="left" data-vertical-align="top">8,55</td></tr><tr><td data-text-align="left" data-vertical-align="top">Kulturmjølk/kefir</td><td data-text-align="left" data-vertical-align="top">1 liter</td><td data-text-align="left" data-vertical-align="top">8,75</td></tr><tr><td data-text-align="left" data-vertical-align="top">Lettmjølk</td><td data-text-align="left" data-vertical-align="top">1 liter</td><td data-text-align="left" data-vertical-align="top">8,05</td></tr><tr><td data-text-align="left" data-vertical-align="top">Skumma mjølk</td><td data-text-align="left" data-vertical-align="top">1 liter</td><td data-text-align="left" data-vertical-align="top">7,75</td></tr><tr><td data-text-align="left" data-vertical-align="top">Skumma kulturmjølk</td><td data-text-align="left" data-vertical-align="top">1 liter</td><td data-text-align="left" data-vertical-align="top">7,95</td></tr><tr><td data-text-align="left" data-vertical-align="top">Cultura</td><td data-text-align="left" data-vertical-align="top">1 liter</td><td data-text-align="left" data-vertical-align="top">9,75</td></tr></tbody></table></article><article class="legalP" data-absoluteaddress="/paragraf/2/ledd/3/" id="paragraf-2-ledd-3">For mjølk som blir levert i andre emballasjestorleikar eller emballasjetypar, skal prisane setjast i rimeleg forhold til prisane ovafor.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">For mjølk som blir levert hos kjøparen, kan det med samtykke frå Konkurransetilsynet reknast eit rimeleg tillegg til prisane ovafor. Med samtykke frå Konkurransetilsynet kan det til prisane ovafor også reknast tillegg til å dekkje leveringstillegg som detaljisten har hatt etter § 1, og for utgifter til transport frå detaljisten sin nærmaste stoppestad for offentleg transportmiddel i fast rute fram til detaljisten si forretning. Like eins kan det med samtykke frå Konkurransetilsynet reknast eit rimeleg pristillegg for mjølk som blir levert frå mjølkebil eller mjølkebåt i fast rute. Dersom Konkurransetilsynet gir slikt samtykke, skal det straks sendast melding om dette til vedkommande meieri med opplysningar om kor stort tillegget er, og kva for leverandørar eller distrikt ordninga gjeld for.</article></article><article class="legalArticle" data-lovdata-URL="LTI/forskrift/1994-12-23-1265/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kva slags mjølk prisane gjeld for</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Forskrifter i denne kunngjeringa gjeld for kumjølk.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Prisane for uskumma mjølk gjeld for mjølk som gjennomsnittleg ikkje har lågare feittinnhald enn gjennomsnittet for den uskumma mjølka som vedkommande seljar tar imot. Prisane for mjølk gjeld elles for varer som fyller dei kvalitetskrava som er sette, og som er av vanleg god handelskvalitet. For dårlegare vare skal det gjerast rimeleg frådrag i prisen.</article></article><article class="legalArticle" data-lovdata-URL="LTI/forskrift/1994-12-23-1265/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kva tid forskrifta tek til å gjelde</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Denne forskrifta tek til å gjelde 1. januar 1995. Frå same tid blir prisforskrift for mjølk av 22. juni 1994 nr. 645 sett ut av kraft.</article></article></main></body></html>