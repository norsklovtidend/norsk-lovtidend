<!DOCTYPE html><html lang="no"><head><title>Forskrift om nedsettelse, avdragsordning og utgiftsføring av krav på arveavgift samt morarenter og innfordringsutgifter vedrørende slike krav.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">FOR-1994-04-12-251</dd><dt class="dokid">DokumentID</dt><dd class="dokid">LTI/forskrift/1994-04-12-251</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 6</dd><dt class="dateInForce">I kraft fra</dt><dd class="dateInForce">1994-04-12</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1964-06-19-14/§46</li><li>lov/1964-06-19-14/§47</li></ul></dd><dt class="dateOfPublication">Kunngjort</dt><dd class="dateOfPublication">1994-04-29</dd><dt class="title">Tittel</dt><dd class="title">Forskrift om nedsettelse, avdragsordning og utgiftsføring av krav på arveavgift samt morarenter og innfordringsutgifter vedrørende slike krav.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 12. april 1994 med hjemmel i lov av 19. juni 1964 om avgift på arv og visse gaver (arveavgiftsloven) § 46 annet og tredje ledd og § 47.</dd><dt class="refid">RefID</dt><dd class="refid">forskrift/1994-04-12-251</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om nedsettelse, avdragsordning og utgiftsføring av krav på arveavgift samt morarenter og innfordringsutgifter vedrørende slike krav.<ul class="tocSubUl"><li>§ 1. Nedsettelse av arveavgift, morarenter og innfordringsutgifter av billighetsgrunner</li><li>§ 2. Utsatt betaling</li><li>§ 3. Utgiftsføring av uerholdelig arveavgift, morarenter og innfordringsutgifter</li><li>§ 4. Frafallelse av renter og innfordringsutgifter av innfordringshensyn</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1994-04-12-251" id="dokument"><h1>Forskrift om nedsettelse, avdragsordning og utgiftsføring av krav på arveavgift samt morarenter og innfordringsutgifter vedrørende slike krav.</h1><article class="legalArticle" data-lovdata-URL="LTI/forskrift/1994-04-12-251/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Nedsettelse av arveavgift, morarenter og innfordringsutgifter av billighetsgrunner</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">1.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Søknad om billighetsnedsettelse av arveavgift, morarenter av arveavgiftskravet samt innfordringsutgifter i medhold av arveavgiftsloven § 46 annet ledd avgjøres av skattefogden. Det samme gjelder nedsettelse av morarenter og innfordringsutgifter. Nedsettelse med mer enn kr 100.000 avgjøres av departementet etter innstilling fra skattefogden.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">2.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Når avgiftskravet nedsettes skal påløpne morarenter og innfordringsutgifter vedrørende det ettergitte beløp frafalles.</article></article></li></ul></article><article class="legalArticle" data-lovdata-URL="LTI/forskrift/1994-04-12-251/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utsatt betaling</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Når det vil virke urimelig eller uforholdsmessig trykkende å opprettholde kravet på rettidig betaling av arveavgift, morarenter eller innfordringsutgifter etter arveavgiftsloven § 46 annet ledd, kan skattefogden avtale utsettelse eller avdragsordning for avgiftsbeløp inntil kr 400.000, med betaling innen to år regnet fra ordinært forfall. Mer omfattende utsettelse eller avdragsordning avgjøres av departementet etter innstilling fra skattefogden.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Avdragsordning som nevnt i pkt. 1 kan også avtales når hensynet til innfordringen av kravet tilsier det.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">3.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Det skal om mulig stilles sikkerhet for kravet.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">4.</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Etter søknad kan det fastsettes en avdragsordning for betaling av arveavgift når arven/gaven vesentlig omfatter næringsvirksomhet som mottakeren skal drive videre. Dette gjelder også virksomhet som består i utleie av fast eiendom av betydelig verdi og ved overdragelse av aksjene i familieselskap o.l. Skattefogden kan innrømme avdragsordninger over inntil fire år. Det er en forutsetning at det stilles betryggende sikkerhet etter skattefogdens avgjørelse. Av avgift med slik utsatt betaling i avdrag skal det kreves renter på nivå med Statens Nærings- og Distriktsutviklingsfonds rente for 1. pr. pantelån, for tiden 6,5 pst. pr. år. Avdragsordning over lengre tid enn 4 år avgjøres av departementet etter innstilling fra skattefogden.</article></article></li></ul></article><article class="legalArticle" data-lovdata-URL="LTI/forskrift/1994-04-12-251/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utgiftsføring av uerholdelig arveavgift, morarenter og innfordringsutgifter</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Arveavgift, morarenter av arveavgiftskrav samt innfordringsutgifter, som ikke lar seg inndrive, skal utgiftsføres. Avgjørelsen treffes av Finansdepartementet etter innstilling fra skattefogden. Gjelder utgiftsføringen et avgiftsbeløp på inntil kr 100.000, treffes avgjørelsen av skattefogden. Skattefogden kan dessuten utgiftsføre morarenter og innfordringsutgifter med inntil kr 100.000.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Påløpne morarenter og innfordringsutgifter skal utgiftsføres når hovedstolen utgiftsføres som uerholdelig.</article></article></li></ul></article><article class="legalArticle" data-lovdata-URL="LTI/forskrift/1994-04-12-251/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Frafallelse av renter og innfordringsutgifter av innfordringshensyn</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Finner skattefogden at hensynet til innfordringen tilsier at det blir lempet på krav om morarenter og innfordringsutgifter vedrørende arveavgiftskrav, kan slike beløp frafalles med inntil kr 40.000 som ledd i avtale om minnelig betalingsordning.</article></article><article class="legalArticle" data-lovdata-URL="LTI/forskrift/1994-04-12-251/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriften trer i kraft straks.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Forskriften har virkning også for saker som er innkommet før, men som avsluttes etter ikrafttredelsen. Delegering av myndighet til skattefogden gjelder ikke saker innkommet til departementet før 1. juli 1993.</article></article></main></body></html>