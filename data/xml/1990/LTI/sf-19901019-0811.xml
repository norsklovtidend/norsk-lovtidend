<!DOCTYPE html><html lang="no"><head><title>Forskrift om grunnfondsbevis i gjensidige forsikringsselskaper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:20</dd><dt class="legacyID">Datokode</dt><dd class="legacyID">FOR-1990-10-19-811</dd><dt class="dokid">DokumentID</dt><dd class="dokid">LTI/forskrift/1990-10-19-811</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 16</dd><dt class="dateInForce">I kraft fra</dt><dd class="dateInForce">1990-10-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-40/§42</li><li>lov/1988-06-10-40/§3-2</li><li>forskrift/1989-08-25-825</li></ul></dd><dt class="dateOfPublication">Kunngjort</dt><dd class="dateOfPublication">1990-11-05</dd><dt class="title">Tittel</dt><dd class="title">Forskrift om grunnfondsbevis i gjensidige forsikringsselskaper.</dd><dt class="refid">RefID</dt><dd class="refid">forskrift/1990-10-19-811</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om grunnfondsbevis i gjensidige forsikringsselskaper.<ul class="tocSubUl"><li>Kap 1. Anvendelse av aksjelovens regler for grunnfondsbevis<ul class="tocSubUl"><li>§ 1. Krav til grunnfondsbeviset</li><li>§ 2. Registrering</li><li>§ 3. Overdragelse</li><li>§ 4. Aksjelovens bestemmelser</li><li>§ 5. Forhøyelse av garantifond ved utstedelse av grunnfondsbevis</li><li>§ 6. Fondsemisjon av grunnfondsbevis/utdeling av årlig rente</li><li>§ 7. Fullmakt til styret</li><li>§ 8. Bestemmelser om forhøyelse</li><li>§ 9. Ansvarlig lån på særlige vilkår</li><li>§ 10. Nedsettelse av grunnfondet</li><li>§ 11. Flertallskrav</li><li>§ 12. Erverv av egne grunnfondsbevis/lån m.m.</li></ul></li><li>Kap 2. Begrensninger i adgangen til å eie grunnfondsbevis<ul class="tocSubUl"><li>§ 13. Begrensning i eierandeler</li></ul></li><li>Kap 3. Representasjonsrett og valg<ul class="tocSubUl"><li>§ 14. Valg av medlemmer til representantskapet</li><li>§ 15. Representasjonsrett</li><li>§ 16. Avstemmingsregler</li></ul></li><li>Kap 4. Fusjon<ul class="tocSubUl"><li>§ 17. Innløsning ved fusjon</li></ul></li><li>Kap 5. Avsetning til utjevningsfond<ul class="tocSubUl"><li>§ 18.</li></ul></li><li>Kap 6. Sanksjoner, ikrafttreden<ul class="tocSubUl"><li>§ 19. Straffebestemmelser</li><li>§ 20. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1990-10-19-811" id="dokument"><h1>Forskrift om grunnfondsbevis i gjensidige forsikringsselskaper.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 19. oktober 1990 med hjemmel i lov 10. juni 1988 nr. 40 om forsikringsvirksomhet § 42, jf. § 3-2, jf. kgl.res. 25. august 1989 nr. 825.</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-10-19-811/KAPITTEL_1" data-partID="k1"><h2>Kap 1. Anvendelse av aksjelovens regler for grunnfondsbevis</h2><article class="legalArticle" data-lovdata-URL="LTI/forskrift/1990-10-19-811/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Krav til grunnfondsbeviset</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">For grunnfondsbevis skal det utstedes grunnfondsbrev med mindre grunnfondsbeviset skal være registrert i Verdipapirsentralen, jf. lov om Verdipapirsentral §§ 1-2, 1-3 og registreringsforskriftenes kap. 4.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Grunnfondsbrev skal dateres og angi eierens og forsikringsselskapets navn, samt grunnfondsbevisets pålydende og det antall grunnfondsbevis som omfattes av brevet. Aksjeloven § 3-5 gjelder tilsvarende for grunnfondsbrev.</article></article><article class="legalArticle" data-lovdata-URL="LTI/forskrift/1990-10-19-811/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Registrering</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Forsikringsselskapet skal føre et register over eiere av grunnfondsbevis. I dette skal eierne innføres i alfabetisk orden med angivelse av navn og bopel samt det antall grunnfondsbevis vedkommende eier og nummer på grunnfondsbevisene. Aksjelovens § 3-8 gjelder tilsvarende for grunnfondsbevis.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Registeret skal vise hvilke eiere som er utlendinger og deres andel enkeltvis og samlet. For grunnfondsbevis registrert i Verdipapirsentralen gjelder kapittel 5 i Verdipapirsentralloven.</article></article><article class="legalArticle" data-lovdata-URL="LTI/forskrift/1990-10-19-811/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Overdragelse</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Et grunnfondsbevis kan fritt overdras om ikke annet følger av lov, forskrifter, forsikringsselskapets vedtekter eller avtale. I vedtektene kan retten til fritt å overdra og erverve grunnfondsbevis bare innskrenkes ved bestemmelser som nevnt i aksjeloven § 3-4.</article></article><article class="legalArticle" data-lovdata-URL="LTI/forskrift/1990-10-19-811/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Aksjelovens bestemmelser</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Aksjelovens bestemmelser om aksjer, aksjebrev m.m. i §§ 3-1, 3-4, 3-7, 3-9 første, annet og femte ledd, 3-10, 3-11 annet ledd, 3-12, 3-13 og 3-14 gjelder tilsvarende for grunnfondsbevis så langt de passer.</article></article><article class="legalArticle" data-lovdata-URL="LTI/forskrift/1990-10-19-811/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Forhøyelse av garantifond ved utstedelse av grunnfondsbevis</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Utstedelse av grunnfondsbevis besluttes av generalforsamlingen.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Aksjeloven § 4-1 annet, tredje og fjerde ledd gjelder tilsvarende.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Vedtak som nevnt i første ledd skal godkjennes av Kredittilsynet.</article></article><article class="legalArticle" data-lovdata-URL="LTI/forskrift/1990-10-19-811/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fondsemisjon av grunnfondsbevis/utdeling av årlig rente</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Generalforsamlingen kan beslutte at garantifondet og grunnfondsbevisenes pålydende skal forhøyes ved overføring av midler som etter selskapets vedtekter kan utdeles som rente eller annen avkastning. Vedtaket skal godkjennes av Kredittilsynet.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Grunnfondsbevisenes pålydende kan ikke forhøyes forholdsmessig mer enn garantifondet.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Aksjeloven § 4-10 annet og tredje ledd om generalforsamlingens beslutning ved fondsemisjon gjelder tilsvarende.</article><article class="legalP" data-absoluteaddress="/kapittel/1/paragraf/6/ledd/4/" id="kapittel-1-paragraf-6-ledd-4">Første og annet ledd gjelder tilsvarende ved fondsemisjon av nye grunnfondsbevis.</article><article class="legalP" data-absoluteaddress="/kapittel/1/paragraf/6/ledd/5/" id="kapittel-1-paragraf-6-ledd-5">Årlig rente av grunnfondsbevis etter vedtak av generalforsamlingen, kan bare utdeles fra årsoverskuddet i henhold til det fastsatte resultatregnskap for siste regnskapsår, såfremt der ikke er gitt samtykke til avsetning til utjevningsfond i henhold til § 23. Renten kan ikke settes høyere enn det som er forenlig med forsiktig og god forretningsskikk under tilbørlig hensyn til tap som måtte være inntruffet etter regnskapsårets avslutning, eller som må forutsettes å ville inntreffe.</article></article><article class="legalArticle" data-lovdata-URL="LTI/forskrift/1990-10-19-811/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Fullmakt til styret</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Generalforsamlingen kan gi styret fullmakt til å utstede grunnfondsbevis ved nytegning. Fullmakten skal inneholde det beløp grunnfondet kan forhøyes med og hvor lang tid fullmakten skal gjelde for, begrenset oppad til fem år. Aksjeloven § 4-1 annet, tredje og fjerde ledd gjelder tilsvarende.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Generalforsamlingens beslutning skal anmeldes til Foretaksregisteret og være registrert før styret fatter sitt vedtak. Beslutningen kan ikke settes i verk før den er godkjent av Kredittilsynet.</article></article><article class="legalArticle" data-lovdata-URL="LTI/forskrift/1990-10-19-811/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Bestemmelser om forhøyelse</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Aksjeloven §§ 4-2, 4-3, 4-4, 4-5, 4-6, 4-7 og 4-9 om forhøyelse av aksjekapitalen gjelder tilsvarende for grunnfondsbevis. Verdipapirhandelloven §§ 9 og 10 gjelder ved forhøyelse.</article></article><article class="legalArticle" data-lovdata-URL="LTI/forskrift/1990-10-19-811/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ansvarlig lån på særlige vilkår</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Generalforsamlingen kan treffe vedtak om opptak av ansvarlige lån på særlige vilkår som nevnt i aksjeloven §§ 5-1 og 5-2. Vedtaket skal godkjennes av Finans- og tolldepartementet.</article></article><article class="legalArticle" data-lovdata-URL="LTI/forskrift/1990-10-19-811/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Nedsettelse av grunnfondet</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Ved nedsettelse av garantifondet nedsettes grunnfondsbevisenes pålydende forholdsmessig. Aksjelovens bestemmelser i §§ 6-1, 6-2, 6-3 og 6-4 gjelder tilsvarende så langt de passer.</article></article><article class="legalArticle" data-lovdata-URL="LTI/forskrift/1990-10-19-811/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Flertallskrav</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Vedtak som nevnt i §§ 5, 6, 7, 9 og 10 treffes med flertall som ved vedtektsendringer.</article></article><article class="legalArticle" data-lovdata-URL="LTI/forskrift/1990-10-19-811/§12" data-name="§12" data-partID="§12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Erverv av egne grunnfondsbevis/lån m.m.</span></h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Aksjelovens § 7-1 om forbud mot erverv av egne aksjer gjelder tilsvarende for grunnfondsbevis.</article><article class="legalP" data-absoluteaddress="/kapittel/1/paragraf/12/ledd/2/" id="kapittel-1-paragraf-12-ledd-2">Aksjelovens § 12-10 om adgangen til å ha lån i selskapet gjelder tilsvarende for eiere av grunnfondsbevis.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-10-19-811/KAPITTEL_2" data-partID="k2"><h2>Kap 2. Begrensninger i adgangen til å eie grunnfondsbevis</h2><article class="legalArticle" data-lovdata-URL="LTI/forskrift/1990-10-19-811/§13" data-name="§13" data-partID="§13" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Begrensning i eierandeler</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Bestemmelsene i lov om finansieringsvirksomhet og finansinstitusjoner §§ 2-2, 2-3, 2-5 og 2-6 gjelder tilsvarende for grunnfondsbevis så langt de passer.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1990-10-19-811/KAPITTEL_3" data-partID="k3"><h2>Kap 3. Representasjonsrett og valg</h2><article class="legalArticle" data-lovdata-URL="LTI/forskrift/1990-10-19-811/§14" data-name="§14" data-partID="§14" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Valg av medlemmer til representantskapet</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Vedtektene kan inneholde bestemmelser om grunnfondsbeviseiernes representasjon i representantskapet.</article></article><article class="legalArticle" data-lovdata-URL="LTI/forskrift/1990-10-19-811/§15" data-name="§15" data-partID="§15" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Representasjonsrett</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Forsikringsselskapet kan i vedtektene fastsette at:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/2/ledd/1/punkt/1/" id="kapittel-3-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/" id="kapittel-3-paragraf-2-ledd-1-punkt-1-ledd-1">hvert grunnfondsbevis skal ha en stemme på generalforsamlingen</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/2/ledd/1/punkt/2/" id="kapittel-3-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/" id="kapittel-3-paragraf-2-ledd-1-punkt-2-ledd-1">eierne av grunnfondsbevis tilsammen ikke kan avgi stemmer for mer enn 25 prosent av stemmene på en generalforsamling.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/paragraf/2/ledd/1/punkt/3/" id="kapittel-3-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/" id="kapittel-3-paragraf-2-ledd-1-punkt-3-ledd-1">dersom eierne av grunnfondsbevis representerer mer enn 25 prosent av antall stemmer som er til stede, nedsettes stemmetyngden for det enkelte grunnfondsbevis forholdsmessig.</article></article></li></ul></article></article><article class="legalArticle" data-lovdata-URL="LTI/forskrift/1990-10-19-811/§16" data-name="§16" data-partID="§16" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Avstemmingsregler</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Hvert grunnfondsbevis gir en stemme. For øvrig gjelder bestemmelsene i lov om finansieringsvirksomhet og finansinstitusjoner §§ 2-4 og 2-6 tilsvarende.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Avstemmingen skjer skriftlig dersom ikke samtlige møtende samtykker i at avstemmingen skjer på en annen måte. Den eller de er valgt som har fått flest stemmer. I tilfelle av stemmelikhet foretas loddtrekning.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1990-10-19-811/KAPITTEL_4" data-partID="k4"><h2>Kap 4. Fusjon</h2><article class="legalArticle" data-lovdata-URL="LTI/forskrift/1990-10-19-811/§17" data-name="§17" data-partID="§17" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Innløsning ved fusjon</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Hvis forsikringsselskapet har truffet vedtak om å fusjonere med et annet forsikringsselskap, kan grunnfondsbeviseiere som representerer minst 1/10 av grunnfondsbeviskapitalen kreve at det innkalles til grunnfondsbeviseiermøte for å ta stilling til om grunnfondsbeviskapitalen skal kreves innløst. Grunnfondsbeviseierne som representerer tilsammen minst 2/3 av den samlede grunnfondskapital, kan beslutte å kreve sine bevis innløst etter markedsverdi. Innløsningsverdien fastsettes i mangel av minnelig overenskomst ved skjønn. Utgiftene i den forbindelse belastes forsikringsselskapet. Eventuelt innløsningskrav bortfaller hvis fusjonen ikke gjennomføres.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1990-10-19-811/KAPITTEL_5" data-partID="k5"><h2>Kap 5. Avsetning til utjevningsfond</h2><article class="legalArticle" data-lovdata-URL="LTI/forskrift/1990-10-19-811/§18" data-name="§18" data-partID="§18" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Et gjensidig forsikringsselskap kan etter særskilt samtykke fra Kredittilsynet gis tillatelse til å avsette av årets overskudd til et utjevningsfond som kan brukes til å opprettholde utbytte til grunnfondsbeviseierne.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Følgende begrensninger skal gjelde for avsetningsadgangen og anvendelsen av fondet:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/paragraf/1/ledd/2/punkt/1/" id="kapittel-5-paragraf-1-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/5/paragraf/1/ledd/2/punkt/1/ledd/1/" id="kapittel-5-paragraf-1-ledd-2-punkt-1-ledd-1">Summen av de årlige avsetninger til fondet og kontantutbytte kan ikke utgjøre større andel av forsikringsselskapets totale ansvarlige kapital minus ansvarlig lånekapital.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/paragraf/1/ledd/2/punkt/2/" id="kapittel-5-paragraf-1-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/5/paragraf/1/ledd/2/punkt/2/ledd/1/" id="kapittel-5-paragraf-1-ledd-2-punkt-2-ledd-1">Utjevningsfondets maksimale størrelse begrenses til 3 års normal forrentning av forsikringsselskapets grunnfondskapital.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/paragraf/1/ledd/2/punkt/3/" id="kapittel-5-paragraf-1-ledd-2-punkt-3"><span class="data-originalId">3.</span><article class="legalP" data-absoluteaddress="/kapittel/5/paragraf/1/ledd/2/punkt/3/ledd/1/" id="kapittel-5-paragraf-1-ledd-2-punkt-3-ledd-1">Utbetalinger fra utjevningsfondet kan bare skje når dette er forsvarlig ut fra forsikringsselskapets egenkapitaldekning.</article></article></li></ul></article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1990-10-19-811/KAPITTEL_6" data-partID="k6"><h2>Kap 6. Sanksjoner, ikrafttreden</h2><article class="legalArticle" data-lovdata-URL="LTI/forskrift/1990-10-19-811/§19" data-name="§19" data-partID="§19" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Straffebestemmelser</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Overtredelse av denne forskrift straffes etter lov om forsikringsvirksomhet § 14-1 med mindre forholdet rammes av en strengere straffebestemmelse.</article></article><article class="legalArticle" data-lovdata-URL="LTI/forskrift/1990-10-19-811/§20" data-name="§20" data-partID="§20" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Denne forskrift trer i kraft straks.</article></article></section></main></body></html>