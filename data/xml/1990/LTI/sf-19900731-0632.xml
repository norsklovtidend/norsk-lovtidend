<!DOCTYPE html><html lang="no"><head><title>Forskrift til utfylling av punkt 4 i forskrift for prisutjevningsfondet for importregulerte jordbruksvarer (eksportrestitusjonsordning for kjøtt).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:35</dd><dt class="legacyID">Datokode</dt><dd class="legacyID">FOR-1990-07-31-632</dd><dt class="dokid">DokumentID</dt><dd class="dokid">LTI/forskrift/1990-07-31-632</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 12</dd><dt class="dateInForce">I kraft fra</dt><dd class="dateInForce">1990-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1934-06-22-5/§1</li></ul></dd><dt class="dateOfPublication">Kunngjort</dt><dd class="dateOfPublication">1990-08-28</dd><dt class="title">Tittel</dt><dd class="title">Forskrift til utfylling av punkt 4 i forskrift for prisutjevningsfondet for importregulerte jordbruksvarer (eksportrestitusjonsordning for kjøtt).</dd><dt class="refid">RefID</dt><dd class="refid">forskrift/1990-07-31-632</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til utfylling av punkt 4 i forskrift for prisutjevningsfondet for importregulerte jordbruksvarer (eksportrestitusjonsordning for kjøtt).</li></ul></dd></dl></header><main class="documentBody" data-lovdata-URL="LTI/forskrift/1990-07-31-632" id="dokument"><h1>Forskrift til utfylling av punkt 4 i forskrift for prisutjevningsfondet for importregulerte jordbruksvarer (eksportrestitusjonsordning for kjøtt).</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 31. juli 1990 i medhold av § 1 fjerde ledd i lov av 22. juni 1934 nr. 5 om midlertidig innførselsforbud m.v.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Bestemmelsene gjelder utbetaling av restitusjon til bedrifter som eksporterer kjøttvarer til nære og fjerne markeder. Det nære marked omfatter Svalbard og Jan Mayen, offshorevirksomheten, skip i utenriksfart, Kongen, utenlandske ambassader/representasjoner, NATO-hovedkvarteret og NATO-styrker under øvelse i Norge.</article></article></li></ul></article><article class="legalP" data-absoluteaddress="/ledd/2/" id="ledd-2">Fjerne markeder gjelder øvrige markeder.<ul class="defaultList"><li data-li-identifier="2." data-name="2."><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">2.</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1">Bedrifter som ønsker å komme inn under ordningen, skal sende søknad til Kontoret for råvareprisutjevning med følgende opplysninger:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/2/punkt/1/ledd/1/punkt/1/" id="ledd-2-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/ledd/2/punkt/1/ledd/1/punkt/1/ledd/1/" id="ledd-2-punkt-1-ledd-1-punkt-1-ledd-1">hvilke kjøttvarer som bedriften eksporterer. Hver eksportvare skal være påført tollvarenummer</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/1/ledd/1/punkt/2/" id="ledd-2-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/ledd/2/punkt/1/ledd/1/punkt/2/ledd/1/" id="ledd-2-punkt-1-ledd-1-punkt-2-ledd-1">resepter for hver av eksportvarene</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/1/ledd/1/punkt/3/" id="ledd-2-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/ledd/2/punkt/1/ledd/1/punkt/3/ledd/1/" id="ledd-2-punkt-1-ledd-1-punkt-3-ledd-1">antatt årlig eksport av den enkelte vare fordelt på nære og fjerne markeder</article></article></li></ul></article><article class="legalP" data-absoluteaddress="/ledd/2/punkt/1/ledd/2/" id="ledd-2-punkt-1-ledd-2">Bedriftene gis tilsagn om eksportrestitusjon for de varer som er oppgitt i søknaden. Dersom bedrifter ønsker å utvide vareomfanget, skal varen(e) godkjennes av Kontoret for råvareprisutjevning før det innrømmes eksportrestitusjon.</article></article></li><li data-li-identifier="3." data-name="3."><article class="listArticle" data-absoluteaddress="/ledd/2/punkt/2/" id="ledd-2-punkt-2"><span class="data-originalId">3.</span><article class="legalP" data-absoluteaddress="/ledd/2/punkt/2/ledd/1/" id="ledd-2-punkt-2-ledd-1">Satsene for eksportrestitusjon forhåndsfastsettes og kunngjøres av Kontoret for råvareprisutjevning for en 3 måneds periode om gangen. Eksportrestitusjonssatsene skal normalt tilsvare prisutjevningsbeløpet som er forskjellen mellom norsk engrospris og importkostnadene tilsvarende cif. importpris + øvrige kostnader knyttet til importen.</article></article></li><li data-li-identifier="4." data-name="4."><article class="listArticle" data-absoluteaddress="/ledd/2/punkt/3/" id="ledd-2-punkt-3"><span class="data-originalId">4.</span><article class="legalP" data-absoluteaddress="/ledd/2/punkt/3/ledd/1/" id="ledd-2-punkt-3-ledd-1">Ved dokumentasjon av faktisk forbruk av kjøtt (originalresepter) innrømmes helt eller delvis eksportrestitusjon. Ved eksport til fjerne markeder, skip i utenriksfart, offshore, Svalbard samt Jan Mayen skal bedriftene sende inn utførselsdeklarasjon i original og fakturakopi. Dokumentasjon av salg til det øvrige nære marked skjer etter nærmere samråd med Kontoret for råvareprisutjevning.</article></article></li><li data-li-identifier="5." data-name="5."><article class="listArticle" data-absoluteaddress="/ledd/2/punkt/4/" id="ledd-2-punkt-4"><span class="data-originalId">5.</span><article class="legalP" data-absoluteaddress="/ledd/2/punkt/4/ledd/1/" id="ledd-2-punkt-4-ledd-1">Utbetaling av eksportrestitusjonen skal normalt skje periodevis for 1 måned om gangen fra Kontoret for råvareprisutjevning.</article></article></li><li data-li-identifier="6." data-name="6."><article class="listArticle" data-absoluteaddress="/ledd/2/punkt/5/" id="ledd-2-punkt-5"><span class="data-originalId">6.</span><article class="legalP" data-absoluteaddress="/ledd/2/punkt/5/ledd/1/" id="ledd-2-punkt-5-ledd-1">Landbruksdepartementet avgjør hvilke kjøttvarer og kjøttslag som skal omfattes av ordningen.</article></article></li><li data-li-identifier="7." data-name="7."><article class="listArticle" data-absoluteaddress="/ledd/2/punkt/6/" id="ledd-2-punkt-6"><span class="data-originalId">7.</span><article class="legalP" data-absoluteaddress="/ledd/2/punkt/6/ledd/1/" id="ledd-2-punkt-6-ledd-1">Bedriftene er forpliktet til å gi opplysninger og å rette seg etter de kontrolltiltak som Kontoret for råvareprisutjevning bestemmer.</article></article></li><li data-li-identifier="8." data-name="8."><article class="listArticle" data-absoluteaddress="/ledd/2/punkt/7/" id="ledd-2-punkt-7"><span class="data-originalId">8.</span><article class="legalP" data-absoluteaddress="/ledd/2/punkt/7/ledd/1/" id="ledd-2-punkt-7-ledd-1">Overtredelse av bestemmelsene vil kunne medføre inndragning av utbetalt restitusjon og/eller at tilsagn trekkes tilbake. Når utbetalt restitusjon kreves tilbakebetalt, belastes renter etter enhver tid gjeldende sats for morarenter i forretningsforhold.</article></article></li><li data-li-identifier="9." data-name="9."><article class="listArticle" data-absoluteaddress="/ledd/2/punkt/8/" id="ledd-2-punkt-8"><span class="data-originalId">9.</span><article class="legalP" data-absoluteaddress="/ledd/2/punkt/8/ledd/1/" id="ledd-2-punkt-8-ledd-1">Vedtak fattet med hjemmel i disse bestemmelsene kan påklages til Landbruksdepartementet etter forvaltningslovens regler.</article></article></li></ul></article><article class="legalP" data-absoluteaddress="/ledd/3/" id="ledd-3">Forskriften trer i kraft 1. august.</article></main></body></html>