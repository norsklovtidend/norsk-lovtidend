<!DOCTYPE html><html lang="no"><head><title>Forskrift om godtgjørelse av utgifter til kontrollundersøkelser under svangerskap og veiledning i familieplanlegging som utføres i helsestasjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:04</dd><dt class="legacyID">Datokode</dt><dd class="legacyID">FOR-1990-12-21-1151</dd><dt class="dokid">DokumentID</dt><dd class="dokid">LTI/forskrift/1990-12-21-1151</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 22</dd><dt class="dateInForce">I kraft fra</dt><dd class="dateInForce">1991-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§2-4</li></ul></dd><dt class="dateOfPublication">Kunngjort</dt><dd class="dateOfPublication">1991-02-06</dd><dt class="title">Tittel</dt><dd class="title">Forskrift om godtgjørelse av utgifter til kontrollundersøkelser under svangerskap og veiledning i familieplanlegging som utføres i helsestasjon</dd><dt class="refid">RefID</dt><dd class="refid">forskrift/1990-12-21-1151</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godtgjørelse av utgifter til kontrollundersøkelser under svangerskap og veiledning i familieplanlegging som utføres i helsestasjon<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-12-21-1151" id="dokument"><h1>Forskrift om godtgjørelse av utgifter til kontrollundersøkelser under svangerskap og veiledning i familieplanlegging som utføres i helsestasjon</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 21. desember 1990 med hjemmel i lov av 17. juni 1966 nr. 12 om folketrygd § 2-4 første ledd.</article><article class="legalArticle" data-lovdata-URL="LTI/forskrift/1990-12-21-1151/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Trygden yter godtgjørelse av utgifter til kontrollundersøkelser under svangerskap og veiledning i familieplanlegging som utføres i helsestasjon.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Det er et vilkår at helsestasjonen drives i samsvar med gjeldende forskrift om helsestasjonsvirksomhet, gitt med hjemmel i lov om helsetjenesten i kommunene.</article></article><article class="legalArticle" data-lovdata-URL="LTI/forskrift/1990-12-21-1151/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Utgiftene godtgjøres etter takstene 2 a, 2 b, 213, 217, 701 a-c og 706 f i forskrifter for godtgjørelse av utgifter til legehjelp hos privatpraktiserende lege, gitt med hjemmel i folketrygdens § 2-5 nr. 1 og sykehuslovens § 12 første ledd.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det ytes godtgjørelse etter honorartakstene for kontrollundersøkelser under svangerskap og for en undersøkelse etter nedkomsten.</article></article><article class="legalArticle" data-lovdata-URL="LTI/forskrift/1990-12-21-1151/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med Rikstrygdeverkets samtykke kan trygdekontoret inngå avtale med helsestasjon som direkte oppgjør av godtgjørelsen etter § 2. Helsestasjonen har da ikke rett til å kreve den trygdede for den delen av honoraret som trygden godtgjør.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Trygdekontoret gir nærmere regler for gjennomføringen av direkte oppgjør. Reglene må godkjennes av Rikstrygdeverket.</article></article><article class="legalArticle" data-lovdata-URL="LTI/forskrift/1990-12-21-1151/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Denne forskriften trer i kraft 1 januar 1991.</article></article></main></body></html>