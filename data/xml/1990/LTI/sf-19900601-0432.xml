<!DOCTYPE html><html lang="no"><head><title>Forskrift om opplysningsplikt om priser og produktpakker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">FOR-1990-06-01-432</dd><dt class="dokid">DokumentID</dt><dd class="dokid">LTI/forskrift/1990-06-01-432</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 9</dd><dt class="dateInForce">I kraft fra</dt><dd class="dateInForce">1990-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-40/§2-11</li></ul></dd><dt class="dateOfPublication">Kunngjort</dt><dd class="dateOfPublication">1990-07-05</dd><dt class="title">Tittel</dt><dd class="title">Forskrift om opplysningsplikt om priser og produktpakker.</dd><dt class="refid">RefID</dt><dd class="refid">forskrift/1990-06-01-432</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opplysningsplikt om priser og produktpakker.<ul class="tocSubUl"><li>§ 1. Virkeområde</li><li>§ 2. Hva opplysningsplikten omfatter</li><li>§ 3. Markedsføring</li><li>§ 4. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1990-06-01-432" id="dokument"><h1>Forskrift om opplysningsplikt om priser og produktpakker.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 1. juni 1990 med hjemmel i lov 10. juni 1988 nr. 40 om finansieringsvirksomhet og finansinstitusjoner § 2-11 annet ledd.</article><article class="legalArticle" data-lovdata-URL="LTI/forskrift/1990-06-01-432/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Finansinstitusjon som tar imot innskudd eller innlån skal gi kundene opplysning om renter, provisjoner og andre priser på sine tjenester i samsvar med lovens § 2-11. Opplysningsplikten gjelder ikke for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">sertifikatlån og ansvarlige lån</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">overfor innskyter eller långiver som er finansinstitusjon.</article></article></li></ul></article></article><article class="legalArticle" data-lovdata-URL="LTI/forskrift/1990-06-01-432/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hva opplysningsplikten omfatter</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Finansinstitusjonen skal gi innskyter eller långiver opplysninger som nevnt i § 1 før inngåelsen av avtalen og dersom långiver ber om det.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Opplysningsplikten omfatter følgende opplysninger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">Nominelle rentesatser</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">Effektiv rente p.a (helårlig etterskuddsrente) når denne er eller vil kunne bli lavere enn angitt nominell rente:</article><article class="legalP" data-absoluteaddress="/paragraf/2/ledd/2/punkt/2/ledd/2/" id="paragraf-2-ledd-2-punkt-2-ledd-2">Dersom det ikke beregnes lik rente på hele beløpet (intervallrente), skal det opplyses om den effektive renten for beløp tilsvarende de enkelte grenseverdiene for renteintervallene.</article><article class="legalP" data-absoluteaddress="/paragraf/2/ledd/2/punkt/2/ledd/3/" id="paragraf-2-ledd-2-punkt-2-ledd-3">Dersom innskudd eller uttak medfører, eller kan medføre, kostnader for kunden (kurstap, uttaksgebyr, dekort og priser på betalingstjenester som tilbys sammen med kontoen), skal det på en tydelig måte veiledes om den betydning slike kostnader har eller kan ha for den effektive renten.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/2/punkt/3/" id="paragraf-2-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/2/punkt/3/ledd/1/" id="paragraf-2-ledd-2-punkt-3-ledd-1">Priser og andre vilkår vedrørende innskudd og uttak, herunder priser på betalingstjenester som tilbys sammen med kontoen.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/2/punkt/4/" id="paragraf-2-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/2/punkt/4/ledd/1/" id="paragraf-2-ledd-2-punkt-4-ledd-1">Vilkår for rentefastsettelse og renteberegning, dersom renten ikke fastsettes og beregnes fortløpende på grunnlag av saldoen hver enkelt dag.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/2/punkt/5/" id="paragraf-2-ledd-2-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/2/punkt/5/ledd/1/" id="paragraf-2-ledd-2-punkt-5-ledd-1">Vilkår som regulerer adgangen til å endre rente, provisjoner og andre priser, sammen med betingelsene for opp- og nedjusteringer.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/2/punkt/6/" id="paragraf-2-ledd-2-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/2/punkt/6/ledd/1/" id="paragraf-2-ledd-2-punkt-6-ledd-1">Eventuelle kostnader og andre vilkår i forbindelse med etablering og avslutning av avtalen.</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/2/ledd/2/punkt/7/" id="paragraf-2-ledd-2-punkt-7"><span class="data-originalId">g)</span><article class="legalP" data-absoluteaddress="/paragraf/2/ledd/2/punkt/7/ledd/1/" id="paragraf-2-ledd-2-punkt-7-ledd-1">Valuteringsregler.</article></article></li></ul></article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Dersom institusjonen betinger seg uttaksgebyr eller renten beror på beløpets størrelse, skal institusjonen samtidig opplyse hva prisen (effektiv rente) er for et sammenlignbart innskudds- eller lånebeløp på kr. 30.000, kr. 50.000 og kr. 100.000. Hvis det beregnes uttaksgebyr, skal det opplyses at beregningen forutsetter ett uttak hver annen måned.</article></article><article class="legalArticle" data-lovdata-URL="LTI/forskrift/1990-06-01-432/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Markedsføring</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Brosjyrer og annet omfattende reklamemateriell, som direkte vil kunne påvirke etterspørselen etter tjenester, skal inneholde opplysninger som nevnt i § 2. I annet reklamemateriell skal det gis informasjon om nominell og effektiv rente i henhold til § 2 bokstavene a) og b).</article></article><article class="legalArticle" data-lovdata-URL="LTI/forskrift/1990-06-01-432/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Forskriften trer i kraft straks.</article></article></main></body></html>