<!DOCTYPE html><html lang="no"><head><title>Forskrift om endring av emisjonsforskrift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:19</dd><dt class="legacyID">Datokode</dt><dd class="legacyID">FOR-1990-10-22-874</dd><dt class="dokid">DokumentID</dt><dd class="dokid">LTI/forskrift/1990-10-22-874</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 17</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-02-27-135</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2/§15</li></ul></dd><dt class="dateOfPublication">Kunngjort</dt><dd class="dateOfPublication">1990-11-23</dd><dt class="title">Tittel</dt><dd class="title">Forskrift om endring av emisjonsforskrift.</dd><dt class="refid">RefID</dt><dd class="refid">forskrift/1990-10-22-874</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av emisjonsforskrift.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1990-10-22-874" id="dokument"><h1>Forskrift om endring av emisjonsforskrift.</h1><article class="legalP" data-absoluteaddress="/ledd/1/" id="ledd-1">Finans- og tolldepartementet har 22. oktober 1990 med hjemmel i § 15 i lov av 25. juni 1965 nr. 2 om adgang til regulering av penge- og kredittforholdene gjort følgende endringer i emisjonsforskrift av 27. februar 1989 nr. 135:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-10-22-874/KAPITTEL_1" data-partID="k1"><h2 data-text-align="center">I</h2><article class="defaultP">§ 1.1. endres og får følgende ordlyd:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Lån mot utstedelse av ihendehaverobligasjoner kan tas opp uten forhåndssamtykke av Finans- og tolldepartementet hvis lånebeløpet utgjør 25 mill. kroner eller mer og lånet ikke berøres av bestemmelsene i § 4.</article> <article class="defaultP" margin-top="true">§ 2 endres og får følgende ordlyd:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Lån mot utstedelse av obligasjoner etter aksjelovens § 5-1 (konvertible obligasjoner m.v.) kan tas opp uten samtykke av Finans- og tolldepartementet selv om lånebeløpet er mindre enn 25 mill. kroner. For lånebeløp lavere enn 25 mill. kroner gjelder ikke kravet om at lånet må søkes børsnotert.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">For øvrig gjelder både § 1 og de øvrige paragrafer vedrørende langsiktig opplåning for lån mot utstedelse av obligasjoner etter aksjelovens § 5-1 (konvertible obligasjoner m.v.).</article> <article class="defaultP" margin-top="true">§ 3 endres og får denne ordlyd:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Denne paragraf omhandler lån som tas opp – og ytes – av kredittforetak. Kredittforetak kan gjøre dette uten forhåndssamtykke fra Finans- og tolldepartementet. Kredittforetak kan ta opp obligasjonslån uten at lånet legges ut til offentlig tegning. Ved offentlige emisjoner skal lånene emitteres og selges gjennom fondsmeglerforetak. Kredittforetak kan foreta offentlige emisjoner uten at det er dannet garantikonsortium. Slike offentlige emitterte lån fra kredittforetak uten garantikonsortium vil også kunne tas opp til notering på Oslo Børs. Samtidig med at det innbys til offentlig tegning, skal tegningsinnbydelsen sendes Børsstyret ved Oslo Børs sammen med de opplysninger som kan ha betydning når Børsstyret skal uttale seg etter § 9 tredje ledd i lov om verdipapirhandel. Det gjelder en minstegrense på 25 mill. kroner når et kredittforetak foretar en offentlig emisjon.</article> <article class="defaultP" margin-top="true">§ 4.1 endres og får følgende ordlyd:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Forretningsbanker, sparebanker og finansieringsselskaper kan uten forhåndssamtykke ta opp lån mot utstedelse av obligasjoner.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Lån utstedt av forretningsbanker, sparebanker og finansieringsselskaper kan legges ut til offentlig tegning eller under hånden. Ved offentlig tegning gjelder de samme regler som for kredittforetak ved opptak av tilsvarende lån (jf. § 3).</article> <article class="defaultP" margin-top="true">§ 5 oppheves.</article> <article class="defaultP" margin-top="true">§ 6 oppheves.</article> <article class="defaultP" margin-top="true">§ 9 oppheves.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-10-22-874/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft for lån som legges ut til tegning fra og med 1. november 1990.</article></section></main></body></html>