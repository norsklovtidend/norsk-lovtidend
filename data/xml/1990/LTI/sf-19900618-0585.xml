<!DOCTYPE html><html lang="no"><head><title>Forskrift om endring i forskrift om disponering av kontantytelser fra folketrygden til trygdede i helseinstitusjoner for langtidspasienter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:18</dd><dt class="legacyID">Datokode</dt><dd class="legacyID">FOR-1990-06-18-585</dd><dt class="dokid">DokumentID</dt><dd class="dokid">LTI/forskrift/1990-06-18-585</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 12</dd><dt class="dateInForce">I kraft fra</dt><dd class="dateInForce">1990-06-18</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-01-01-1442</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§15-5</li></ul></dd><dt class="dateOfPublication">Kunngjort</dt><dd class="dateOfPublication">1990-08-28</dd><dt class="title">Tittel</dt><dd class="title">Forskrift om endring i forskrift om disponering av kontantytelser fra folketrygden til trygdede i helseinstitusjoner for langtidspasienter.</dd><dt class="refid">RefID</dt><dd class="refid">forskrift/1990-06-18-585</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om disponering av kontantytelser fra folketrygden til trygdede i helseinstitusjoner for langtidspasienter.<ul class="tocSubUl"><li>§ 6. Oppgave over bruk av fellesmidler</li></ul></li></ul></dd></dl></header><main class="documentBody" data-lovdata-URL="LTI/forskrift/1990-06-18-585" id="dokument"><h1>Forskrift om endring i forskrift om disponering av kontantytelser fra folketrygden til trygdede i helseinstitusjoner for langtidspasienter.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 18. juni 1990 med hjemmel i folketrygdlovens § 15-5 nr. 4 og § 18-13.</article><article class="legalP" data-absoluteaddress="/ledd/2/" id="ledd-2">I forskrift av 20. mars 1973, sist revidert 1. januar 1989 nr. 1442, gjøres følgende endringer:</article> <article class="defaultP" margin-top="true">§ 3 pkt. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">1.</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1">Helseinstitusjonen skal disponere kontantytelsene for de pasienter som ikke selv er i stand til å disponere midler.</article><article class="legalP" data-absoluteaddress="/ledd/2/punkt/1/ledd/2/" id="ledd-2-punkt-1-ledd-2">Innen helsevernet for psykisk utviklingshemmede avgjør områdeoverlegen hvilke pasienter dette skal gjelde. For pasienter under psykisk helsevern treffes avgjørelsen av overlegen ved vedkommende psykiatriske sykehus/avdeling, eller av den offentlige lege/tilsynslege for de psykiatriske sykehjem som ikke står under tilsyn av psykiatrisk sykehus. For pasienter under helsevernet for epileptikere treffes avgjørelsen av overlegen ved Statens senter for epilepsi. For pasienter i spesialsykehjem treffes avgjørelsen av sykehjemmets lege.</article><article class="legalP" data-absoluteaddress="/ledd/2/punkt/1/ledd/3/" id="ledd-2-punkt-1-ledd-3">Avgjørelse etter foregående ledd skal skje i samråd med den som har det daglige ansvar for pasienten (bestyrer, avdelingsleder). Departementet bestemmer i hvilken utstrekning avgjørelsesmyndigheten skal kunne delegeres.</article><article class="legalP" data-absoluteaddress="/ledd/2/punkt/1/ledd/4/" id="ledd-2-punkt-1-ledd-4">Legens vedtak skal være skriftlig og innføres i eller vedlegges pasientens journal.</article><article class="legalP" data-absoluteaddress="/ledd/2/punkt/1/ledd/5/" id="ledd-2-punkt-1-ledd-5">Foruten underretning i samsvar med forvaltningsloven til pasienten og hans eventuelle verge, skal underretning gis til pasientens nærmeste pårørende såframt vedkommende har god personlig kontakt med ham.</article><article class="legalP" data-absoluteaddress="/ledd/2/punkt/1/ledd/6/" id="ledd-2-punkt-1-ledd-6">Institusjonens ledelse gir skriftlig fullmakt til den som kan ta ut midler fra pasientens bankkonto, og fører kontroll med bruken av midlene.</article></article></li></ul></article> <article class="defaultP" margin-top="true">§ 3, punkt 3 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/ledd/2/punkt/2/" id="ledd-2-punkt-2"><span class="data-originalId">3.</span><article class="legalP" data-absoluteaddress="/ledd/2/punkt/2/ledd/1/" id="ledd-2-punkt-2-ledd-1">Helseinstitusjonens fullmakt etter bestemmelsene i nr. 1 og 2 til å disponere midler på pasientens bankkonto gjelder ikke eventuelle oppsparte midler som overstiger 3/4 av folketrygdens grunnbeløp, jfr. folketrygdlovens § 15-5 nr. 1. Hvis midler som overstiger denne ramme, ikke kan overføres til overformynderiet, skal de settes inn på særskilt konto som bare ved spesielle behov for pasienten kan disponeres av helseinstitusjonen. Også disse midler innsatt på spesiell konto skal være undergitt vanlig revisjon (institusjonens revisjon).</article><article class="legalP" data-absoluteaddress="/ledd/2/punkt/2/ledd/2/" id="ledd-2-punkt-2-ledd-2">Institusjonen skal heller ikke disponere midler som åpenbart overstiger pasientens behov for disponibel reserve, såfremt fortsatt oppsparing må ventes. Ved vurdering av behov for disponible midler skal det blant annet tas hensyn til større utgifter som antas å kunne bli aktuelle, f.eks. til feriereise. Institusjonen skal derfor, vanligvis ved utgangen av hvert kalenderår, vurdere om kontobeløpet er større enn nevnt. I så tilfelle skal den overskytende del overføres til særskilt konto som nevnt i foregående ledd, dog slik at dette kan unnlates hvis kontobeløpet ikke overstiger 1/4 av folketrygdens grunnbeløp.</article><article class="legalP" data-absoluteaddress="/ledd/2/punkt/2/ledd/3/" id="ledd-2-punkt-2-ledd-3">Den særskilte konto for overskytende midler kan disponeres av institusjonen hvis pasienten har behov for utbetalinger som ikke kan dekkes over vedkommendes ordinære konto. Ved slike behov kan institusjonen tilbakeføre midler fra den spesielle konto til pasientens ordinære konto.</article></article></li></ul></article> <article class="defaultP" margin-top="true">§ 4, punkt 4 skal lyde:<ul class="defaultList"><li data-li-identifier="4." data-name="4."><article class="listArticle" data-absoluteaddress="/ledd/2/punkt/3/" id="ledd-2-punkt-3"><span class="data-originalId">4.</span><article class="legalP" data-absoluteaddress="/ledd/2/punkt/3/ledd/1/" id="ledd-2-punkt-3-ledd-1">Departementet kan samtykke i at to eller flere institusjoner etablerer en felles trivselsordning. Departementet kan godkjenne avvik fra bestemmelsene om trivselsråd når særlige grunner foreligger.</article></article></li></ul></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" data-partID="§6" data-absoluteaddress="/foreslåttparagraf/1/" id="foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Oppgave over bruk av fellesmidler</span></span><article class="legalP" data-absoluteaddress="/foreslåttparagraf/1/ledd/1/" id="foreslåttparagraf-1-ledd-1">Institusjonens ledelse, eller den som er bemyndiget til det, skal hvert år innen utløpet av februar måned sende rapport til fylkeslegen om de trivselstiltak som er gjennomført i foregående kalenderår. Rapporten skal inneholde en kortfattet omtale av de viktigste konkrete tiltak som er gjennomført, og ellers gi opplysninger om eventuelle muligheter for en ytterligere bedring av pasientenes aktivitets- og trivselsmuligheter. Utdrag av regnskapet for felleskontoen skal følge rapporten som vedlegg.</article><article class="legalP" data-absoluteaddress="/foreslåttparagraf/1/ledd/2/" id="foreslåttparagraf-1-ledd-2">Disse endringene trer i kraft straks.</article></article></main></body></html>