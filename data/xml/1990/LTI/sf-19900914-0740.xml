<!DOCTYPE html><html lang="no"><head><title>Forskrift om endring i forskrift om dagpenger under arbeidsløyse etter lov om folketrygd (folketrygdloven) kap. 4: Stønad under arbeidsløyse m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">FOR-1990-09-14-740</dd><dt class="dokid">DokumentID</dt><dd class="dokid">LTI/forskrift/1990-09-14-740</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 14</dd><dt class="dateInForce">I kraft fra</dt><dd class="dateInForce">1990-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§4-2</li></ul></dd><dt class="dateOfPublication">Kunngjort</dt><dd class="dateOfPublication">1990-09-26</dd><dt class="title">Tittel</dt><dd class="title">Forskrift om endring i forskrift om dagpenger under arbeidsløyse etter lov om folketrygd (folketrygdloven) kap. 4: Stønad under arbeidsløyse m.v.</dd><dt class="refid">RefID</dt><dd class="refid">forskrift/1990-09-14-740</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om dagpenger under arbeidsløyse etter lov om folketrygd (folketrygdloven) kap. 4: Stønad under arbeidsløyse m.v.<ul class="tocSubUl"><li>I<ul class="tocSubUl"><li>§ 7-5 b. (Stønadstidens lengde)</li><li>§ 7-9. (unntak fra 12-ukers-regelen)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1990-09-14-740" id="dokument"><h1>Forskrift om endring i forskrift om dagpenger under arbeidsløyse etter lov om folketrygd (folketrygdloven) kap. 4: Stønad under arbeidsløyse m.v.</h1><article class="legalP" data-absoluteaddress="/ledd/1/" id="ledd-1">Fastsatt av Arbeids- og administrasjonsdepartementet 14. september 1990 med hjemmel i lov av 17. juni 1966 nr. 12 om folketrygd, §§ 4-2 nr. 1 bokstav c, 4-2 nr. 2 tredje ledd, 4-3 nr. 1 annet punktum, § 4-3 nr. 4 bokstav e, og §§ 4-5 bokstav a og bokstav b.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-09-14-740/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 21. juni 1989 nr. 517 om dagpenger under arbeidsløyse etter lov om folketrygd (folketrygdloven) kapittel 4, stønad under arbeidsløyse m.v, gjøres følgende endringer:</article> <article class="defaultP" margin-top="true">I § 1-2 (unnlatt melding) oppheves fjerde ledd.</article> <article class="defaultP" margin-top="true">§ 6-1 nytt tredje ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Trygdet som får sin arbeidstid midlertidig nedsatt, omfattes av reglene i kapittel 7, helt eller delvis permitterte.</article> <article class="defaultP" margin-top="true">§ 6-6 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Avkortet stønad regnes med forholdsvis i 80-ukersperioden etter folketrygdloven § 4-4 første ledd.</article> <article class="defaultP" margin-top="true">Nåværende annet ledd oppheves.</article> <article class="defaultP" margin-top="true">§ 7-1 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Bestemmelsene i dette kapittel gjelder trygdet som er helt eller delvis permittert, når dette skyldes mangel på arbeid eller andre forhold som arbeidsgiver ikke kan øve innflytelse på. For trygdet som har fått nedsatt arbeidstiden midlertidig på grunn av driftsinnskrenking eller driftsstans, gjelder reglene i dette kapittel tilsvarende.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Ved permittering i statlig, fylkeskommunal eller kommunal virksomhet, kan dagpenger bare tilstås dersom virksomheten er organisert som en selvstendig enhet og driver fullt ut etter forretningsmessige prinsipper.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Det kan ikke utbetales dagpenger ved permittering av arbeidstakere i kulturinstitusjoner, organisert som aksjeselskap, stiftelse o.l. dersom disse i vesentlig grad får støtte til driften av det offentlige.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">For ansatte i fiskeforedlingsindustrien gjelder reglene om dagpenger til helt eller delvis arbeidsledige. Som fiskeforedlingsindustri regnes i denne forbindelse tilvirkning av saltfisk, tørrfisk og klippfisk, frysing av fisk, produksjon av fiskehermetikk og annen produksjon av fiskevarer, unntatt fiskeoljeindustrien. Se også kapittel 14.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Reglene i § 7-2 gjelder likevel for ansatte i fiskeforedlingsindustrien.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Begrensningene i annet og tredje ledd gjelder ikke ved permitteringer som skyldes uforutseelige hendinger som brann, ulykker m.v.</article> <article class="defaultP" margin-top="true">Ny § 7-5 b skal lyde:</article><article class="futureLegalArticle" data-name="§7-5b" data-partID="§7-5b" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-5 b</span>. <span class="legalArticleTitle">(Stønadstidens lengde)</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Dagpenger kan ytes i inntil 12 uker i løpet av en periode på 12 måneder. Dersom permitteringen skyldes arbeidskamp, gjelder tidsbegrensningen i folketrygdloven § 4-4. Det samme gjelder ved permittering i fiskeoljeindustrien.</article></article> <article class="defaultP" margin-top="true">§ 7-9 skal lyde:</article><article class="futureLegalArticle" data-name="§7-9" data-partID="§7-9" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-9</span>. <span class="legalArticleTitle">(unntak fra 12-ukers-regelen)</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Under delvis permittering som følge av arbeidskamp, kan stønad utbetales i inntil 20 kalenderuker i løpet av en 12 måneders periode. Det samme gjelder ved permittering i fiskeoljebedrifter. I disse tilfelle kan fylkesarbeidskontoret i særlige tilfelle bestemme at delvis permitterte kan få stønad ut over 20 uker, men maksimalt i 20 nye uker. Det er et vilkår for dispensasjon at bedriften søker om dette, og at bedriftens problemer er av midlertidig karakter.</article></article> <article class="defaultP" margin-top="true">§ 7-11 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Avkortet stønad regnes med forholdsvis i 80- ukers perioden etter folketrygdloven § 4-4.</article> <article class="defaultP" margin-top="true">Nåværende annet ledd oppheves.</article> <article class="defaultP" margin-top="true">Kapittel 15, Gjenlevende ektefelle, §§ 15-1 og 15-2, oppheves i sin helhet.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-09-14-740/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft 1. oktober 1990.</article></section></main></body></html>