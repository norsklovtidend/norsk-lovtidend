<!DOCTYPE html><html lang="no"><head><title>Forskrift om gjennomføring og bruk av risikoanalyser i petroleumsvirksomheten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:20</dd><dt class="legacyID">Datokode</dt><dd class="legacyID">FOR-1990-12-04-1187</dd><dt class="dokid">DokumentID</dt><dd class="dokid">LTI/forskrift/1990-12-04-1187</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 3</dd><dt class="dateInForce">I kraft fra</dt><dd class="dateInForce">1991-02-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1985-06-28-1215/§7</li><li>forskrift/1985-06-28-1215/§8</li><li>forskrift/1985-06-28-1215/§9</li><li>forskrift/1985-06-28-1215/§10</li><li>forskrift/1985-06-28-1215/§11</li><li>forskrift/1985-06-28-1215/§12</li><li>forskrift/1985-06-28-1419</li><li>lov/1977-02-04-4/§14</li><li>forskrift/1982-06-04-959</li><li>lov/1981-03-13-6/§40</li></ul></dd><dt class="dateOfPublication">Kunngjort</dt><dd class="dateOfPublication">1991-03-06</dd><dt class="title">Tittel</dt><dd class="title">Forskrift om gjennomføring og bruk av risikoanalyser i petroleumsvirksomheten.</dd><dt class="refid">RefID</dt><dd class="refid">forskrift/1990-12-04-1187</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring og bruk av risikoanalyser i petroleumsvirksomheten.<ul class="tocSubUl"><li>Kapittel I Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Straffebestemmelse</li><li>§ 5. Ikrafttredelsesbestemmelse</li></ul></li><li>Kapittel II Alminnelige bestemmelser<ul class="tocSubUl"><li>§ 6. Tilsynsmyndigheter</li><li>§ 7. Pliktsubjekt</li><li>§ 8. Fravik</li></ul></li><li>Kapittel III Dokumentasjon som skal oversendes Oljedirektoratet<ul class="tocSubUl"><li>§ 9. Dokumentasjon</li></ul></li><li>Kapittel IV Gjennomføring og bruk av risikonalyser<ul class="tocSubUl"><li>§ 10. Sikkerhetsmål for virksomheten</li><li>§ 11. Utforming av akseptkriterier</li><li>§ 12. Generelle krav til risikoanalyser</li><li>§ 13. Planlegging og gjennomføring av risikoanalyser</li><li>§ 14. Bruk av resultater fra risikoanalyser</li><li>§ 15. Oppdatering av risikoanalyser</li><li>§ 16. Risikoreduserende tiltak</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1990-12-04-1187" id="dokument"><h1>Forskrift om gjennomføring og bruk av risikoanalyser i petroleumsvirksomheten.</h1><article class="legalP" data-absoluteaddress="/ledd/1/" id="ledd-1">Fastsatt av Oljedirektoratet 12. juli 1990 i medhold av forskrift om sikkerhet m.v. til lov om petroleumsvirksomhet av 28. juni 1985 nr. 1215 § 7, jf §§ 8-12, jf Kommunal- og arbeidsdepartementets delegeringsvedtak 28. juni 1985 nr. 1419, arbeidsmiljøloven av 4. februar 1977 nr. 4, § 14 tredje ledd, jf kgl.res. 4. juni 1982 nr. 959. Fastsatt av Miljøverndepartementet 4. desember 1990 i medhold av forurensningsloven av 13. mars 1981 nr. 6, § 40, andre ledd.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-12-04-1187/KAPITTEL_1" data-partID="k1"><h2>Kapittel I Innledende bestemmelser</h2><article class="legalArticle" data-lovdata-URL="LTI/forskrift/1990-12-04-1187/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriftens formål er, gjennom krav til risikoanalyser, å bidra til å etablere, opprettholde og videreutvikle et fullt forsvarlig sikkerhetsnivå for mennesker, miljø og økonomiske verdier i petroleumsvirksomheten.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Formålet er videre å legge til rette for et hensiktsmessig tilsyn med virksomheten.</article></article><article class="legalArticle" data-lovdata-URL="LTI/forskrift/1990-12-04-1187/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Forskriften kommer til anvendelse ved planlegging, gjennomføring, bruk og oppdatering av risikoanalyser i petroleumsvirksomheten på de områdene som er nevnt i petroleumsloven § 1, forurensningsloven § 4 og arbeidsmiljøloven § 2 nr. 3, 1.-3. ledd, jf arbeidsmiljøforskriften § 1 jf § 2.</article></article><article class="legalArticle" data-lovdata-URL="LTI/forskrift/1990-12-04-1187/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">I denne forskriften betyr:</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2"><i>Ulykkeshendelse:</i> Ukontrollert hendelse som kan medføre tap av menneskeliv, personskader, skade på miljø og tap av økonomiske verdier.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3"><i>Risiko:</i> Uttrykk for sannsynligheten for og konsekvensene av en ulykkeshendelse.</article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4"><i>Risikoanalyse:</i> Analyse som omfatter systematisk identifisering og kategorisering av risiko for mennesker, miljø og økonomiske verdier.</article><article class="legalP" data-absoluteaddress="/kapittel/1/paragraf/3/ledd/5/" id="kapittel-1-paragraf-3-ledd-5"><i>Akseptkriterier:</i> Kriterier som benyttes for å uttrykke et akseptabelt risikonivå i virksomheten.</article><article class="legalP" data-absoluteaddress="/kapittel/1/paragraf/3/ledd/6/" id="kapittel-1-paragraf-3-ledd-6"><i>Dimensjonerende ulykkeshendelse:</i> Ulykkeshendelse som, i henhold til de definerte akseptkriteriene, representerer en uakseptabel risiko, og som derfor legges til grunn for utforming og bruk av innretninger og gjennomføring av virksomheten forøvrig.</article><article class="legalP" data-absoluteaddress="/kapittel/1/paragraf/3/ledd/7/" id="kapittel-1-paragraf-3-ledd-7"><i>Petroleumsloven:</i> Lov 22. mars 1985 nr. 11 om petroleumsvirksomhet.</article><article class="legalP" data-absoluteaddress="/kapittel/1/paragraf/3/ledd/8/" id="kapittel-1-paragraf-3-ledd-8"><i>Arbeidsmiljøloven:</i> Lov 4. februar 1977 nr. 4 om arbeidervern og arbeidsmiljø.</article><article class="legalP" data-absoluteaddress="/kapittel/1/paragraf/3/ledd/9/" id="kapittel-1-paragraf-3-ledd-9"><i>Forurensningsloven:</i> Lov 13. mars 1981 nr. 6 om vern mot forurensning og om avfall.</article><article class="legalP" data-absoluteaddress="/kapittel/1/paragraf/3/ledd/10/" id="kapittel-1-paragraf-3-ledd-10"><i>Sikkerhetsforskriften:</i> Kgl.res. 28. juni 1985 nr. 1215 om forskrift om sikkerhet m.v. til lov om petroleumsvirksomhet.</article><article class="legalP" data-absoluteaddress="/kapittel/1/paragraf/3/ledd/11/" id="kapittel-1-paragraf-3-ledd-11"><i>Arbeidsmiljøforskriften:</i> Kgl.res. 1. juni 1979 om arbeidervern og arbeidsmiljø mv i forbindelse med undersøkelser etter og utnyttelse av undersjøiske petroleumsforekomster.</article></article><article class="legalArticle" data-lovdata-URL="LTI/forskrift/1990-12-04-1187/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Straffebestemmelse</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Overtredelse av denne forskriften eller vedtak truffet i medhold av den, straffes som bestemt i petroleumsloven § 66, arbeidsmiljøloven kapittel XIV og forurensningsloven §§ 78-80.</article></article><article class="legalArticle" data-lovdata-URL="LTI/forskrift/1990-12-04-1187/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelsesbestemmelse</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Denne forskriften trer i kraft 1. februar 1991.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-12-04-1187/KAPITTEL_2" data-partID="k2"><h2>Kapittel II Alminnelige bestemmelser</h2><article class="legalArticle" data-lovdata-URL="LTI/forskrift/1990-12-04-1187/§6" data-name="§6" data-partID="§6" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tilsynsmyndigheter</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Oljedirektoratet og Statens forurensningstilsyn fører tilsyn med at bestemmelsene gitt i eller i medhold av denne forskriften blir overholdt.</article></article><article class="legalArticle" data-lovdata-URL="LTI/forskrift/1990-12-04-1187/§7" data-name="§7" data-partID="§7" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Pliktsubjekt</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Operatøren og enhver annen som deltar i virksomheten, har plikt til å sørge for at bestemmelsene i denne forskriften følges.</article></article><article class="legalArticle" data-lovdata-URL="LTI/forskrift/1990-12-04-1187/§8" data-name="§8" data-partID="§8" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fravik</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Oljedirektoratet og Statens forurensningstilsyn kan, innen sine ansvarsområder, fravike denne forskriften dersom særlige forhold tilsier det.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Fravik skal gis skriftlig.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1990-12-04-1187/KAPITTEL_3" data-partID="k3"><h2>Kapittel III Dokumentasjon som skal oversendes Oljedirektoratet</h2><article class="legalArticle" data-lovdata-URL="LTI/forskrift/1990-12-04-1187/§9" data-name="§9" data-partID="§9" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Dokumentasjon</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Operatøren skal oversende til Oljedirektoratet nødvendig dokumentasjon. Type dokumentasjon og omfang av denne, samt tidspunkt for oversendelse av dokumentasjonen, fastsettes av Oljedirektoratet i samråd med operatøren.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1990-12-04-1187/KAPITTEL_4" data-partID="k4"><h2>Kapittel IV Gjennomføring og bruk av risikonalyser</h2><article class="legalArticle" data-lovdata-URL="LTI/forskrift/1990-12-04-1187/§10" data-name="§10" data-partID="§10" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Sikkerhetsmål for virksomheten</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Operatøren skal, for å unngå eller motstå ulykkeshendelser, definere sikkerhetsmål som virksomheten styres mot.</article></article><article class="legalArticle" data-lovdata-URL="LTI/forskrift/1990-12-04-1187/§11" data-name="§11" data-partID="§11" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Utforming av akseptkriterier</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Operatøren skal utarbeide akseptkriterier for risiko i virksomheten. Akseptkriteriene skal være utarbeidet før en risikoanalyse gjennomføres.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Akseptkriterier skal utformes på bakgrunn av krav gitt i eller i medhold av lov eller forskrifter, herunder krav til risikoreduserende tiltak, samt med operatørens sikkerhetsmål for virksomheten.</article><article class="legalP" data-absoluteaddress="/kapittel/4/paragraf/2/ledd/3/" id="kapittel-4-paragraf-2-ledd-3">Operatøren skal dokumentere de vurderingene som ligger til grunn for utformingen av akseptkriteriene.</article><article class="legalP" data-absoluteaddress="/kapittel/4/paragraf/2/ledd/4/" id="kapittel-4-paragraf-2-ledd-4">Operatøren skal oppdatere akseptkriteriene som et ledd i å videreutvikle sikkerhetsnivået i virksomheten og å oppnå de definerte sikkerhetsmålene for virksomheten.</article></article><article class="legalArticle" data-lovdata-URL="LTI/forskrift/1990-12-04-1187/§12" data-name="§12" data-partID="§12" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Generelle krav til risikoanalyser</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Risikoanalyser skal planlegges, gjennomføres, brukes og oppdateres på en styrt og organisert måte.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">Risikoanalyser skal gjennomføres for å identifisere de ulykkeshendelsene som kan oppstå i virksomheten og de konsekvensene disse hendelsene kan ha for mennesker, miljø og økonomiske verdier.</article><article class="legalP" data-absoluteaddress="/kapittel/4/paragraf/3/ledd/3/" id="kapittel-4-paragraf-3-ledd-3">Resultater fra risikoanalyser skal inngå i beslutningsgrunnlag som et ledd i å sikre at sikkerheten i virksomheten er i samsvar med krav fastsatt i eller i medhold av lov eller forskrifter, med operatørens sikkerhetsmål og akseptkriterier.</article></article><article class="legalArticle" data-lovdata-URL="LTI/forskrift/1990-12-04-1187/§13" data-name="§13" data-partID="§13" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Planlegging og gjennomføring av risikoanalyser</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Operatøren skal planlegge risikoanalyser slik at de utføres i samsvar med virksomhetens utvikling og brukes aktivt i utformingen og gjennomføringen av virksomheten.</article><article class="legalP" data-absoluteaddress="/kapittel/4/paragraf/4/ledd/2/" id="kapittel-4-paragraf-4-ledd-2">Krav som sikrer kvaliteten av gjennomføringen og bruken av den enkelte analyse skal utarbeides.</article><article class="legalP" data-absoluteaddress="/kapittel/4/paragraf/4/ledd/3/" id="kapittel-4-paragraf-4-ledd-3">Valg av analysemetoder skal begrunnes.</article></article><article class="legalArticle" data-lovdata-URL="LTI/forskrift/1990-12-04-1187/§14" data-name="§14" data-partID="§14" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Bruk av resultater fra risikoanalyser</span></h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">De identifiserte risikoene skal vurderes mot akseptkriteriene for risiko i virksomheten for å identifisere de dimensjonerende ulykkeshendelsene.</article><article class="legalP" data-absoluteaddress="/kapittel/4/paragraf/5/ledd/2/" id="kapittel-4-paragraf-5-ledd-2">De dimensjonerende ulykkeshendelsene skal danne grunnlaget for et systematisk valg av de tekniske, operasjonelle og/eller organisatoriske risikoreduserende tiltakene som skal iverksettes. Risikoreduserende tiltak består av sannsynlighetsreduserende og konsekvensreduserende tiltak, herunder beredskapstiltak.</article><article class="legalP" data-absoluteaddress="/kapittel/4/paragraf/5/ledd/3/" id="kapittel-4-paragraf-5-ledd-3">Effekten av de risikoreduserende tiltakene som iverksettes skal dokumenteres, ut fra både en enkeltvis og en samlet vurdering.</article><article class="legalP" data-absoluteaddress="/kapittel/4/paragraf/5/ledd/4/" id="kapittel-4-paragraf-5-ledd-4">Iverksettelse av de risikoreduserende tiltakene og innarbeidelse av de forutsetningene som risikoanalysen bygget på skal systematisk følges opp for å sikre at sikkerheten i virksomheten opprettholdes innenfor de definerte akseptkriteriene for risiko.</article><article class="legalP" data-absoluteaddress="/kapittel/4/paragraf/5/ledd/5/" id="kapittel-4-paragraf-5-ledd-5">Resultater fra risikoanalyser skal gjøres kjent for arbeidstakerne og brukes aktivt i forebyggende sikkerhetsarbeid.</article></article><article class="legalArticle" data-lovdata-URL="LTI/forskrift/1990-12-04-1187/§15" data-name="§15" data-partID="§15" data-absoluteaddress="/kapittel/4/paragraf/6/" id="kapittel-4-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Oppdatering av risikoanalyser</span></h3><article class="legalP" data-absoluteaddress="/kapittel/4/paragraf/6/ledd/1/" id="kapittel-4-paragraf-6-ledd-1">Gjennomførte risikoanalyser skal oppdateres i samsvar med virksomhetens utvikling for å sikre kontinuitet i beslutningsunderlaget for sikkerheten i virksomheten.</article><article class="legalP" data-absoluteaddress="/kapittel/4/paragraf/6/ledd/2/" id="kapittel-4-paragraf-6-ledd-2">De forholdene eller kriteriene som vil medføre en oppdatering av gjennomførte risikoanalyser i bruksfasen skal defineres.</article></article><article class="legalArticle" data-lovdata-URL="LTI/forskrift/1990-12-04-1187/§16" data-name="§16" data-partID="§16" data-absoluteaddress="/kapittel/4/paragraf/7/" id="kapittel-4-paragraf-7"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Risikoreduserende tiltak</span></h3><article class="legalP" data-absoluteaddress="/kapittel/4/paragraf/7/ledd/1/" id="kapittel-4-paragraf-7-ledd-1">Den enkelte risiko som framgår av en risikoanalyse skal så langt mulig søkes fjernet eller redusert.</article><article class="legalP" data-absoluteaddress="/kapittel/4/paragraf/7/ledd/2/" id="kapittel-4-paragraf-7-ledd-2">For enhver definert dimensjonerende ulykkeshendelse skal risikoreduserende tiltak iverksettes slik at:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/paragraf/7/ledd/2/punkt/1/" id="kapittel-4-paragraf-7-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/4/paragraf/7/ledd/2/punkt/1/ledd/1/" id="kapittel-4-paragraf-7-ledd-2-punkt-1-ledd-1">personell utenfor den umiddelbare nærhet av ulykkesstedet ikke skades</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/paragraf/7/ledd/2/punkt/2/" id="kapittel-4-paragraf-7-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/4/paragraf/7/ledd/2/punkt/2/ledd/1/" id="kapittel-4-paragraf-7-ledd-2-punkt-2-ledd-1">evakuering, på og fra innretningen, kan gjennomføres på en sikker og organisert måte</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/4/paragraf/7/ledd/2/punkt/3/" id="kapittel-4-paragraf-7-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/4/paragraf/7/ledd/2/punkt/3/ledd/1/" id="kapittel-4-paragraf-7-ledd-2-punkt-3-ledd-1">personell kan oppholde seg i sikkerhet i ett eller flere områder på eller i tilknytning til innretningen, inntil sikker evakuering kan regnes gjennomført</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/4/paragraf/7/ledd/2/punkt/4/" id="kapittel-4-paragraf-7-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/4/paragraf/7/ledd/2/punkt/4/ledd/1/" id="kapittel-4-paragraf-7-ledd-2-punkt-4-ledd-1">kontrollrom og eventuelt andre områder av betydning for bekjempelse av en ulykkeshendelse er operative inntil sikker evakuering kan regnes gjennomført</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/4/paragraf/7/ledd/2/punkt/5/" id="kapittel-4-paragraf-7-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/4/paragraf/7/ledd/2/punkt/5/ledd/1/" id="kapittel-4-paragraf-7-ledd-2-punkt-5-ledd-1">ekstern bistand kan mottas og utføres effektivt</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/4/paragraf/7/ledd/2/punkt/6/" id="kapittel-4-paragraf-7-ledd-2-punkt-6"><span class="data-originalId">f)</span><article class="legalP" data-absoluteaddress="/kapittel/4/paragraf/7/ledd/2/punkt/6/ledd/1/" id="kapittel-4-paragraf-7-ledd-2-punkt-6-ledd-1">skader på det ytre miljøet som følge av oljesøl unngås</article></article></li></ul></article><article class="legalP" data-absoluteaddress="/kapittel/4/paragraf/7/ledd/3/" id="kapittel-4-paragraf-7-ledd-3">Sannsynlighetsreduserende tiltak skal, så langt som mulig, prioriteres fremfor konsekvensreduserende tiltak.</article></article></section></main></body></html>