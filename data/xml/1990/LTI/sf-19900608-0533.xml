<!DOCTYPE html><html lang="no"><head><title>Midlertidig forskrift om handel med opsjoner som kursnoteres i utlandet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:56</dd><dt class="legacyID">Datokode</dt><dd class="legacyID">FOR-1990-06-08-533</dd><dt class="dokid">DokumentID</dt><dd class="dokid">LTI/forskrift/1990-06-08-533</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 11</dd><dt class="dateInForce">I kraft fra</dt><dd class="dateInForce">1990-06-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-61/§11a</li><li>lov/1985-06-14-62/§1-2</li></ul></dd><dt class="dateOfPublication">Kunngjort</dt><dd class="dateOfPublication">1990-08-01</dd><dt class="title">Tittel</dt><dd class="title">Midlertidig forskrift om handel med opsjoner som kursnoteres i utlandet.</dd><dt class="refid">RefID</dt><dd class="refid">forskrift/1990-06-08-533</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om handel med opsjoner som kursnoteres i utlandet.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-06-08-533" id="dokument"><h1>Midlertidig forskrift om handel med opsjoner som kursnoteres i utlandet.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 8. juni 1990 med hjemmel i lov 14. juni 1985 nr. 61 om verdipapirhandelen § 11a tredje ledd og lov 14. juni 1985 nr. 62 om verdipapirsentralen § 1-2.</article><article class="legalArticle" data-lovdata-URL="LTI/forskrift/1990-06-08-533/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Bestemmelsene i lov om verdipapirhandel § 11a og forskrift for handel med opsjoner av 5. oktober 1989 nr. 3150 er ikke til hinder for at norske fondsmeglerforetak utfører oppdrag som gjelder handel med opsjoner eller indeksopsjoner til utenlandsk verdipapirer som kursnoteres ved utenlansk børs eller lignende organisert opsjonsmarked tilknyttet opsjonssentral (clearing- og oppgjørssentral) godkjent av Kredittilsynet etter tilrådning fra Oslo Børs.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Første ledd gjelder også opsjoner knyttet til norske verdipapirer for så vidt handel skjer gjennom fondsmegler som er opsjonshandlerforetak og kursnoteringen foretas av utenlansk børs som kan likestilles med norsk børs. Kredittilsynet avgjør i tilfelle om en utenlandske børs omfattes av første punktum.</article></article><article class="legalArticle" data-lovdata-URL="LTI/forskrift/1990-06-08-533/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Norske fondsmeglerforetak kan ikke drive som market-maker (jf. forskrift for handel med opsjoner § 2 (10)) eller for øvrig handle for egen regning med opsjoner som omfattes av § 1.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For fondsmegling som omfattes av § 1, gjelder lov om verdipapirhandel kapittel 3 og 4 med tilhørende forskrifter.</article></article><article class="legalArticle" data-lovdata-URL="LTI/forskrift/1990-06-08-533/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Foretak som vil drive fondsmegling som omfattes av § 1, skal gi melding om dette til Kredittilsynet (jf. også denne forskrifts § 7) og er pliktige til å gi Oslo Børs den informasjon børsen anser nødvendig for at den skal kunne ivareta sine oppgaver i henhold til gjeldende regelverk.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Departementet kan etter tilrådning fra Kredittilsynet kreve at foretaket stiller særskilt sikkerhet som hefter for det ansvar foretaket pådrar seg ved fondsmegling som nevnt. Lov om verdipapirhandel §§ 30-33 gjelder tilsvarende for slik sikkerhet.</article></article><article class="legalArticle" data-lovdata-URL="LTI/forskrift/1990-06-08-533/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Opsjoner knyttet til norske verdipapirer kan registreres i Verdipapirsentralen når reglene for vedkommende utenlandske børs krever det. I så fall gjelder reglene i forskrift for handel med opsjoner § 10 tilsvarende.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Første ledd gjelder tilsvarende for registrering av panterett eller annen båndleggelse av verdipapirer som opsjonene knytter seg til.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Departementet kan bestemme at opsjoner og indeksopsjoner knyttet til norske aksjer skal registreres i Verdipapirsentralen.</article></article><article class="legalArticle" data-lovdata-URL="LTI/forskrift/1990-06-08-533/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Norsk lovgivning for verdipapirhandelen gjelder for kjøp og salg av opsjoner som er knyttet til norske verdipapirer og som er meglet av norsk fondsmeglerforetak i henhold til oppdrag som omfattes av § 1.</article></article><article class="legalArticle" data-lovdata-URL="LTI/forskrift/1990-06-08-533/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Reglene i §§ 1, 2, 3 og 5 gjelder tilsvarende i forhold til oppdrag fra norske kunder (innledninger) som utføres av filial som norsk institusjon har i utlandet og som kan drive verdipapirhandel der.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Reglene i § 1 første ledd, § 2 annet ledd, § 3 og § 5 gjelder tilsvarende i forhold til oppdrag fra norske kunder (innledninger) som utføres av datterselskap som norsk institusjon har i utlandet og som kan drive verdipapirhandel der.</article></article><article class="legalArticle" data-lovdata-URL="LTI/forskrift/1990-06-08-533/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tilsyn med opsjonshandel som omfattes av § 1, forestås av Kredittilsynet som kan gi nærmere regler om tilsynet.</article></article><article class="legalArticle" data-lovdata-URL="LTI/forskrift/1990-06-08-533/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft straks.</article></article></main></body></html>