<!DOCTYPE html><html lang="no"><head><title>Forskrift om avgift på kosmetiske toalettmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:28</dd><dt class="legacyID">Datokode</dt><dd class="legacyID">FOR-1990-08-21-683</dd><dt class="dokid">DokumentID</dt><dd class="dokid">LTI/forskrift/1990-08-21-683</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 13</dd><dt class="dateInForce">I kraft fra</dt><dd class="dateInForce">1990-08-21</dd><dt class="changesToDocuments">Endrer</dt><dd class="changesToDocuments"><ul><li>forskrift/1970-12-23-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">1990-09-11</dd><dt class="title">Tittel</dt><dd class="title">Forskrift om avgift på kosmetiske toalettmidler.</dd><dt class="refid">RefID</dt><dd class="refid">forskrift/1990-08-21-683</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgift på kosmetiske toalettmidler.<ul class="tocSubUl"><li>§ 1. Avgiftsplikt oppstår</li><li>§ 2. Avgiftsgrunnlag</li><li>§ 3. Meldeplikt – registrering</li><li>§ 4. Fakturering</li><li>§ 5. Prislister</li><li>§ 6. Returvarer</li><li>§ 7. Avgiftsfri overføring</li><li>§ 8. Oppgave og betalingsfrist</li><li>§ 9. Tidsfrister</li><li>§ 10. Renteberegning</li><li>§ 11. Innførsel</li><li>§ 12. Utførsel</li><li>§ 13. Regnskap</li><li>§ 14. Sikkerhet for skyldig avgift</li><li>§ 15. Kontroll</li><li>§ 16. Taushetsplikt</li><li>§ 17. Tilintetgjøring av varer</li><li>§ 18. Lagring</li><li>§ 19. Utfyllende bestemmelser</li><li>§ 20. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1990-08-21-683" id="dokument"><h1>Forskrift om avgift på kosmetiske toalettmidler.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 21. august 1990 i medhold av Stortingets vedtak om avgift på kosmetiske toalettmidler og lov om omsetningsavgift av 19. mai 1933 nr. 11.</article><article class="legalArticle" data-lovdata-URL="LTI/forskrift/1990-08-21-683/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avgiftsplikt oppstår</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Avgiftsplikt oppstår:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">for registrert virksomhet ved:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/ledd/1/punkt/1/" id="paragraf-1-ledd-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/1/ledd/1/" id="paragraf-1-ledd-1-punkt-1-ledd-1-punkt-1-ledd-1">levering til kjøper som ikke er registrert,<br />eller</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/1/ledd/1/punkt/2/" id="paragraf-1-ledd-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/2/ledd/1/" id="paragraf-1-ledd-1-punkt-1-ledd-1-punkt-2-ledd-1">levering/uttak til eget salgssted for detaljsalg, eller</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/1/ledd/1/punkt/3/" id="paragraf-1-ledd-1-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/3/ledd/1/" id="paragraf-1-ledd-1-punkt-1-ledd-1-punkt-3-ledd-1">uttak til eget bruk.</article></article></li></ul></article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">for ikke registrert virksomhet ved innførsel.</article></article></li></ul></article></article><article class="legalArticle" data-lovdata-URL="LTI/forskrift/1990-08-21-683/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avgiftsgrunnlag</span></h2><article class="centeredP" data-text-align="center"><i>I</i></article> <article class="defaultP" margin-top="true">Avgiften skal beregnes etter disse regler:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">a.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Ved salg fra innenlandsk tilvirker eller oppdragsfirma til handlende (av varer som er tilvirket innenlands eller innført uten avgiftsberiktigelse ved tollbehandlingen):</article><article class="legalP" data-absoluteaddress="/paragraf/2/punkt/1/ledd/2/" id="paragraf-2-punkt-1-ledd-2">Avgiften beregnes på grunnlag av tilvirkerens/oppdragsfirmaets høyeste pris for varen, eksklusive avgiften og merverdiavgiften, på salgsdagen ved salg til detaljhandler, uansett om salget foregår direkte til detaljhandler eller ikke. Høyeste pris er høyeste angitte pris i prisliste uten fradrag av rabatter av noen art, jfr.§ 5.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">b.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Ved salg fra innenlandsk tilvirker eller oppdragsfirma direkte til forbruker eller gjennom utsalg/firma som helt eller delvis tilhører tilvirkeren eller oppdragsfirmaet eller som tilvirker eller oppdragsfirmaet på annen måte er økonomisk interessert i eller står i et interessefellesskap med:</article><article class="legalP" data-absoluteaddress="/paragraf/2/punkt/2/ledd/2/" id="paragraf-2-punkt-2-ledd-2">Avgiften beregnes på grunnlag av høyeste detaljsalgspris for varene på salgsdagen med fradrag tilsvarende avgiften, merverdiavgiften og detaljhandleravansen etter departementets nærmere bestemmelser.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">c.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Når innenlandsk tilvirker/oppdragsfirma har salg både til handlende og forbrukere:</article><article class="legalP" data-absoluteaddress="/paragraf/2/punkt/3/ledd/2/" id="paragraf-2-punkt-3-ledd-2">Avgiften beregnes på grunnlag av høyeste pris ved salg til detaljhandler også for de varene som selges direkte til forbruker.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">d.</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Ved uttak til eget bruk:</article><article class="legalP" data-absoluteaddress="/paragraf/2/punkt/4/ledd/2/" id="paragraf-2-punkt-4-ledd-2">Ved uttak av salgsvarer til eget bruk, herunder til gratis utdeling i reklameøyemed, skal avgiften beregnes etter reglene under bokstav a, men etter reglene under bokstav b i de tilfeller hvor det løpende salg av avgiftspliktige varer avgiftsberiktiges etter reglene under denne post. Ved uttak av varer som ikke er salgsvarer, f.eks. prøver, miniatyrer o.l. til bruk som nevnt skal avgiften beregnes på grunnlag av varens selvkostpris.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/2/punkt/5/" id="paragraf-2-punkt-5"><span class="data-originalId">e.</span><article class="legalP" data-absoluteaddress="/paragraf/2/punkt/5/ledd/1/" id="paragraf-2-punkt-5-ledd-1">Ved import for videresalg gjennom detaljhandler:</article><article class="legalP" data-absoluteaddress="/paragraf/2/punkt/5/ledd/2/" id="paragraf-2-punkt-5-ledd-2">For varer som innføres for videresalg gjennom detaljhandler og som ikke er tillatt innført uten erleggelse av avgiften ved tollbehandlingen, skal avgiften beregnes på grunnlag av importørens høyeste pris for varen på fortollingsdagen, eksklusive avgiften og merverdiavgiften, ved salg til detaljhandler, uansett om salget foregår direkte til detaljhandler eller ikke. Høyeste pris er høyeste angitte pris i prisliste uten fradrag av rabatter av noen art, jfr. § 5. Nevnte pris oppgir importøren ved tollbehandlingen ved avgivelse av skriftlig erklæring på skjema som fastsettes av Toll- og avgiftsdirektoratet (senere kalt direktoratet).</article></article></li><li data-li-identifier="f." data-name="f."><article class="listArticle" data-absoluteaddress="/paragraf/2/punkt/6/" id="paragraf-2-punkt-6"><span class="data-originalId">f.</span><article class="legalP" data-absoluteaddress="/paragraf/2/punkt/6/ledd/1/" id="paragraf-2-punkt-6-ledd-1">Ved import til detaljhandler og ved import for salg gjennom firma som helt eller delvis eies av importøren eller som importøren på annen måte er økonomisk interessert i eller står i et interessefellesskap med:</article><article class="legalP" data-absoluteaddress="/paragraf/2/punkt/6/ledd/2/" id="paragraf-2-punkt-6-ledd-2">Avgiften beregnes på grunnlag av høyeste detaljsalgspris for varene på fortollingsdagen med fradrag tilsvarende avgiften, merverdiavgiften og detaljhandleravansen etter departementets nærmere bestemmelser. Nevnte detaljsalgspris oppgir importøren ved tollbehandlingen ved avgivelse av skriftlig erklæring på skjema som fastsettes av direktoratet.</article></article></li><li data-li-identifier="g." data-name="g."><article class="listArticle" data-absoluteaddress="/paragraf/2/punkt/7/" id="paragraf-2-punkt-7"><span class="data-originalId">g.</span><article class="legalP" data-absoluteaddress="/paragraf/2/punkt/7/ledd/1/" id="paragraf-2-punkt-7-ledd-1">Ved import direkte til forbruker og ved import av varer som ikke er salgsvarer, f.eks. prøver, miniatyrer o.l. til gratis utdeling i reklameøyemed:</article><article class="legalP" data-absoluteaddress="/paragraf/2/punkt/7/ledd/2/" id="paragraf-2-punkt-7-ledd-2">Grunnlaget for avgiftens beregning fastsettes i samsvar med reglene for fastsettelsen av varens tollverdi ved verdifortolling. I avgiftsgrunnlaget medregnes eventuell toll og trafikkavgift.</article></article></li><li data-li-identifier="h." data-name="h."><article class="listArticle" data-absoluteaddress="/paragraf/2/punkt/8/" id="paragraf-2-punkt-8"><span class="data-originalId">h.</span><article class="legalP" data-absoluteaddress="/paragraf/2/punkt/8/ledd/1/" id="paragraf-2-punkt-8-ledd-1">Ved import av salgsvarer til gratis utdeling i reklameøyemed:</article><article class="legalP" data-absoluteaddress="/paragraf/2/punkt/8/ledd/2/" id="paragraf-2-punkt-8-ledd-2">Salgsvarer som innføres for gratis utdeling i reklameøyemed, skal avgiftsberegnes etter reglene under bokstav e, men etter reglene under bokstav f i de tilfeller hvor importvarene ellers avgiftsberegnes etter reglene under denne post.</article></article></li><li data-li-identifier="i." data-name="i."><article class="listArticle" data-absoluteaddress="/paragraf/2/punkt/9/" id="paragraf-2-punkt-9"><span class="data-originalId">i.</span><article class="legalP" data-absoluteaddress="/paragraf/2/punkt/9/ledd/1/" id="paragraf-2-punkt-9-ledd-1">Ved andre former for salg/import av avgiftspliktige varer:</article><article class="legalP" data-absoluteaddress="/paragraf/2/punkt/9/ledd/2/" id="paragraf-2-punkt-9-ledd-2">Departementet fastsetter grunnlaget for beregningen av avgiften.</article></article></li></ul></article><article class="centeredP" data-text-align="center"><i>II</i></article><article class="legalP" data-absoluteaddress="/paragraf/2/ledd/1/" id="paragraf-2-ledd-1">Direktoratet kan gi bestemmelser om beregning av avgift ved svinn/manglende beholdning.</article></article><article class="legalArticle" data-lovdata-URL="LTI/forskrift/1990-08-21-683/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Meldeplikt – registrering</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Produsenter.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Det skal sendes registreringsmelding til tolldistriktssjefen i vedkommende tolldistrikt (senere kalt tolldistriktssjefen) om eksisterende produksjon og om iverksetting av ervervsmessig produksjon av avgiftspliktige varer. Som produksjon (tilvirkning) blir også å anse ompakking i særskilt emballasje, som skal følge varen til forbruker. Som produksjon anses videre tilvirkning, herunder ompakking, etter oppdrag fra firma som skal forestå omsetningen av de ferdige varer – oppdragsfirmaet.</article><article class="legalP" data-absoluteaddress="/paragraf/3/punkt/1/ledd/3/" id="paragraf-3-punkt-1-ledd-3">Opphører virksomheten eller stanses den i et tidsrom av minst 3 måneder, skal det meldes fra snarest mulig om dette og også om eventuell gjenopptakelse av driften.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Importører.</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Virksomheter som innfører avgiftspliktig kosmetiske toalettmidler kan registreres på vilkår direktoratet fastsetter.</article></article></li></ul></article><article class="legalArticle" data-lovdata-URL="LTI/forskrift/1990-08-21-683/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fakturering</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved utlevering/salg av avgiftspliktige varer fra registrert virksomhet skal det utferdiges faktura i minst 2 likelydende eksemplarer hvorav ett eksemplar tilstilles varemottaker snarest mulig etter vareutleveringen, mens det annet eksemplar skal oppbevares i bedriften på en for kontrollen hensiktsmessig måte. Fakturaene skal være datert, fortløpende nummerert og inneholde fullstendig angivelse av varemottakers navn og adresse, varens art, mengde og pris.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Beregnet avgift skal komme som egen tilleggspost i fakturaen med mindre avgifter er beregnet for hvert varenummer og anført i egen rubrikk med sluttsum. Dersom avgiften beregnes som egen tilleggspost i fakturaen, må avgiftspliktige varer føres samlet for seg.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Sum beregningsgrunnlag for avgiften skal i alle tilfelle fremgå av fakturaen.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Avgiftspliktige varer som overføres eget utsalg eller uttas til eget bruk, skal daglig registreres i særskilt regnskap etter direktoratets nærmere bestemmelser.</article></article><article class="legalArticle" data-lovdata-URL="LTI/forskrift/1990-08-21-683/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Prislister</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Registrerte virksomheter og importørene av varer for videresalg gjennom detaljhandler skal til enhver tid føre prislister over sine avgiftspliktige varer. Listene skal gi opplysning om høyeste pris uten fradrag av rabatter av noen art, eksklusive avgiften og merverdiavgiften, ved salg til detaljhandler. Registrerte virksomheter som fakturerer avgiftsbeløpet for hvert varenummer, jfr. § 4, annet ledd, skal dessuten anføre avgiftsbeløpet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Et eksemplar av prislisten sendes tolldistriktssjefen som uten opphold gis melding om endringer som foretas i listen.</article></article><article class="legalArticle" data-lovdata-URL="LTI/forskrift/1990-08-21-683/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Returvarer</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Avgift på returvarer kan etter direktoratets nærmere bestemmelser, føres til fradrag i avgiftsoppgaven på følgende vilkår:</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Vare- og avgiftsbeløp for de returnerte varer er godskrevet kunden, og varene er returnert innen 2 år regnet fra faktureringsdato.</article></article><article class="legalArticle" data-lovdata-URL="LTI/forskrift/1990-08-21-683/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avgiftsfri overføring</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Registrerte virksomheter kan på vilkår direktoratet fastsetter, levere avgiftspliktig kosmetiske toalettmidler uten avgift til andre registrerte virksomheter.</article></article><article class="legalArticle" data-lovdata-URL="LTI/forskrift/1990-08-21-683/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Oppgave og betalingsfrist</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Registrerte virksomheter skal for hver måned sende oppgave til tolldistriktssjefen over månedens omsetning, leveringer- /uttak, uttak til eget bruk innen den 18. i påfølgende måned.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Oppgaven gis på skjema fastsatt av direktoratet, og skal være undertegnet av den avgiftspliktige eller en som kan forplikte vedkommende.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Det skal sendes oppgave selv om det ikke har vært avgiftspliktig omsetning (0-oppgave).</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Avgift i samsvar med oppgaven betales til tolldistriktssjefen innen utløpet av oppgavefristen. Avgiftsbeløpet avrundes nedover til nærmeste kr. 10,-.</article></article><article class="legalArticle" data-lovdata-URL="LTI/forskrift/1990-08-21-683/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tidsfrister</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Avgiften anses betalt i rett tid når innbetalingen er stemplet av bank, postkontor eller tollkasserer eller sending til tollkasserer/direktoratet med betaling er poststemplet innen oppgavefristens utløp.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Dersom en frist utløper på lørdag, søndag eller hellig/høytidsdag, utskytes fristen til nærmeste virkedag som ikke er lørdag.</article></article><article class="legalArticle" data-lovdata-URL="LTI/forskrift/1990-08-21-683/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Renteberegning</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">For avgift som ikke er betalt ved forfall betales renter med 1,5 % pr. måned eller del av måned. Renter beregnes ikke når grunnlaget for renteberegningen er under kr. 200,-.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Ved renteberegningen avrundes avgiftsbeløpet nedover til nærmeste 100 kroner. Rentebeløp under kr. 50,- oppkreves ikke.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Disse bestemmelser får anvendelse også ved beregning av renter av avgiftsbeløp vedrørende importvarer som etter forskrift skal betales til tollvesenet.</article></article><article class="legalArticle" data-lovdata-URL="LTI/forskrift/1990-08-21-683/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Innførsel</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Innførsel av avgiftspliktige varer skal skje etter de samme regler og på samme vilkår som gjelder for toll, så langt de passer og ikke annet er bestemt.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Registrerte virksomheter i henhold til § 3 kan på de vilkår direktoratet fastsetter, innføre avgiftspliktige varer uten avgift. Varene skal regnskapsføres som tilgang i beholdningsregnskapet og avgiftsbelegges etter de samme regler som gjelder for varer som tilvirkes innenlands.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Importører som ikke er registrerte etter § 3 skal på fastsatt skjema gi oppgave om avgiftsgrunnlaget for de enkelte avgiftspliktige varer.</article></article><article class="legalArticle" data-lovdata-URL="LTI/forskrift/1990-08-21-683/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Utførsel</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Avgift på kosmetiske toalettmidler som utføres til utlandet fra registrerte virksomheters ubeskattede lagre, kan føres til fradrag i virksomhetenes avgiftsoppgaver.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">For kosmetiske toalettmidler som utføres til utlandet fra avgiftsberiktiget lager, refunderes avgiften etter søknad til tolldistriktssjefen bilagt tolldeklarasjon for utførsel av varer.</article></article><article class="legalArticle" data-lovdata-URL="LTI/forskrift/1990-08-21-683/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Regnskap</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Registrerte virksomheter skal føre regnskap over tilgang, beholdning, levering/uttak og uttak til eget bruk av avgiftspliktig kosmetiske toalettmidler. Differansen mellom den opptalte og den regnskapsmessige beholdning skal fremgå av regnskapet.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Det skal føres regnskap over avgiftsfrie overføringer mellom virksomhetene.</article><article class="legalP" data-absoluteaddress="/paragraf/13/ledd/3/" id="paragraf-13-ledd-3">Regnskapet skal føres på en slik måte at omfanget av avgiftspliktig salg m.v. for hver termin lett kan påvises og kontrolleres. Nærmere pålegg om regnskapsføringen kan gis av direktoratet.</article></article><article class="legalArticle" data-lovdata-URL="LTI/forskrift/1990-08-21-683/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Sikkerhet for skyldig avgift</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Tolldistriktssjefen kan kreve at nye tilvirkere og importører av avgiftspliktig kosmetiske toalettmidler stiller sikkerhet for skyldig avgift.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Tolldistriktssjefen kan også kreve at det blir stilt sikkerhet for skyldig avgift i de tilfeller hvor tilvirker eller importør gjentatte ganger betaler avgiften for sent eller for øvrig måtte gjøre seg skyldig i grov overtredelse av avgiftsbestemmelsene, hvorved avgift blir unndratt statskassen.</article></article><article class="legalArticle" data-lovdata-URL="LTI/forskrift/1990-08-21-683/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Tjenestemenn fra tollvesenet skal i kontrolløyemed når som helst ha adgang til å foreta ettersyn i tilvirkers og importørs produksjons- og lagerlokaler, samt i alle rom i forbindelse med disse. De kan til enhver tid kreve seg forelagt eller sendt inn regnskaper med bilag til gjennomsyn. Tjenestemennene har videre rett til i kontrolløyemed å foreta undersøkelser av forretningslokaler og forretningsbøker med bilag hos enhver som forhandler avgiftspliktige varer, samt hos produsenter og forhandlere av råvarer, halvfabrikata og utstyr som nyttes til produksjon av avgiftspliktige varer.</article><article class="legalP" data-absoluteaddress="/paragraf/15/ledd/2/" id="paragraf-15-ledd-2">Vedkommende virksomhets eier eller styrer samt øvrige ansatte, plikter å yte de nevnte tjenestemenn den nødvendige hjelp og veiledning.</article></article><article class="legalArticle" data-lovdata-URL="LTI/forskrift/1990-08-21-683/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Taushetsplikt</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Enhver som innehar offentlig verv, stilling eller oppdrag knyttet til avgiftsforvaltningen skal, med de begrensninger som følger av hans gjøremål, bevare taushet om det han i sitt arbeid har fått vite om noens forretnings-, drifts-, formues- og inntektsforhold og om andre økonomiske og personlige forhold som ikke er alminnelig kjent. Han må heller ikke gjøre bruk av sin viten om slike forhold i egen næringsvirksomhet.</article><article class="legalP" data-absoluteaddress="/paragraf/16/ledd/2/" id="paragraf-16-ledd-2">Bestemmelsene i første ledd er ikke til hinder for at opplysninger kan gis til annen offentlig myndighet for bruk i dennes arbeid med toll og andre avgifter til staten eller med skatter til stat eller kommune, eller for bruk i statistisk øyemed. Bestemmelsen gjelder heller ikke når allmenne hensyn tilsier at opplysningene gis og departementet samtykker i dette.</article><article class="legalP" data-absoluteaddress="/paragraf/16/ledd/3/" id="paragraf-16-ledd-3">Den som mottar opplysninger i medhold av annet ledd har selv taushetsplikt om disse.</article></article><article class="legalArticle" data-lovdata-URL="LTI/forskrift/1990-08-21-683/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Tilintetgjøring av varer</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Direktoratet gir bestemmelser om kontroll, regnskapsføring og eventuell refusjon av avgift ved tilintetgjøring av varer hos de avgiftspliktige.</article></article><article class="legalArticle" data-lovdata-URL="LTI/forskrift/1990-08-21-683/§18" data-name="§18" data-partID="§18" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Lagring</span></h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Tolldistriktssjefen kan nekte lagring av ubeskattet kosmetiske toalettmidler på lager som av kontrollmessige årsaker anses uegnet til slikt formål.</article></article><article class="legalArticle" data-lovdata-URL="LTI/forskrift/1990-08-21-683/§19" data-name="§19" data-partID="§19" data-absoluteaddress="/paragraf/19/" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/19/ledd/1/" id="paragraf-19-ledd-1">Spørsmål om avgiftspliktens omfang forelegges direktoratet. Direktoratet kan gi nærmere bestemmelser til presisering, utfylling og gjennomføring av forskriften, herunder beregning, tilbakebetaling og kontroll m.v.</article></article><article class="legalArticle" data-lovdata-URL="LTI/forskrift/1990-08-21-683/§20" data-name="§20" data-partID="§20" data-absoluteaddress="/paragraf/20/" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/20/ledd/1/" id="paragraf-20-ledd-1">Denne forskrift trer i kraft straks.</article><article class="legalP" data-absoluteaddress="/paragraf/20/ledd/2/" id="paragraf-20-ledd-2">Fra samme tidspunkt oppheves Finansdepartementets forskrift om avgift på kosmetiske toalettmidler fastsatt 23. desember 1970 i medhold av Stortingets avgiftsvedtak og lov av 19. mai 1933 nr. 11.</article></article></main></body></html>