<!DOCTYPE html><html lang="no"><head><title>Kunngjøring om avgift på arv og visse gaver for budsjett-terminen 1991.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:56</dd><dt class="legacyID">Datokode</dt><dd class="legacyID">FOR-1990-12-07-1125</dd><dt class="dokid">DokumentID</dt><dd class="dokid">LTI/forskrift/1990-12-07-1125</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 22</dd><dt class="dateInForce">I kraft fra</dt><dd class="dateInForce">1991-03-06</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-02-06</dd><dt class="title">Tittel</dt><dd class="title">Kunngjøring om avgift på arv og visse gaver for budsjett-terminen 1991.</dd><dt class="miscInformation">Annet om dokumentet</dt><dd class="miscInformation">Kunngjøring fra Finans- og tolldepartementet av Stortingsvedtak 7. desember 1990.</dd><dt class="refid">RefID</dt><dd class="refid">forskrift/1990-12-07-1125</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kunngjøring om avgift på arv og visse gaver for budsjett-terminen 1991.<ul class="tocSubUl"><li>Avgift på arv og gaver for budsjett-terminen 1991.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1990-12-07-1125" id="dokument"><h1>Kunngjøring om avgift på arv og visse gaver for budsjett-terminen 1991.</h1><article class="legalP" data-absoluteaddress="/ledd/1/" id="ledd-1">Stortinget har 7. desember 1990 gjort følgende vedtak:</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-12-07-1125/KAPITTEL_1" data-partID="k1"><h2>Avgift på arv og gaver for budsjett-terminen 1991.</h2><article class="legalArticle" data-lovdata-URL="LTI/forskrift/1990-12-07-1125/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Av arv og gaver som er avgiftspliktige etter lov av 19. juni 1964 om avgift på arv og visse gaver skal det for 1991 svares avgift til statskassen etter reglene i dette vedtak.</article></article><article class="legalArticle" data-lovdata-URL="LTI/forskrift/1990-12-07-1125/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Fradrag etter lovens § 15 annet ledd, for begravelsesomkostninger, skifteomkostninger og utgifter til gravsted, settes til kr 25.000, hvis ikke høyere utgifter er legitimert.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Utgifter til dokumentavgift og tinglysing kommer særskilt til fradrag.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Fradrag etter lovens § 17 for mindreårige arvinger og ungdom under utdannelse settes til kr. 25.000 pr. år.</article></article><article class="legalArticle" data-lovdata-URL="LTI/forskrift/1990-12-07-1125/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Avgiftsgrunnlaget rundes av nedover til nærmeste tall som kan deles med 1.000.</article></article><article class="legalArticle" data-lovdata-URL="LTI/forskrift/1990-12-07-1125/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Av arv og gaver til arvelaterens/giverens barn, fosterbarn – herunder stebarn som har vært oppfostret hos arvelater/giveren – og foreldre, svares:</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Av de første kr. 100.000 <span class="data-pronounced-line">intet</span></article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Av de neste kr. 300.000 <span class="data-pronounced-line">8 pst.</span></article><article class="legalP" data-absoluteaddress="/kapittel/1/paragraf/4/ledd/4/" id="kapittel-1-paragraf-4-ledd-4">Av overskytende beløp <span class="data-pronounced-line">20 pst.</span></article></article><article class="legalArticle" data-lovdata-URL="LTI/forskrift/1990-12-07-1125/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Av arv og gaver som ikke går inn under § 4, svares:</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Av de første kr. 100.000 <span class="data-pronounced-line">intet</span></article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Av de neste kr. 300.000 <span class="data-pronounced-line">10 pst.</span></article><article class="legalP" data-absoluteaddress="/kapittel/1/paragraf/5/ledd/4/" id="kapittel-1-paragraf-5-ledd-4">Av overskytende beløp <span class="data-pronounced-line">30 pst.</span></article></article></section></main></body></html>