<!DOCTYPE html><html lang="no"><head><title>Lønnsoppgaveplikt ved utbetalinger til personer bosatt i utlandet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:14</dd><dt class="legacyID">Datokode</dt><dd class="legacyID">FOR-1990-11-19-932</dd><dt class="dokid">DokumentID</dt><dd class="dokid">LTI/forskrift/1990-11-19-932</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 18</dd><dt class="dateInForce">I kraft fra</dt><dd class="dateInForce">1990-11-19</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-12-30-1975</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§6-16</li><li>forskrift/1984-03-05-3450/§6-2</li></ul></dd><dt class="dateOfPublication">Kunngjort</dt><dd class="dateOfPublication">1990-12-14</dd><dt class="title">Tittel</dt><dd class="title">Lønnsoppgaveplikt ved utbetalinger til personer bosatt i utlandet.</dd><dt class="refid">RefID</dt><dd class="refid">forskrift/1990-11-19-932</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lønnsoppgaveplikt ved utbetalinger til personer bosatt i utlandet.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-11-19-932" id="dokument"><h1>Lønnsoppgaveplikt ved utbetalinger til personer bosatt i utlandet.</h1><article class="legalP" data-absoluteaddress="/ledd/1/" id="ledd-1">Fastsatt av Skattedirektoratet 19. november 1990 med hjemmel i lov av 13. juni 1980 nr. 24 om ligningsforvaltning (ligningsloven), § 6-16 jf. § 6-2, jf. delegeringsvedtak av 5. mars 1984 nr. 3450 fra Finans- og tolldepartementet.</article><article class="legalArticle" data-lovdata-URL="LTI/forskrift/1990-11-19-932/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For utbetalinger m.v. til personer som fast eller midlertidig oppholder seg i utlandet gjelder:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Utbetalinger vedrørende arbeid eller virksomhet utført i Norge skal uansett nedenstående bestemmelser innberettes etter ligningsloven § 6-2. Det samme gjelder for arbeid og virksomhet på norsk kontinentalsokkel og dermed likestillet område, herunder arbeid og virksomhet om bord på skip tilknyttet slik virksomhet uansett om skipet er registrert i Norge (NOR eller NIS) eller i utlandet, jf. petroleumsskatteloven § 1.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Utbetalinger til personer som oppholder seg i utlandet skal innberettes etter ligningsloven § 6-2, med mindre det er på det rene at mottakeren etter norske interne skatteregler ikke er å anse som bosatt i Norge (bosatt i utlandet), eller det på annet grunnlag er på det rene at skatteplikten til Norge er bortfalt. Dersom skatteplikten til Norge for mottakeren er bortfalt, gjelder bestemmelsene i punkt 1 og 3.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">Utbetalinger til personer som er bosatt i utlandet skal innberettes i følgende tilfeller:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/3/ledd/1/punkt/1/" id="paragraf-1-ledd-1-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/3/ledd/1/punkt/1/ledd/1/" id="paragraf-1-ledd-1-punkt-3-ledd-1-punkt-1-ledd-1">Ytelser som har karakter av lønn eller annen godtgjørelse for arbeid, pensjon m.v., jf. ligningloven § 6-2 nr. 1a-c. Det forlanges dog ikke oppgave over lønnsutbetalinger til ansatte ved norske bedrifters faste driftssteder i utlandet, såfremt utbetalingene skal belastes regnskapet for vedkommende driftssted. Skipsrederier fritas likeledes for å innberette lønn for tjenester ytet i utlandet, når utbetalingene ikke er foretatt her i riket.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/3/ledd/1/punkt/2/" id="paragraf-1-ledd-1-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/3/ledd/1/punkt/2/ledd/1/" id="paragraf-1-ledd-1-punkt-3-ledd-1-punkt-2-ledd-1">Tantieme, gratiale og godtgjørelse (herunder pensjon) til direktør eller medlem av styre, kontrollkommité e.l. i selskap eller innretning hjemmehørende her i riket, jf. skatteloven § 15 første ledd bokstav c. Oppgaveplikten gjelder uten hensyn til om Norge i skatteavtale med vedkommende land har frafalt beskatningsretten til slike godtgjørelser.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/ledd/1/punkt/3/" id="paragraf-1-ledd-1-punkt-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/punkt/3/ledd/1/" id="paragraf-1-ledd-1-punkt-3-ledd-1-punkt-3-ledd-1">Utbetaling av lønn eller annen godtgjørelse for arbeid om bord på skip registrert i Norsk ordninært skipsregister (NOR).</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/ledd/1/punkt/3/ledd/1/punkt/4/" id="paragraf-1-ledd-1-punkt-3-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/1/ledd/1/punkt/3/ledd/1/punkt/4/ledd/1/" id="paragraf-1-ledd-1-punkt-3-ledd-1-punkt-4-ledd-1">Utbetaling av lønn eller annen godtgjørelse for arbeid om bord på utenlandsk registrert skip befraktet av norsk rederi på bareboat basis når mottakeren er bosatt i et annet nordisk land.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/1/ledd/1/punkt/3/ledd/1/punkt/5/" id="paragraf-1-ledd-1-punkt-3-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/1/ledd/1/punkt/3/ledd/1/punkt/5/ledd/1/" id="paragraf-1-ledd-1-punkt-3-ledd-1-punkt-5-ledd-1">utbetaling av lønn eller annen godtgjørelse for arbeid om bord på skip registrert i Norsk internasjonalt skipsregister (NIS) når mottakeren er:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/3/ledd/1/punkt/5/ledd/1/punkt/1/" id="paragraf-1-ledd-1-punkt-3-ledd-1-punkt-5-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/3/ledd/1/punkt/5/ledd/1/punkt/1/ledd/1/" id="paragraf-1-ledd-1-punkt-3-ledd-1-punkt-5-ledd-1-punkt-1-ledd-1">norsk statsborger, eller</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/3/ledd/1/punkt/5/ledd/1/punkt/2/" id="paragraf-1-ledd-1-punkt-3-ledd-1-punkt-5-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/3/ledd/1/punkt/5/ledd/1/punkt/2/ledd/1/" id="paragraf-1-ledd-1-punkt-3-ledd-1-punkt-5-ledd-1-punkt-2-ledd-1">statsborger i et annet nordisk land, eller</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/3/ledd/1/punkt/5/ledd/1/punkt/3/" id="paragraf-1-ledd-1-punkt-3-ledd-1-punkt-5-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/3/ledd/1/punkt/5/ledd/1/punkt/3/ledd/1/" id="paragraf-1-ledd-1-punkt-3-ledd-1-punkt-5-ledd-1-punkt-3-ledd-1">bosatt i et annet nordisk land, eller</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/3/ledd/1/punkt/5/ledd/1/punkt/4/" id="paragraf-1-ledd-1-punkt-3-ledd-1-punkt-5-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/3/ledd/1/punkt/5/ledd/1/punkt/4/ledd/1/" id="paragraf-1-ledd-1-punkt-3-ledd-1-punkt-5-ledd-1-punkt-4-ledd-1">portugisisk statsborger bosatt i Portugal.</article></article></li></ul></article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/1990-11-19-932/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Oppgaver som nevnt i § 1 skal leveres som angitt i forskrift av 19. desember 1986 nr. 2229 om hvor og når lønnsoppgaver skal leveres.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Oppgaver vedrørende personer bosatt i utlandet skal gis på ordinær oppgave som fastsatt i forskrift av 23. desember 1988 nr. 1083 om levering av lønnsoppgaver m.v.</article></article><article class="legalArticle" data-lovdata-URL="LTI/forskrift/1990-11-19-932/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Oppgaver vedrørende personer som ikke blir tatt opp til beskatning ved det ligningskontor som har mottatt oppgavene, skal av ligningskontoret snarest sendes til ligningskontoret i den komune i Norge som må antas å tilkomme beskatningsretten, eller til Skattedirektoratet dersom slik kommune ikke kan angis.</article></article><article class="legalArticle" data-lovdata-URL="LTI/forskrift/1990-11-19-932/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Skattedirektoratet kan for det enkelte tilfelle eller grupper av tilfelle frita for oppgaveplikten, eller utvide oppgaveplikten innefor rammen av ligningsloven § 6-2.</article></article><article class="legalArticle" data-lovdata-URL="LTI/forskrift/1990-11-19-932/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft straks og gjelder fra og med inntektsåret 1990.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fra samme tid oppheves Finans- og tolldepartementets forskrift av 30. desember 1983 nr. 1975 om lønnsoppgaveplikt ved utbetalinger til personer bosatt i utlandet, jf. delegerigsvedtak av 5. mars 1984 nr. 3450 fra Finans- og tolldepartementet til Skattedirektoratet.</article></article></main></body></html>