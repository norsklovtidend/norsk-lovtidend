<!DOCTYPE html><html lang="no"><head><title>Lov om endringer i lov av 8. juni 1984 nr. 51 om havner og farvann.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:19</dd><dt class="legacyID">Datokode</dt><dd class="legacyID">LOV-1990-03-23-6</dd><dt class="dokid">DokumentID</dt><dd class="dokid">LTI/lov/1990-03-23-6</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 4</dd><dt class="dateInForce">I kraft fra</dt><dd class="dateInForce">1990-03-23</dd><dt class="changesToDocuments">Endrer</dt><dd class="changesToDocuments"><ul><li>lov/1984-06-08-51</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-04-03</dd><dt class="titleShort">Korttittel</dt><dd class="titleShort">Lov nr. 6 om endr. i lov av 8. juni 1984 nr. 51</dd><dt class="title">Tittel</dt><dd class="title">Lov om endringer i lov av 8. juni 1984 nr. 51 om havner og farvann.</dd><dt class="miscInformation">Annet om dokumentet</dt><dd class="miscInformation">Ot.prp.nr.17 (1989–1990), Ot.prp.nr.28 (1989–1990), Innst.O.nr.21 (1989–1990), Besl.O.nr.26 (1989–1990), Odels- og Lagtingsvedtak hhv. 15. og 22. februar 1990. Fremmet av Fiskeridepartementet.</dd><dt class="refid">RefID</dt><dd class="refid">lov/1990-03-23-6</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 8. juni 1984 nr. 51 om havner og farvann.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1990-03-23-6" id="dokument"><h1>Lov om endringer i lov av 8. juni 1984 nr. 51 om havner og farvann.</h1><article class="legalP" data-absoluteaddress="/ledd/1/" id="ledd-1">I lov av 8. juni 1984 nr. 51 om havner og farvann gjøres følgende endringer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1990-03-23-6/KAPITTEL_1" data-partID="k1"><h2 data-text-align="center">I</h2><article class="defaultP">§ 5 nytt femte ledd skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">I saker som faller inn under lov om oppdrett av fisk, skalldyr m.v., kan departementet delegere myndighet etter loven her til fiskerisjefene. Delegasjon kan bare skje når det gjelder enkeltvedtak i typer av saker som må anses som kurante.</article> <article class="defaultP" margin-top="true">§ 7 annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Kystdirektoratet kan fastsette forskrifter og treffe enkeltvedtak om lokalisering, utforming og tekniske krav til fyrlys, sjømerker og farvannsskilt som skal regulere ferdselen. Departementet kan fastsette slike forskrifter og treffe slike enkeltvedtak vedrørende andre innretninger og anlegg som skal gi navigasjonsveiledning.</article> <article class="defaultP" margin-top="true">§ 7 tredje ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Kystdirektoratet gir tillatelse til oppsetting av fyrlys, sjømerker, farvannskilt og anlegg for trafikkovervåking. Slike anlegg og innretninger må ikke nyttes til fortøyning eller fjernes, flyttes, forandres eller skjermes m.v. uten etter særskilt tillatelse av direktoratet. Departementet gir tillatelse til oppsetting av andre anlegg og innretninger som skal gi navigasjonsveiledning. Ingen må uten departementets tillatelse bruke slike anlegg eller innretninger til noe annet enn forutsatt eller foreta noe som kan hindre eller vanskeliggjøre at slike anlegg og innretninger virker etter hensikten.</article> <article class="defaultP" margin-top="true">§ 11 nr. 4 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">legging av kabler og ledninger i sjøen og dumping av masser og gjenstander, og om bruk av fyrlys og andre anlegg og innretninger som skal gi navigasjonsveiledning.</article> <article class="defaultP" margin-top="true">§ 16 annet ledd første punktum skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Kommunestyret kan fastsette forskrifter om orden i og bruk av havnen og om konkurrerende bruk av farvann i havnedistriktet, herunder om plassering av bøyer og andre fortøyningsinnretninger, om dumpeplasser, om isbryting og tiltak for å hindre at isen legger seg, om faste innretninger i sjøen og om kontroll av personer, reisegods og gods, som befinner seg i havnedistriktet, når hensynet til sikkerheten i skipsfarten krever det.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1990-03-23-6/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft straks.</article></section></main></body></html>