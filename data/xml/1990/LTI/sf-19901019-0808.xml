<!DOCTYPE html><html lang="no"><head><title>Forskrift om den norske krones kursordning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1990-10-19-808</dd><dt class="dokid">DokumentID</dt><dd class="dokid">LTI/forskrift/1990-10-19-808</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 16</dd><dt class="dateInForce">I kraft fra</dt><dd class="dateInForce">1990-10-22</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-08-09-1572</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-05-24-28/§4</li></ul></dd><dt class="dateOfPublication">Kunngjort</dt><dd class="dateOfPublication">1990-11-05</dd><dt class="title">Tittel</dt><dd class="title">Forskrift om den norske krones kursordning.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 19. oktober 1990. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1990-10-19-808</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om den norske krones kursordning.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-10-19-808" id="dokument"><h1>Forskrift om den norske krones kursordning.</h1><article class="legalP" data-absoluteaddress="/ledd/1/" id="ledd-1">Med hjemmel i lov 24. mai 1985 nr. 28 om Norges Bank og pengevesenet § 4 annet ledd, treffes følgende vedtak om den norske krones kursordning:</article><article class="legalArticle" data-lovdata-URL="LTI/forskrift/1990-10-19-808/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Den norske krones internasjonale verdi uttrykkes som kroneverdien av regne- og valutaenheten ecu.</article></article><article class="legalArticle" data-lovdata-URL="LTI/forskrift/1990-10-19-808/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">(1) De nasjonale valutabeløp som utgjør ecu er:<table><tbody><tr><td data-text-align="left" data-vertical-align="top">tysk mark (DEM)</td><td data-text-align="left" data-vertical-align="top">0,6242</td></tr><tr><td data-text-align="left" data-vertical-align="top">fransk franc (FRF)</td><td data-text-align="left" data-vertical-align="top">1,332</td></tr><tr><td data-text-align="left" data-vertical-align="top">britisk pund (GBP)</td><td data-text-align="left" data-vertical-align="top">0,08784</td></tr><tr><td data-text-align="left" data-vertical-align="top">italiensk lira (ITL)</td><td data-text-align="left" data-vertical-align="top">151,8</td></tr><tr><td data-text-align="left" data-vertical-align="top">nederlandsk gylden (NLG)</td><td data-text-align="left" data-vertical-align="top">0,2198</td></tr><tr><td data-text-align="left" data-vertical-align="top">belgisk franc (BEF)</td><td data-text-align="left" data-vertical-align="top">3,301</td></tr><tr><td data-text-align="left" data-vertical-align="top">spansk peseta (ESP)</td><td data-text-align="left" data-vertical-align="top">6,885</td></tr><tr><td data-text-align="left" data-vertical-align="top">dansk krone (DKK)</td><td data-text-align="left" data-vertical-align="top">0,1976</td></tr><tr><td data-text-align="left" data-vertical-align="top">irsk punt (IEP)</td><td data-text-align="left" data-vertical-align="top">0,008552</td></tr><tr><td data-text-align="left" data-vertical-align="top">gresk drachme (GRD)</td><td data-text-align="left" data-vertical-align="top">1,440</td></tr><tr><td data-text-align="left" data-vertical-align="top">portugisisk escudo (PTE)</td><td data-text-align="left" data-vertical-align="top">1,393</td></tr><tr><td data-text-align="left" data-vertical-align="top">luxemburgsk franc (LUF)</td><td data-text-align="left" data-vertical-align="top">0,130</td></tr></tbody></table></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">(2) Kroneverdien av ecu beregnes på grunnlag av markedskursene i kroner for de nasjonale valutaer med valutabeløp som nevnt i første ledd.</article></article><article class="legalArticle" data-lovdata-URL="LTI/forskrift/1990-10-19-808/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">(1) Kronens sentralkurs fastsettes til 7,9940 kroner for én ecu.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">(2) Norges Bank skal kjøpe eller selge valuta i valutamarkedet dersom dette er nødvendig for å holde kronens kurs i forhold til ecu innenfor en svingningsmargin pa +/– 2,25 prosent rundt sentralkursen etter første ledd. Dette tilsvarer et svingningsområde for kronens kurs fra 8,1739 kroner til 7,8141 kroner for én ecu.</article></article><article class="legalArticle" data-lovdata-URL="LTI/forskrift/1990-10-19-808/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Norges Bank skal offentliggjøre kronens kurs i forhold til ecu med passende mellomrom.</article></article><article class="legalArticle" data-lovdata-URL="LTI/forskrift/1990-10-19-808/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">(1) Norges Bank kan midlertidig unnlate å kjøpe eller selge valuta, selv om kronens verdi i forhold til ecu viser større avvik enn +/– 2,25 prosent fra sentralkursen etter § 3 første ledd. Dette skal bare skje i forståelse med Finans- og tolldepartementet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">(2) Finans- og tolldepartementet gis myndighet til, innenfor en periode av 30 dager, enten å fastsette andre svingningsmarginer enn fastsatt i § 3 annet ledd, eller å fastsette at ingen svingningsmarginer skal gjelde.</article></article><article class="legalArticle" data-lovdata-URL="LTI/forskrift/1990-10-19-808/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Norges Bank gir på statens vegne de meddelelser om kursordningen som følger av deltagelse i Det Internasjonale Valutafond, jf. lov om Norges Bank og pengevesenet § 25 første ledd.</article></article><article class="legalArticle" data-lovdata-URL="LTI/forskrift/1990-10-19-808/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">(1) Denne forskrift trer i kraft fra 22. oktober 1990.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">(2) Fra samme tid oppheves forskrift i kgl.res. av 9. august 1985 nr. 1572 og forskrift av 11. mai 1986 nr. 1704 fastsatt av Finans- og tolldepartementet.</article></article></main></body></html>