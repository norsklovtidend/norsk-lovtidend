<!DOCTYPE html><html lang="no"><head><title>Forskrift om korttyper og prisrammer for innlandsfiske, småvilt- og villreinjakt i statsallmenning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:28</dd><dt class="legacyID">Datokode</dt><dd class="legacyID">FOR-1990-03-01-162</dd><dt class="dokid">DokumentID</dt><dd class="dokid">LTI/forskrift/1990-03-01-162</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 4</dd><dt class="dateInForce">I kraft fra</dt><dd class="dateInForce">1990-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-06-31</li><li>lov/1975-06-06-31/§25</li><li>lov/1975-06-06-31/§29</li></ul></dd><dt class="dateOfPublication">Kunngjort</dt><dd class="dateOfPublication">1990-04-03</dd><dt class="title">Tittel</dt><dd class="title">Forskrift om korttyper og prisrammer for innlandsfiske, småvilt- og villreinjakt i statsallmenning.</dd><dt class="refid">RefID</dt><dd class="refid">forskrift/1990-03-01-162</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om korttyper og prisrammer for innlandsfiske, småvilt- og villreinjakt i statsallmenning.<ul class="tocSubUl"><li>Korttyper for innlandsfiske og småviltjakt og -fangst.<ul class="tocSubUl"><li>§ 1.</li><li>§ 2.</li></ul></li><li>Villreinjakt.<ul class="tocSubUl"><li>§ 3.</li><li>§ 4.</li><li>§ 5.</li></ul></li><li>Prisrammer.<ul class="tocSubUl"><li>§ 6.</li><li>§ 7.</li></ul></li><li>Klageadgang.<ul class="tocSubUl"><li>§ 8.</li></ul></li><li>Dispensasjon<ul class="tocSubUl"><li>§ 9.</li></ul></li><li>Ikrafttredelse.<ul class="tocSubUl"><li>§ 10.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1990-03-01-162" id="dokument"><h1>Forskrift om korttyper og prisrammer for innlandsfiske, småvilt- og villreinjakt i statsallmenning.</h1><article class="legalP" data-absoluteaddress="/ledd/1/" id="ledd-1">Direktoratet for naturforvaltning har 1. mars 1990 i medhold av lov av 6. juni 1975 nr. 31 om utnytting av rettar og lunnende m.m. i statsallmenningane (fjellova) §§ 25 og 29 jf Miljøverndepartementets skriv av 8. januar 1976, fastsatt følgende:</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-03-01-162/KAPITTEL_1" data-partID="k1"><h2>Korttyper for innlandsfiske og småviltjakt og -fangst.</h2><article class="legalArticle" data-lovdata-URL="LTI/forskrift/1990-03-01-162/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Følgende korttyper skal være tilgjengelige:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">Korttidskort 1 – 3 dager</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">ukekort</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">sesongkort</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/1/ledd/1/punkt/4/" id="kapittel-1-paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/1/ledd/1/punkt/4/ledd/1/" id="kapittel-1-paragraf-1-ledd-1-punkt-4-ledd-1">fjellstyret kan dessuten:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/1/ledd/1/punkt/4/ledd/1/punkt/1/" id="kapittel-1-paragraf-1-ledd-1-punkt-4-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/1/ledd/1/punkt/4/ledd/1/punkt/1/ledd/1/" id="kapittel-1-paragraf-1-ledd-1-punkt-4-ledd-1-punkt-1-ledd-1">fastsette særskilte kortordninger for familier (ektepar, samboerpar), ungdom mellom 16 og 20 år, personer over 67 år og for grupper på kortere turer hvor jakt, fiske ikke er det primære formålet (ekskursjoner, skoleklasser på tur).</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/1/ledd/1/punkt/4/ledd/1/punkt/2/" id="kapittel-1-paragraf-1-ledd-1-punkt-4-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/1/ledd/1/punkt/4/ledd/1/punkt/2/ledd/1/" id="kapittel-1-paragraf-1-ledd-1-punkt-4-ledd-1-punkt-2-ledd-1">bestemme at personer som etter forskrift av 28. oktober 1986 nr. 2050 om aldersgrensen for å utøve jakt deltar i småvilt- og storviltjakt i opplæringsøyemed helt eller delvis skal slippe å betale for jaktkortet.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/1990-03-01-162/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Prisen for fiske med garn og oter og fiskekort for personer som ikke er bosatt i Norge (utlendinger) må ikke overstige de fastsatte priser med mere enn 100 %.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Prisen på småviltjaktkort for utenbygdsboende må ikke overskride prisen for innenbygdsboende med mere enn det tredobbelte.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Når statsallmenning blir slått sammen med andre eiendommer slik at småviltjakt/fisketilbudet blir vesentlig forbedret, kan de fastsatte prisrammer overskrides med inntil 100 %. Dersom større utmarkstrekninger blir slått sammen til felles kortområder kan fjellstyret med Direktoratet for naturforvaltnings (DN) samtykke fastsette særskilt pris på slike felleskort.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-03-01-162/KAPITTEL_2" data-partID="k2"><h2>Villreinjakt.</h2><article class="legalArticle" data-lovdata-URL="LTI/forskrift/1990-03-01-162/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Følgende alternative utbudsmåter skal gjelde:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">Pris pr. dyr, fastsatt etter kjønn og alder.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">Kilopris.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/2/paragraf/1/ledd/1/punkt/3/" id="kapittel-2-paragraf-1-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/2/paragraf/1/ledd/1/punkt/3/ledd/1/" id="kapittel-2-paragraf-1-ledd-1-punkt-3-ledd-1">Pris basert på vektklasser etter gjennomsnittsvektene i den lokale villreinstammen.</article></article></li></ul></article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Prisen på villreinjakt for utenbygdsboende må ikke overskride prisen for innenbygdsboende med mere enn det dobbelte. Fjellstyret kan bestemme at det skal betales en fast grunnavgift for hvert enkelt dyr som tildeles. Slik innbetalt grunnavgift skal trekkes fra i det endelige oppgjør for felte dyr.</article></article><article class="legalArticle" data-lovdata-URL="LTI/forskrift/1990-03-01-162/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Fjellstyret kan kreve at villreinjegere leverer rapport om jaktresultat og returnerer mulig ubrukte fellingstillatelser straks jakten er avsluttet. Fjellstyret kan nekte å utstede jaktkort påfølgende år til person som ikke har levert inn jaktrapport og ubrukte fellingstillatelser.</article></article><article class="legalArticle" data-lovdata-URL="LTI/forskrift/1990-03-01-162/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Fjellstyret kan tillate at jegere som har fått tildelt fellingstillatelse på villrein organiserer seg i jaktlag på inntil 3 personer.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Tillatelsen skal inneholde opplysninger om<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/2/paragraf/3/ledd/2/punkt/1/" id="kapittel-2-paragraf-3-ledd-2-punkt-1"><span class="data-originalId">a.</span><article class="legalP" data-absoluteaddress="/kapittel/2/paragraf/3/ledd/2/punkt/1/ledd/1/" id="kapittel-2-paragraf-3-ledd-2-punkt-1-ledd-1">hvem som er ansvarlig jaktleder</article></article></li><li data-li-identifier="b." data-name="b."><article class="listArticle" data-absoluteaddress="/kapittel/2/paragraf/3/ledd/2/punkt/2/" id="kapittel-2-paragraf-3-ledd-2-punkt-2"><span class="data-originalId">b.</span><article class="legalP" data-absoluteaddress="/kapittel/2/paragraf/3/ledd/2/punkt/2/ledd/1/" id="kapittel-2-paragraf-3-ledd-2-punkt-2-ledd-1">navn på samtlige jaktlagsmedlemmer</article></article></li><li data-li-identifier="c." data-name="c."><article class="listArticle" data-absoluteaddress="/kapittel/2/paragraf/3/ledd/2/punkt/3/" id="kapittel-2-paragraf-3-ledd-2-punkt-3"><span class="data-originalId">c.</span><article class="legalP" data-absoluteaddress="/kapittel/2/paragraf/3/ledd/2/punkt/3/ledd/1/" id="kapittel-2-paragraf-3-ledd-2-punkt-3-ledd-1">spesifisert oppgave over hvilke dyr laget har rett til å felle.</article></article></li></ul></article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">En person kan bare være medlem av ett jaktlag. Tillatelsen skal alltid medbringes under jakta av den som til enhver tid er ansvarlig for jaktlaget.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1990-03-01-162/KAPITTEL_3" data-partID="k3"><h2>Prisrammer.</h2><article class="legalArticle" data-lovdata-URL="LTI/forskrift/1990-03-01-162/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">DN fastsetter øvre prisrammer for 5 år av gangen.</article></article><article class="legalArticle" data-lovdata-URL="LTI/forskrift/1990-03-01-162/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Straks fjellstyrets vedtak om prisfastsettelse er endelig skal avskrift sendes Direktoratet for naturforvaltning, Tungasletta 2, 7004 Trondheim, på særskilt fastsatt skjema.</article></article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1990-03-01-162/KAPITTEL_4" data-partID="k4"><h2>Klageadgang.</h2><article class="legalArticle" data-lovdata-URL="LTI/forskrift/1990-03-01-162/§8" data-name="§8" data-partID="§8" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Fjellstyrets vedtak kan påklages til DN etter reglene i fjellovens § 10.</article></article></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1990-03-01-162/KAPITTEL_5" data-partID="k5"><h2>Dispensasjon</h2><article class="legalArticle" data-lovdata-URL="LTI/forskrift/1990-03-01-162/§9" data-name="§9" data-partID="§9" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">DN kan etter særskilt søknad dispensere fra disse bestemmelser.</article></article></section><section class="section" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1990-03-01-162/KAPITTEL_6" data-partID="k6"><h2>Ikrafttredelse.</h2><article class="legalArticle" data-lovdata-URL="LTI/forskrift/1990-03-01-162/§10" data-name="§10" data-partID="§10" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Disse bestemmelser trer i kraft straks. Er priser og korttyper alt fastsatt, gjelder de ut sesongen med mindre fjellstyret bestemmer noe annet.</article><article class="legalP" data-absoluteaddress="/kapittel/6/paragraf/1/ledd/2/" id="kapittel-6-paragraf-1-ledd-2">Fra samme tid oppheves forskrift av 22. april 1986 om priser på fiskekort, småvilt- og villreinjakt i statsallmenning.</article></article></section></main></body></html>