<!DOCTYPE html><html lang="no"><head><title>Forskrift om opplysningsplikt overfor låntakere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:41</dd><dt class="legacyID">Datokode</dt><dd class="legacyID">FOR-1990-06-01-437</dd><dt class="dokid">DokumentID</dt><dd class="dokid">LTI/forskrift/1990-06-01-437</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 9</dd><dt class="dateInForce">I kraft fra</dt><dd class="dateInForce">1990-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-04-19-304</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-40/§2</li><li>lov/1988-06-10-40/§3</li><li>lov/1988-06-10-40/§4</li><li>lov/1988-06-10-40/§5</li><li>lov/1988-06-10-40/§6</li><li>lov/1988-06-10-40/§7</li><li>lov/1988-06-10-40/§8</li><li>lov/1988-06-10-40/§9</li><li>lov/1988-06-10-40/§10</li><li>lov/1988-06-10-40/§11</li><li>lov/1988-06-10-40/§12</li></ul></dd><dt class="dateOfPublication">Kunngjort</dt><dd class="dateOfPublication">1990-07-05</dd><dt class="title">Tittel</dt><dd class="title">Forskrift om opplysningsplikt overfor låntakere.</dd><dt class="refid">RefID</dt><dd class="refid">forskrift/1990-06-01-437</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opplysningsplikt overfor låntakere.<ul class="tocSubUl"><li>§ 1. Institusjon med opplysningsplikt</li><li>§ 2. Hvem opplysningsplikten gjelder overfor</li><li>§ 3. Hvilke lån opplysningsplikten gjelder for</li><li>§ 4. Hva opplysningsplikten omfatter</li><li>§ 5. Tidspunktet for opplysningsplikten</li><li>§ 6. Nærmere om regler for beregning av effektiv rente</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1990-06-01-437" id="dokument"><h1>Forskrift om opplysningsplikt overfor låntakere.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 1. juni 1990 med hjemmel i lov 10. juni 1988 nr. 40 om finansieringsvirksomhet og finansinstitusjoner §§ 2-12 fjerde ledd og 4-2 annet ledd.</article><article class="legalArticle" data-lovdata-URL="LTI/forskrift/1990-06-01-437/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Institusjon med opplysningsplikt</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">a)</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Forretnings- og sparebanker</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">b)</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Finansieringsforetak</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/punkt/3/" id="paragraf-1-punkt-3"><span class="data-originalId">c)</span><article class="legalP" data-absoluteaddress="/paragraf/1/punkt/3/ledd/1/" id="paragraf-1-punkt-3-ledd-1">Forsikringsselskaper</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/punkt/4/" id="paragraf-1-punkt-4"><span class="data-originalId">d)</span><article class="legalP" data-absoluteaddress="/paragraf/1/punkt/4/ledd/1/" id="paragraf-1-punkt-4-ledd-1">Pensjonskasser, pensjonsfond og andre pensjonsinnretninger under offentlig tilsyn</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/1/punkt/5/" id="paragraf-1-punkt-5"><span class="data-originalId">e)</span><article class="legalP" data-absoluteaddress="/paragraf/1/punkt/5/ledd/1/" id="paragraf-1-punkt-5-ledd-1">Offentlige kredittinstitusjoner og fond</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/1/punkt/6/" id="paragraf-1-punkt-6"><span class="data-originalId">f)</span><article class="legalP" data-absoluteaddress="/paragraf/1/punkt/6/ledd/1/" id="paragraf-1-punkt-6-ledd-1">Overformynderier</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/1/punkt/7/" id="paragraf-1-punkt-7"><span class="data-originalId">g)</span><article class="legalP" data-absoluteaddress="/paragraf/1/punkt/7/ledd/1/" id="paragraf-1-punkt-7-ledd-1">Stiftelser</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/1/punkt/8/" id="paragraf-1-punkt-8"><span class="data-originalId">h)</span><article class="legalP" data-absoluteaddress="/paragraf/1/punkt/8/ledd/1/" id="paragraf-1-punkt-8-ledd-1">Samvirkelag</article></article></li><li data-li-identifier="i)" data-name="i)"><article class="listArticle" data-absoluteaddress="/paragraf/1/punkt/9/" id="paragraf-1-punkt-9"><span class="data-originalId">i)</span><article class="legalP" data-absoluteaddress="/paragraf/1/punkt/9/ledd/1/" id="paragraf-1-punkt-9-ledd-1">Låneformidlingsforetak, likevel slik at forskriftens § 5 bokstavene b) og c) ikke gjelder for slik virksomhet.</article></article></li></ul></article><article class="legalArticle" data-lovdata-URL="LTI/forskrift/1990-06-01-437/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem opplysningsplikten gjelder overfor</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Opplysningsplikten etter forskriften gjelder for lån til andre enn de institusjoner som er nevnt i § 1.</article></article><article class="legalArticle" data-lovdata-URL="LTI/forskrift/1990-06-01-437/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvilke lån opplysningsplikten gjelder for</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Opplysningsplikten gjelder alle låneformer unntatt for lån som er gitt i tilknytning til kjøp som nevnt i lov av 21. juni 1985 nr. 82 om kredittkjøp mv. §§ 3 og 5.</article></article><article class="legalArticle" data-lovdata-URL="LTI/forskrift/1990-06-01-437/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hva opplysningsplikten omfatter</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det skal gis skriftlige opplysninger til låntakere om følgende forhold:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Lånets effektive rente, jf. forskriftens § 6 og vedlegg, beregnet for lånets hele løpetid på grunnlag av den nominelle rente som tilbys når lånet gis.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Nominell rentesats.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Om renten kapitaliseres (beregnes) forskudds- eller etterskuddsvis.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Hvor ofte renten kapitaliseres.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">Innbetalinger under lånet. Opplysningene må omfatte det totale beløp som skal betales ved de enkelte terminer i minst de ti første år av lånets løpetid. Disse skal være splittet opp i en avdragsdel og en del som omfatter renter, provisjoner og gebyrer. For resterende løpetid er det tilstrekkelig at det årlige beløp som skal innbetales, oppgis. Dersom låntaker krever det, skal samtlige terminbetalinger oppgis.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/4/ledd/1/punkt/6/" id="paragraf-4-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/4/ledd/1/punkt/6/ledd/1/" id="paragraf-4-ledd-1-punkt-6-ledd-1">Om adgang til regulering av rente, provisjoner og gebyrer med angivelse av eventuelle betingelser knyttet til opp- og nedjustering.</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/4/ledd/1/punkt/7/" id="paragraf-4-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/4/ledd/1/punkt/7/ledd/1/" id="paragraf-4-ledd-1-punkt-7-ledd-1">Alle andre kostnader i forbindelse med lånet som belastes låntaker. Det skal opplyses om det vil påløpe ytterligere kostnader (f.eks. offentlige gebyrer).</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/4/ledd/1/punkt/8/" id="paragraf-4-ledd-1-punkt-8"><span class="data-originalId">h)</span><article class="legalP" data-absoluteaddress="/paragraf/4/ledd/1/punkt/8/ledd/1/" id="paragraf-4-ledd-1-punkt-8-ledd-1">Eventuelle krav om innskuddskonti for terminbetalingene og renten på disse, eventuelle andre avtalebindinger långiver krever. Tilsvarende gjelder marginkonto ved factoring.</article></article></li><li data-li-identifier="i)" data-name="i)"><article class="listArticle" data-absoluteaddress="/paragraf/4/ledd/1/punkt/9/" id="paragraf-4-ledd-1-punkt-9"><span class="data-originalId">i)</span><article class="legalP" data-absoluteaddress="/paragraf/4/ledd/1/punkt/9/ledd/1/" id="paragraf-4-ledd-1-punkt-9-ledd-1">Hvilke regler som gjelder for låntakers rett til å innfri/nedbetale lånet raskere enn avtalt og kostnadene som påløper ved dette, samt konsekvensene av en oppsigelse som bryter med den inngåtte låneavtale.</article></article></li><li data-li-identifier="j)" data-name="j)"><article class="listArticle" data-absoluteaddress="/paragraf/4/ledd/1/punkt/10/" id="paragraf-4-ledd-1-punkt-10"><span class="data-originalId">j)</span><article class="legalP" data-absoluteaddress="/paragraf/4/ledd/1/punkt/10/ledd/1/" id="paragraf-4-ledd-1-punkt-10-ledd-1">Konsekvenser av ulike grader av mislighold av låneavtalen med særlig angivelse av når oppsigelse og bruk av morarenter vil komme til anvendelse.</article></article></li><li data-li-identifier="k)" data-name="k)"><article class="listArticle" data-absoluteaddress="/paragraf/4/ledd/1/punkt/11/" id="paragraf-4-ledd-1-punkt-11"><span class="data-originalId">k)</span><article class="legalP" data-absoluteaddress="/paragraf/4/ledd/1/punkt/11/ledd/1/" id="paragraf-4-ledd-1-punkt-11-ledd-1">Eventuell adgang til å regulere lånets løpetid og avdragsprofil.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Det skal klart fremgå hvilke kostnader som er tatt med i beregningen av effektiv rente, og hvilke som er holdt utenfor og skal belastes i tillegg, jf. § 6.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Dersom det i løpet av lånets løpetid skjer endringer i forhold som nevnt i første ledd, skal låntakeren skriftlig gis oppdaterte opplysninger.</article></article><article class="legalArticle" data-lovdata-URL="LTI/forskrift/1990-06-01-437/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tidspunktet for opplysningsplikten</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Opplysningene skal gis låntaker:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Før inngåelsen av låneavtalen.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Samtidig med endring av lånevilkår som endrer lånets effektive rente med samlet mer enn 0,25 prosentenhet i forhold til den siste opplysning om den effektive rente som ble gitt låntaker. Det skal gis opplysninger etter § 4 bokstavene a), b) og i). Det skal også opplyses om hvilke beløp som skal betales ved de enkelte terminer i minst ett år fremover. Det skal fremgå at långiver på forespørsel skal gi alle opplysninger etter § 4.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Ved løpende lån når låntaker ber om slike opplysninger.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">Ved enhver form for markedsføring (annonser o.l.) av lån hvor det gis opplysninger om kredittvilkår, skal effektiv rente, adgang til renteregulering og eventuelle etableringsgebyrer, oppgis.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Det skal her opplyses om effektiv rente for følgende sammenlignbare standardlån med samme lånebeløp:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/1/" id="paragraf-5-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/1/ledd/1/" id="paragraf-5-ledd-2-punkt-1-ledd-1">boliglån med 15 års løpetid og med halvårlige etterskuddsvise rentebetalinger og avdragsbetaling hvert halvår etter lånets utbetaling.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/2/" id="paragraf-5-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/2/ledd/1/" id="paragraf-5-ledd-2-punkt-2-ledd-1">forbrukslån med 3 års løpetid og halvårlige etterskuddsvise rente- og avdragsbetalinger.</article></article></li></ul></article></article><article class="legalArticle" data-lovdata-URL="LTI/forskrift/1990-06-01-437/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Nærmere om regler for beregning av effektiv rente</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">1.</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">Hva menes med effektiv rente</article><article class="legalP" data-absoluteaddress="/paragraf/6/punkt/1/ledd/2/" id="paragraf-6-punkt-1-ledd-2">Effektiv rente er den etterskuddsrente i prosent pr. år som medfører at summen av terminbetalingene neddiskontert til utbetalingstidspunktet (nåverdien) blir lik det utbetalte lånebeløp.</article><article class="legalP" data-absoluteaddress="/paragraf/6/punkt/1/ledd/3/" id="paragraf-6-punkt-1-ledd-3">Alle kostnader som låntaker må betale for å oppnå lånet, inkluderes i beregningen. Offentlige gebyrer (tinglysing mv.), kostnader til takst og forsikringspremier skal holdes utenom. Likeledes eventuelt sjekk- og giro-gebyrer som er betaling for å nytte et bestemt betalingsinstrument, og eventuell beredskapsprovisjon når det er usikkerhet vedrørende utbetalingsdatoen.</article><article class="legalP" data-absoluteaddress="/paragraf/6/punkt/1/ledd/4/" id="paragraf-6-punkt-1-ledd-4">Beregningen skal bygge på forutsetninger om at låneavtalen holdes slik at eventuelle purreomkostninger, strafferenter mv. ikke tas med.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">2.</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">Nedbetalingslån</article><article class="legalP" data-absoluteaddress="/paragraf/6/punkt/2/ledd/2/" id="paragraf-6-punkt-2-ledd-2">Med nedbetalingslån menes lån som utarbeides i en sum og nedbetales ved ett eller flere avdrag.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/6/punkt/3/" id="paragraf-6-punkt-3"><span class="data-originalId">3.</span><article class="legalP" data-absoluteaddress="/paragraf/6/punkt/3/ledd/1/" id="paragraf-6-punkt-3-ledd-1">Rammelån</article><article class="legalP" data-absoluteaddress="/paragraf/6/punkt/3/ledd/2/" id="paragraf-6-punkt-3-ledd-2">Med rammelån menes lån der låntaker innenfor en gitt ramme kan trekke på lånet etter behov.</article><article class="legalP" data-absoluteaddress="/paragraf/6/punkt/3/ledd/3/" id="paragraf-6-punkt-3-ledd-3">Den effektive rente for rammelån vil være avhengig av utnyttingsgraden, dvs. det trukne beløp som andel av den bevilgede ramme. Det skal derfor opplyses om den effektive renten for minst tre standard utnyttingsgrader, hhv. 20 prosent, 50 prosent og 100 prosent av lånerammen.</article><article class="legalP" data-absoluteaddress="/paragraf/6/punkt/3/ledd/4/" id="paragraf-6-punkt-3-ledd-4">På forespørsel fra låntaker skal det videre opplyses om den effektive rente på et bestemt gjennomsnittlig kredittbeløp.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/6/punkt/4/" id="paragraf-6-punkt-4"><span class="data-originalId">4.</span><article class="legalP" data-absoluteaddress="/paragraf/6/punkt/4/ledd/1/" id="paragraf-6-punkt-4-ledd-1">Leasing og factoring</article><article class="legalP" data-absoluteaddress="/paragraf/6/punkt/4/ledd/2/" id="paragraf-6-punkt-4-ledd-2">For leasing og factoring skal prisen for den finansielle del (kreditt-delen) omregnes til effektiv rente.</article><article class="legalP" data-absoluteaddress="/paragraf/6/punkt/4/ledd/3/" id="paragraf-6-punkt-4-ledd-3">Ved beregningen må det for leasing forutsettes at den avtalte leieperiode holdes. Det kan gjøres alternative beregninger bygd på forutsetninger som f.eks. eventuell fortsatt leie, overdragelsespris mv., som viser hvordan den effektive renten varierer med brukers disposisjoner. Eventuelle kostnader til montering, frakt, vedlikehold og forsikring mv. kan holdes utenom når de er spesifisert overfor bruker.</article><article class="legalP" data-absoluteaddress="/paragraf/6/punkt/4/ledd/4/" id="paragraf-6-punkt-4-ledd-4">For factoring kan betaling for utførte tjenester og betaling for overtagelse av kredittrisiko holdes utenom beregningen når disse er spesifisert overfor kunden. Dersom den effektive rente varierer med kundens disposisjoner må dette opplyses.</article><article class="legalP" data-absoluteaddress="/paragraf/6/punkt/4/ledd/5/" id="paragraf-6-punkt-4-ledd-5">På forespørsel fra låntaker skal det både for leasing og factoring videre opplyses om den effektive rente ved bestemte disposisjoner.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/6/punkt/5/" id="paragraf-6-punkt-5"><span class="data-originalId">5.</span><article class="legalP" data-absoluteaddress="/paragraf/6/punkt/5/ledd/1/" id="paragraf-6-punkt-5-ledd-1">Løpende lån</article><article class="legalP" data-absoluteaddress="/paragraf/6/punkt/5/ledd/2/" id="paragraf-6-punkt-5-ledd-2">For løpende lån skal beregning av effektiv rente referere seg til restlån og fremtidige innbetalinger.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/6/punkt/6/" id="paragraf-6-punkt-6"><span class="data-originalId">6.</span><article class="legalP" data-absoluteaddress="/paragraf/6/punkt/6/ledd/1/" id="paragraf-6-punkt-6-ledd-1">Effektiv rente skal gis med en nøyaktighet av minst 1/10 prosentenhet p.a.</article></article></li></ul></article><article class="legalArticle" data-lovdata-URL="LTI/forskrift/1990-06-01-437/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriften trer i kraft 1. september 1990. Ved ikrafttredelsen oppheves forskrift om opplysningsplikt overfor låntakere fastsatt av Finans- og tolldepartementet 19. april 1988 nr. 304.</article></article></main></body></html>