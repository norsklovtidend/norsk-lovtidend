<!DOCTYPE html><html lang="no"><head><title>Lov om endringer i lov av 8. juni 1984 nr. 58 om gjeldsforhandling og konkurs (konkursloven) m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:47</dd><dt class="legacyID">Datokode</dt><dd class="legacyID">LOV-1990-03-30-8</dd><dt class="dokid">DokumentID</dt><dd class="dokid">LTI/lov/1990-03-30-8</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 5</dd><dt class="changesToDocuments">Endrer</dt><dd class="changesToDocuments"><ul><li>lov/1984-06-08-58</li><li>lov/1915-08-13-7</li><li>lov/1930-02-21</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-04-20</dd><dt class="titleShort">Korttittel</dt><dd class="titleShort">Lov nr. 8 om endr. i lov 8. juni 1984 nr. 58</dd><dt class="title">Tittel</dt><dd class="title">Lov om endringer i lov av 8. juni 1984 nr. 58 om gjeldsforhandling og konkurs (konkursloven) m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.7 (1989–1990), Innst.O.nr.14 (1989–1990), Besl.O.nr.11 (1989–1990). Odels- og lagtingsvedtak hhv. 12. og 19. desember 1989. Fremmet av Justis- og politidepartementet.</dd><dt class="refid">RefID</dt><dd class="refid">lov/1990-03-30-8</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 8. juni 1984 nr. 58 om gjeldsforhandling og konkurs (konkursloven) m.v.<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/1990-03-30-8" id="dokument"><h1>Lov om endringer i lov av 8. juni 1984 nr. 58 om gjeldsforhandling og konkurs (konkursloven) m.v.</h1><article class="defaultP" data-text-size="small">Endring i andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 13. august 1915 nr. 7 om tvangsfuldbyrdelse.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov av 21. februar 1930 om skifte.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1990-03-30-8/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 8. juni 1984 nr. 58 om gjeldsforhandling og konkurs (konkursloven) gjøres følgende endringer:</article> <article class="defaultP" margin-top="true">§ 17 annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I de første seks måneder etter at gjeldsforhandlingen er åpnet, kan tvangsauksjonen over boets faste eiendommer og tinglyst bruksrett til fast eiendom samt driftstilbehør m.v. som nevnt i panteloven §§ 3-4, 3-8 og 3-9 ikke avholdes uten gjeldsnemndas samtykke.</article> <article class="defaultP" margin-top="true">§ 57 fjerde ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Retten treffer sin avgjørelse ved kjennelse. Før retten avsier kjennelse, skal skyldneren innkalles til rettsmøte på den måte og med det varsel som bestemt i § 70. Ved kjæremål over kjennelsen gjelder § 72 annet ledd tilsvarende.</article> <article class="defaultP" margin-top="true">§ 72 overskriften skal lyde:</article> <article class="defaultP" margin-top="true"><i>Kjennelse om konkursåpning. Kjæremål.</i></article> <article class="defaultP" margin-top="true">§ 72 annet ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ved kjæremål over kjennelse om åpning av konkurs skal også boet være part. Kjæremålet har ikke oppsettende virkning, men før en kjennelse om åpning av konkurs er blitt rettskraftig, bør det som regel ikke foretas andre disposisjoner over skylderens eiendeler enn de som trengs for å hindre tap for boet.</article> <article class="defaultP" margin-top="true">§ 75 første ledd første punktum skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Er begjæring om konkurs fremsatt, kan skifteretten eller den domstol som etter kjæremål behandler begjæringen, på anmodning av en fordringshaver eller etter eget tiltak bestemme at skyldnerens rådighet over eiendeler som omfattes av beslagsretten i konkurs, helt eller delvis skal oppheves inntil konkursbegjæringen er avgjort, dersom det finnes sannsynlig at skyldneren ellers ville forføye over eiendelene til skade for fordringshaverne.</article> <article class="defaultP" margin-top="true">§ 100 annet ledd oppheves.</article> <article class="defaultP" margin-top="true">§ 100 nåværende tredje, fjerde, og femte ledd blir nytt annet, tredje og fjerde ledd.</article> <article class="defaultP" margin-top="true">§ 100 nye annet og tredje ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Boet kan ikke påberope regelen i første ledd overfor den som har oppfylt sin forpliktelse overfor skyldneren, eller rettet en oppsigelse eller lignende påbud til skyldneren i tilfelle hvor slikt påbud måtte gjøres innen en viss frist og som ikke visste eller burde vite at konkurs var åpnet.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Den som påberoper regelen i annet ledd, har bevisbyrden for at det forelå god tro.</article> <article class="defaultP" margin-top="true">§ 142 femte ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Med selskap i tredje og fjerde ledd menes aksjeselskap, forretningsavdeling av utenlandsk aksjeselskap, næringsdrivende stiftelse, boligbyggelag, borettslag og selskaper som har til formål å fremme medlemmenes forbruksmessige eller yrkesmessige interesser (samvirkelag).</article> <article class="defaultP" margin-top="true">§ 143 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Beslutning om konkurskarantene treffes ved kjennelse av den skifterett som behandler konkursboet eller som har behandlet det.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Boet og påtalemyndigheten har rett til å opptre som part. Etter begjæring fra påtalemyndigheten kan skifteretten bestemme at virkningene av kjennelsen skal forlenges inntil rettskraftig dom foreligger i straffesak hvor påtalemyndigheten har nedlagt eller overveier å nedlegge påstand om rettighetstap etter straffeloven § 29.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Kjennelsen har virkning fra den er avsagt. Kjæremål kan gis oppsettende virkning av den rett som har fått sin kjennelse påkjært, eller av kjæremålsretten.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Kjennelsen kan helt eller delvis omgjøres etter begjæring av en part dersom det er kommet frem nye opplysninger.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Virkningene av kjennelsen faller bort dersom boet etter at konkurs er åpnet blir tilbakelevert til skyldneren i medhold av § 136, eller dersom skyldneren oppnår tvangsakkord.</article> <article class="defaultP" margin-top="true">Ny § 143 a skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Personer som er ilagt konkurskarantene, kan registreres etter nærmere regler gitt av departementet.</article> <article class="defaultP" margin-top="true">§ 144 skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Den som forsettlig eller uaktsomt opptrer i strid med kjennelse etter § 143, straffes med bøter eller med fengsel inntil fire måneder. Medvirkning straffes på samme måte.</article> <article class="defaultP" margin-top="true">§ 146 første ledd første punktum skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Er skyldnerens virksomhet registrert i Foretaksregisteret, hører behandlingen under skifteretten i den rettskrets hvor skyldneren har sitt hovedforretningssted.</article> <article class="defaultP" margin-top="true">§ 152 første ledd første punktum skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Kjennelser som avgjør tvist om utlevering eller dekning av midler som er under skifterettens behandling, og kjennelser som nevnt i § 76 tredje ledd, er gjenstand for anke.</article> <article class="defaultP" margin-top="true">§ 152 nytt tredje ledd skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Overfor kjennelser som åpner konkurs, kan gjenopptakelse kreves etter reglene for dommer i tvistemålsloven kapittel 27.</article> <article class="defaultP" margin-top="true">§ 153 første ledd første punktum skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Fristen for anke er to måneder.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1990-03-30-8/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 13. august 1915 nr. 7 om tvangsfuldbyrdelse gjøres følgende endring:</article> <article class="defaultP" margin-top="true">§ 216 a annet ledd skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Ved kunngjøring av auksjon over leierett til bolig gjelder ikke § 201 annet ledd annet punktum. Leilighetens adresse tas med i kunngjøringen. Ved tredje gangs eller senere auksjon gjelder § 119 annet ledd tilsvarende.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1990-03-30-8/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 21. februar 1930 om skifte gjøres følgende endring:</article> <article class="defaultP" margin-top="true">§ 105 annet skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">I de første seks måneder etter dødsfallet kan tvangsauksjon over boets faste eiendommer og tinglyst bruksrett til fast eiendom, samt driftstilbehør m.v. som nevnt i panteloven §§ 3-4, 3-8 og 3-9 heller ikke avholdes uten skifterettens samtykke.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1990-03-30-8/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Denne lov trer i kraft fra den tid Kongen bestemmer. Deler av loven kan settes i kraft særskilt til annen tid enn loven ellers.</article></section></main></body></html>