<!DOCTYPE html><html lang="no"><head><title>Forskrift om sikkerhetsfond i livsforsikring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1990-11-29-941</dd><dt class="dokid">DokumentID</dt><dd class="dokid">LTI/forskrift/1990-11-29-941</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 19</dd><dt class="dateInForce">I kraft fra</dt><dd class="dateInForce">1990-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§8-4</li></ul></dd><dt class="dateOfPublication">Kunngjort</dt><dd class="dateOfPublication">1990-12-20</dd><dt class="title">Tittel</dt><dd class="title">Forskrift om sikkerhetsfond i livsforsikring.</dd><dt class="refid">RefID</dt><dd class="refid">forskrift/1990-11-29-941</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikkerhetsfond i livsforsikring.<ul class="tocSubUl"><li>§ 1. Sikkerhetsfondets beregning</li><li>§ 2. Gruppelivsforsikring</li><li>§ 3. Individuell kapitalforsikring</li><li>§ 4. Kollektiv pensjonsforsikring</li><li>§ 5. Individuell rente- og pensjonsforsikring</li><li>§ 6. Sikkerhetsfondets øvre grense</li><li>§ 7. Forhøyet sikkerhetsfond</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1990-11-29-941" id="dokument"><h1>Forskrift om sikkerhetsfond i livsforsikring.</h1><article class="legalP" data-absoluteaddress="/ledd/1/" id="ledd-1">Finansdepartementet har 29. november 1990 med hjemmel i lov 10. juni 1988 nr. 29 om forsikringsvirksomhet § 8-4, fastsatt forskrift om sikkerhetsfond i livsforsikring.</article><article class="legalArticle" data-lovdata-URL="LTI/forskrift/1990-11-29-941/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Sikkerhetsfondets beregning</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Sikkerhetsfondet skal utgjøre summen av de beløp som er fastsatt i §§ 2, 3, 4 og 5 for de bransjer selskapet driver virksomhet innenfor. Beregningen foretas på grunnlag av situasjonen ved årsskiftet.</article></article><article class="legalArticle" data-lovdata-URL="LTI/forskrift/1990-11-29-941/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gruppelivsforsikring</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Sikkerhetsfondet for forsikringer med erfaringstariffering, settes lik risikofondets minsteverdi.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Sikkerhetsfondet for forsikringer som ikke erfaringstarifferes skal utgjøre det beløp som svarer til den samlede nettopremie for slike forsikringer multiplisert med faktoren i tabellen nedenfor. Premien skal beregnes med anvendelse av beregningsgrunnlaget G 1979 uten reduksjon av noen art. Kan denne premien ikke beregnes for deler av bestanden, skal den fastsatte premie for de angjeldende forsikringer forhøyes med 25 pst.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Sikkerhetsfondet fastsettes ved hjelp av følgende tabell:<table><thead><tr><th data-text-align="right" data-vertical-align="top">Antall hovedforsikrede</th><th data-text-align="right" data-vertical-align="top">Faktor</th></tr></thead><tbody><tr><td data-text-align="right" data-vertical-align="top">  500</td><td data-text-align="right" data-vertical-align="top">2,11</td></tr><tr><td data-text-align="right" data-vertical-align="top"> 1.000</td><td data-text-align="right" data-vertical-align="top">1,49</td></tr><tr><td data-text-align="right" data-vertical-align="top"> 2.500</td><td data-text-align="right" data-vertical-align="top">0,94</td></tr><tr><td data-text-align="right" data-vertical-align="top"> 5.000</td><td data-text-align="right" data-vertical-align="top">0,67</td></tr><tr><td data-text-align="right" data-vertical-align="top"> 10.000</td><td data-text-align="right" data-vertical-align="top">0,47</td></tr><tr><td data-text-align="right" data-vertical-align="top"> 20.000</td><td data-text-align="right" data-vertical-align="top">0,33</td></tr><tr><td data-text-align="right" data-vertical-align="top"> 30.000</td><td data-text-align="right" data-vertical-align="top">0,27</td></tr><tr><td data-text-align="right" data-vertical-align="top"> 40.000</td><td data-text-align="right" data-vertical-align="top">0,24</td></tr><tr><td data-text-align="right" data-vertical-align="top"> 50.000</td><td data-text-align="right" data-vertical-align="top">0,21</td></tr><tr><td data-text-align="right" data-vertical-align="top">100.000</td><td data-text-align="right" data-vertical-align="top">0,15</td></tr><tr><td data-text-align="right" data-vertical-align="top">200.000</td><td data-text-align="right" data-vertical-align="top">0,11</td></tr></tbody></table></article><article class="legalP" data-absoluteaddress="/paragraf/2/ledd/4/" id="paragraf-2-ledd-4">For antall som ikke fremgår av tabellen, beregnes faktoren ved hjelp av lineær interpolasjon. Resultatet angis med to desimaler.</article></article><article class="legalArticle" data-lovdata-URL="LTI/forskrift/1990-11-29-941/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Individuell kapitalforsikring</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Sikkerhetsfondet beregnes ved tilsvarende anvendelse av bestemmelsene i § 2 annet og tredje ledd.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ved anvendelsen av annet ledd skal premien settes lik risikopremien for den samlede bestanden beregnet på grunnlag av den udekkede risiko og et annet ordens beregningsgrunnlag, forhøyet med 25 pst.</article></article><article class="legalArticle" data-lovdata-URL="LTI/forskrift/1990-11-29-941/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kollektiv pensjonsforsikring</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Sikkerhetsfondet skal utgjøre 1 pst. av sikret årlig rentebeløp eksklusive invaliderenter, og 2 pst. av årlig rentebeløp for invaliderenter. Barnepensjon inngår med ytelsen for ett barn.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Har en ytelse kommet til utbetaling, skal det anvendes satser som utgjør halvparten av satsene ovenfor for de ytelser som fremdeles utbetales eller kan komme til utbetaling.</article></article><article class="legalArticle" data-lovdata-URL="LTI/forskrift/1990-11-29-941/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Individuell rente- og pensjonsforsikring</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Sikkerhetsfondet beregnes ved tilsvarende anvendelse av bestemmelsene i § 4.</article></article><article class="legalArticle" data-lovdata-URL="LTI/forskrift/1990-11-29-941/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sikkerhetsfondets øvre grense</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Sikkerhetsfondets størrelse, slik det er fastsatt i § 1, kan forhøyes med inntil 25 pst.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Bestemmelsen i første ledd får ikke anvendelse hvis forhøyet sikkerhetsfond fastsettes etter § 7.</article></article><article class="legalArticle" data-lovdata-URL="LTI/forskrift/1990-11-29-941/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forhøyet sikkerhetsfond</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">I særlige tilfelle kan Kredittilsynet pålegge et selskap å forhøye beløpet etter § 1, jf. § 6, jf. lovens § 8-1 annet ledd.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Videre kan selskapets aktuar, jf. forskrift til lovens § 8-7, i særlige tilfelle søke Kredittilsynet om å fastsette sikkerhetsfondet til et høyere beløp enn bestemt i § 1, jf. § 6.</article></article><article class="legalArticle" data-lovdata-URL="LTI/forskrift/1990-11-29-941/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft 31. desember 1990.</article></article></main></body></html>