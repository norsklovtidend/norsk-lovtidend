<!DOCTYPE html><html lang="no"><head><title>Forskrift om tilskott til engfrøavl.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:41</dd><dt class="legacyID">Datokode</dt><dd class="legacyID">FOR-1990-01-22-90</dd><dt class="dokid">DokumentID</dt><dd class="dokid">LTI/forskrift/1990-01-22-90</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 3</dd><dt class="dateInForce">I kraft fra</dt><dd class="dateInForce">1990-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-10-10-2045</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-03-09</dd><dt class="title">Tittel</dt><dd class="title">Forskrift om tilskott til engfrøavl.</dd><dt class="refid">RefID</dt><dd class="refid">forskrift/1990-01-22-90</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott til engfrøavl.<ul class="tocSubUl"><li>§ 1. Formål</li><li>§ 2. Generelle betingelser</li><li>§ 3. Innmelding og begrensing av arealer</li><li>§ 4. Tilskott</li><li>§ 5. Utbetaling</li><li>§ 6. Tilbakebetaling</li><li>§ 7. Kontroll</li><li>§ 8. Dispensasjon</li><li>§ 9. Klage</li><li>§ 10. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1990-01-22-90" id="dokument"><h1>Forskrift om tilskott til engfrøavl.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 22. januar 1990 med hjemmel i Jordbruksavtalens pkt. 10.11, etter samråd med Norges Bondelag og Norsk Bonde- og Småbrukarlag.</article><article class="legalArticle" data-lovdata-URL="LTI/forskrift/1990-01-22-90/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tilskott gis til fremme av norsk frøavl av norske sorter av gras og engbelgvekster.</article></article><article class="legalArticle" data-lovdata-URL="LTI/forskrift/1990-01-22-90/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelle betingelser</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskott gis bare til frøavl av norske sorter av gras og engbelgvekster som er godkjent for oppformering av Statens planteavlsråd.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Tilskott gis bare til innenlandsk avl.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Frøavlen må foregå på kontrakt med en forretning som er godkjent for avl og omsetning av statskontrollerte såvarer, eller med stamsædsentralen, Hellerud forsøks- og eliteavls gard.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Utsæden skal være frø som er godkjent av Statens frøkontroll for videre frøavl.</article></article><article class="legalArticle" data-lovdata-URL="LTI/forskrift/1990-01-22-90/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innmelding og begrensing av arealer</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Såvareforretningene/Stamsædsentralen gir hvert år innen 15. november året forut oppgave til Statens planteavlsråd over hvor store arealer som ønskes utlagt av hver sort.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Omfanget av dyrking som er berettiget til tilskott, skal godkjennes av Statens planteavlsråd.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">For å regulere avlen av frø i forhold til behovet kan Statens planteavlsråd vedta forholdsregler for innskrenking av arealet eller annet som måtte være nødvendig i denne forbindelse.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Det godkjennes inntil to års kløverfrøavl etter samme gjenlegg og inntil tre års frøavl etter samme gjenlegg når det gjelder grasartene. For engkvein kan det godkjennes inntil fem frøavlsår.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Statens planteavlsråd kan påby at frøavlen avsluttes etter annet frøavlsår når forsyningssituasjonen tilsier dette.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Såvareforretningene/Stamsædsentralen gir hvert år innen 15. mars oppgave til Statens frøkontroll over kløverfrøarealer som skal kontrolleres etter overvintring.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Såvareforretningene/Stamsædsentralen gir hvert år innen 15. august oppgave til Statens frøkontroll over arealer som skal kontrolleres for arealtilskudd.</article></article><article class="legalArticle" data-lovdata-URL="LTI/forskrift/1990-01-22-90/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskott</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Satsene er fastsatt av Landbruksdepartementet i samråd med Norges Bondelag og Norsk Bonde- og Småbrukarlag, etter en rammebevilgning gitt under Jordbruksavtalen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Landbruksdepartementet kan endre satsene i samsvar med den aktuelle prisutvikling.<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">Pristilskott (*)<table><tbody><tr><td data-text-align="left" data-vertical-align="top">Satser for pristilskott:</td><td data-text-align="center" data-vertical-align="top">Stamsæd</td><td data-text-align="center" data-vertical-align="top">Bruksfrø</td></tr><tr><td data-text-align="left" data-vertical-align="top">  (kroner pr. kg)</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Rødkløver/Alsikekløver</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">  Diploid</td><td data-text-align="center" data-vertical-align="top">10,-</td><td data-text-align="center" data-vertical-align="top">10,-</td></tr><tr><td data-text-align="left" data-vertical-align="top">  Tetraploid</td><td data-text-align="center" data-vertical-align="top">13,-</td><td data-text-align="center" data-vertical-align="top">13,-</td></tr><tr><td data-text-align="left" data-vertical-align="top">Bladfaks</td><td data-text-align="center" data-vertical-align="top"> 9,-</td><td data-text-align="center" data-vertical-align="top"> 8,-</td></tr><tr><td data-text-align="left" data-vertical-align="top">Hundegras avlet i Nord-Norge</td><td data-text-align="center" data-vertical-align="top">12,-</td><td data-text-align="center" data-vertical-align="top"> –</td></tr><tr><td data-text-align="left" data-vertical-align="top">Engrapp</td><td data-text-align="center" data-vertical-align="top">23,-</td><td data-text-align="center" data-vertical-align="top">21,-</td></tr><tr><td data-text-align="left" data-vertical-align="top">Rødsvingel</td><td data-text-align="center" data-vertical-align="top"> 9,-</td><td data-text-align="center" data-vertical-align="top"> 8,-</td></tr><tr><td data-text-align="left" data-vertical-align="top">Engkvein</td><td data-text-align="center" data-vertical-align="top">28,-</td><td data-text-align="center" data-vertical-align="top">25,-</td></tr><tr><td data-text-align="left" data-vertical-align="top">Bodin og Engmo timotei avlet</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">   i Nord-Norge   elite 15,-</td><td data-text-align="center" data-vertical-align="top">12,-</td><td data-text-align="center" data-vertical-align="top"> –</td></tr><tr><td data-text-align="left" data-vertical-align="top">Bodin og Engmo timotei avlet</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">   i Trøndelag og i fjellbygder</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">   i Sør-Norge</td><td data-text-align="center" data-vertical-align="top"> 7,50</td><td data-text-align="center" data-vertical-align="top"> –</td></tr></tbody></table></article><article class="legalP" data-absoluteaddress="/paragraf/4/ledd/2/punkt/1/ledd/2/" id="paragraf-4-ledd-2-punkt-1-ledd-2">Pristilskott skal bare gis for vare som kvalitetsmessig fyller kravene til statskontrollerte såvarer. Dette innebærer at utbetalingene først kan skje når varen er renset, spire- og renhetsundersøkt og godkjent.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">Arealtilskott</article><article class="legalP" data-absoluteaddress="/paragraf/4/ledd/2/punkt/2/ledd/2/" id="paragraf-4-ledd-2-punkt-2-ledd-2">For engrapp gis et arealtilskott pr. dekar på kr 500,- i gjenleggsåret. For rødsvingel og bladfaks gis et arealtilskott pr. dekar på kr 400,- i gjenleggsåret. Arealtilskott kan utbetales til gjenlegg med og uten dekkvekst.</article><article class="legalP" data-absoluteaddress="/paragraf/4/ledd/2/punkt/2/ledd/3/" id="paragraf-4-ledd-2-punkt-2-ledd-3">Arealtilskott kan utbetales når gjenlegget er tilfredsstillende ved innvintring med hensyn til plantebestand og ugrasinnhold og når dyrkingsreglene er fulgt (jfr. pkt. 4 i «Utfyllende bestemmelser for statskontrollert produksjon, klassifisering og omsetning av såvare til eng, beite og grøntanlegg»).</article><article class="legalP" data-absoluteaddress="/paragraf/4/ledd/2/punkt/2/ledd/4/" id="paragraf-4-ledd-2-punkt-2-ledd-4">Følgende faktorer er avgjørende for at et gjenlegg skal kunne betegnes som tilfredsstillende:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/2/punkt/2/ledd/4/punkt/1/" id="paragraf-4-ledd-2-punkt-2-ledd-4-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/2/punkt/2/ledd/4/punkt/1/ledd/1/" id="paragraf-4-ledd-2-punkt-2-ledd-4-punkt-1-ledd-1">For gjenlegg med dekkvekst må halmen være fjernet.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/2/punkt/2/ledd/4/punkt/2/" id="paragraf-4-ledd-2-punkt-2-ledd-4-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/2/punkt/2/ledd/4/punkt/2/ledd/1/" id="paragraf-4-ledd-2-punkt-2-ledd-4-punkt-2-ledd-1">Plantetallet pr. arealenhet kan være relativt lavt, men plantene må være jevnt fordelt.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/2/punkt/2/ledd/4/punkt/3/" id="paragraf-4-ledd-2-punkt-2-ledd-4-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/2/punkt/2/ledd/4/punkt/3/ledd/1/" id="paragraf-4-ledd-2-punkt-2-ledd-4-punkt-3-ledd-1">Forekomsten av vanskelig bekjempbare ugrasarter og arter som vanskelig lar seg rense fra såvaren, må ikke være større enn at dyrkeren kan holde ugraset under kontroll ved hjelp av luking eller kjemiske midler.</article></article></li></ul></article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">Garantibeløp</article><article class="legalP" data-absoluteaddress="/paragraf/4/ledd/2/punkt/3/ledd/2/" id="paragraf-4-ledd-2-punkt-3-ledd-2">Ved dyrking av kløverfrø gis et garantibeløp på kr 500,- pr. dekar, begrenset til 1 års frøeng.</article><article class="legalP" data-absoluteaddress="/paragraf/4/ledd/2/punkt/3/ledd/3/" id="paragraf-4-ledd-2-punkt-3-ledd-3">Forutsetningen for utbetaling av garantibeløp er at plantebestanden er tilfredsstillende etter overvintring.</article><article class="legalP" data-absoluteaddress="/paragraf/4/ledd/2/punkt/3/ledd/4/" id="paragraf-4-ledd-2-punkt-3-ledd-4">Ved helt feilslått frøavling utbetales garantibeløpet, og dersom frøavlingen utbringer et mindre beløp enn garantibeløpet, utbetales differansen som tilskott.</article><article class="legalP" data-absoluteaddress="/paragraf/4/ledd/2/punkt/3/ledd/5/" id="paragraf-4-ledd-2-punkt-3-ledd-5">Ved dyrking av elite og stamsæd av nordnorske sorter hos private dyrkere i Nord-Norge gis et garantibeløp stipulert til verdien av 20 kg frøavling pr. dekar. Ved helt feilslått frøavling utbetales garantibeløpet. Om frøavlingen utbringer et mindre beløp enn garantibeløpet, utbetales differansen som tilskott.</article></article></li></ul></article></article><article class="legalArticle" data-lovdata-URL="LTI/forskrift/1990-01-22-90/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tilskott for stamsæd utbetales vanligvis gjennom Stamsædsentralen på Hellerud og tilskott for bruksfrø gjennom såvareforretningene. Søknad om tilskott skal være attestert av statsautorisert eller registrert revisor.<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Pristilskott</article><article class="legalP" data-absoluteaddress="/paragraf/5/ledd/1/punkt/1/ledd/2/" id="paragraf-5-ledd-1-punkt-1-ledd-2">For utbetaling av pristilskott sender forretningene/Stamsæd sentralen oppgave til Statens frøkontroll over dyrker (navn og adresse), sort, partinummer, kvantum godkjent vare og beregnet pristilskott på grunnlag av oppgjør til dyrkeren.</article><article class="legalP" data-absoluteaddress="/paragraf/5/ledd/1/punkt/1/ledd/3/" id="paragraf-5-ledd-1-punkt-1-ledd-3">Statens frøkontroll kontrollerer oppgaven, attesterer for beløpet og sender den til Statens planteavlsråd til anvisning.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Arealtilskott</article><article class="legalP" data-absoluteaddress="/paragraf/5/ledd/1/punkt/2/ledd/2/" id="paragraf-5-ledd-1-punkt-2-ledd-2">Utbetaling av arealtilskott gjøres på grunnlag av oppgaver som er gitt til Statens frøkontroll. Statens frøkontroll foretar kontroll, fastsetter tilskottsberettiget areal og beregner tilskott. Statens planteavlsråd anviser beløpet.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Garantibeløp</article><article class="legalP" data-absoluteaddress="/paragraf/5/ledd/1/punkt/3/ledd/2/" id="paragraf-5-ledd-1-punkt-3-ledd-2">For utbetaling av garantibeløp sender forretningene/Stamsæd sentralen oppgave til Statens frøkontroll over dyrker (navn og adresse), sort, areal, frøkvantum og beregnet garantitilskott.</article><article class="legalP" data-absoluteaddress="/paragraf/5/ledd/1/punkt/3/ledd/3/" id="paragraf-5-ledd-1-punkt-3-ledd-3">Statens frøkontroll kontrollerer og attesterer for beløpet. Statens planteavlsråd anviser beløpet.</article></article></li></ul></article></article><article class="legalArticle" data-lovdata-URL="LTI/forskrift/1990-01-22-90/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilbakebetaling</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Er det utbetalt for mye tilskott kan dette kreves tilbakebetalt. Tilskottet kan kreves tilbakebetalt, helt eller delvis, dersom det viser seg at forutsetningene for tilskottet ikke er oppfylt.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Når krav om tilbakebetaling er framsatt kan det inndrives etter vanlige rettsregler, eller kravet kan motregnes i andre tilskott tilskottsmottakeren har krav på.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Det kan kreves morarenter av det beløp som skal tilbakebetales.</article></article><article class="legalArticle" data-lovdata-URL="LTI/forskrift/1990-01-22-90/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Statens planteavlsråd har tilsynet med at denne forskrift overholdes.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">De som søker om tilskott, er forpliktet til å gi de nødvendige opplysninger og å godta de kontrolltiltak som blir bestemt. Dette gjelder også Riksrevisjonens rett til innsyn.</article></article><article class="legalArticle" data-lovdata-URL="LTI/forskrift/1990-01-22-90/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Statens planteavlsråd kan fravike bestemmelsene i denne forskrift når særlige grunner tilsier det.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Dispensasjonen må ikke gå utover formålet med tilskottsordningen eller gjeldende satser.</article></article><article class="legalArticle" data-lovdata-URL="LTI/forskrift/1990-01-22-90/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Vedtak etter disse forskrifter kan påklages etter lov av 10. februar 1967 om behandlingsmåten i forvaltningssaker (forvaltningsloven) kapittel VI. Klagefristen er tre uker fra det tidspunkt underretning om vedtaket er kommet fram.</article></article><article class="legalArticle" data-lovdata-URL="LTI/forskrift/1990-01-22-90/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Forskriften trer i kraft 1. februar 1990. Samtidig oppheves forskrifter for tilskott til engfrøavl av 10. oktober 1986 nr. 2045.<ul class="defaultList"><li data-li-identifier="(*)" data-name="(*)"><article class="listArticle" data-absoluteaddress="/paragraf/10/ledd/1/punkt/1/" id="paragraf-10-ledd-1-punkt-1"><span class="data-originalId">(*)</span><article class="legalP" data-absoluteaddress="/paragraf/10/ledd/1/punkt/1/ledd/1/" id="paragraf-10-ledd-1-punkt-1-ledd-1">Bestemmelsen om bortfall av pristilskott for timotei og hundegras i resten av landet, samt for engsvingel, ble gjort gjeldende f.o.m. vekstsesongen 1989.</article></article></li></ul></article></article></main></body></html>