<!DOCTYPE html><html lang="no"><head><title>Forskrift om gjensidig representasjon i styrende organer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:31</dd><dt class="legacyID">Datokode</dt><dd class="legacyID">FOR-1990-06-01-433</dd><dt class="dokid">DokumentID</dt><dd class="dokid">LTI/forskrift/1990-06-01-433</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 9</dd><dt class="dateInForce">I kraft fra</dt><dd class="dateInForce">1990-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-40/§2-8</li></ul></dd><dt class="dateOfPublication">Kunngjort</dt><dd class="dateOfPublication">1990-07-05</dd><dt class="title">Tittel</dt><dd class="title">Forskrift om gjensidig representasjon i styrende organer.</dd><dt class="refid">RefID</dt><dd class="refid">forskrift/1990-06-01-433</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjensidig representasjon i styrende organer.<ul class="tocSubUl"><li>§ 1. Forbud mot gjensidig representasjon</li><li>§ 2. Unntak fra forbudet</li><li>§ 3. Dispensasjon</li><li>§ 4. Ikrafttreden og overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/1990-06-01-433" id="dokument"><h1>Forskrift om gjensidig representasjon i styrende organer.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 1. juni 1990 med hjemmel i lov 10. juni 1988 nr. 40 om finansieringsvirksomhet og finansinstitusjoner § 2-8 annet ledd.</article><article class="legalArticle" data-lovdata-URL="LTI/forskrift/1990-06-01-433/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud mot gjensidig representasjon</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">En person som er medlem av styret eller er formann eller nestformann i representantskap/bedriftsforsamling/forstanderskap i en finansinstitusjon, kan ikke samtidig være medlem av styret eller være formann eller nestformann i representantskap/bedriftsforsamling/forstanderskap i en annen finansinstitusjon.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Daglig leder av en finansinstitusjon, dennes stedfortreder og person som for øvrig innehar ledende stilling i en finansinstitusjon, kan ikke være medlem av styret eller være formann eller nestformann i representantskap/ bedriftsforsamling/forstanderskap i en annen finansinstitusjon.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Bestemmelsene gjelder tilsvarende for varamedlemmer som møter eller forutsettes å møte regelmessig.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Bestemmelsene gjelder også holdingselskap for finansinstitusjon, jf. lovens § 2-1.</article></article><article class="legalArticle" data-lovdata-URL="LTI/forskrift/1990-06-01-433/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra forbudet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forbudet i § 1 gjelder ikke mellom selskaper som inngår i ett og samme konsern. Likevel skal minst en fjerdedel av styremedlemmene i et slikt selskap være personer som ikke har tillitsverv eller er ansatt i en annen finansinstitusjon i eller utenfor konsernet.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kredittforetak som eies med mer enn 50 prosent av andre finansinstitusjoner, kan uten hinder av forbudet i § 1, ha representanter fra eierselskapene i sine styrende organer. Likevel skal minst to femtedeler av styremedlemmene i et slikt selskap være personer som ikke har tillitsverv eller er ansatt i en annen finansinstitusjon. Kredittilsynet kan stille krav om at flertallet i styret skal bestå av slike personer.</article></article><article class="legalArticle" data-lovdata-URL="LTI/forskrift/1990-06-01-433/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Når det er ubetenkelig ut fra et konkurransemessig synspunkt, eller når særlig tungtveiende hensyn tilsier det, kan Kredittilsynet gjøre unntak fra forbudet i § 1.</article></article><article class="legalArticle" data-lovdata-URL="LTI/forskrift/1990-06-01-433/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttreden og overgangsregler</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Forskriften trer i kraft 1. juli 1990.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Forhold som er i strid med reglene i forskriften skal være avviklet innen ett år etter at forskriften trådte i kraft.</article></article></main></body></html>