<!DOCTYPE html><html lang="no"><head><title>Forskrift om tilskott til overlagring av engfrø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:13</dd><dt class="legacyID">Datokode</dt><dd class="legacyID">FOR-1990-01-22-89</dd><dt class="dokid">DokumentID</dt><dd class="dokid">LTI/forskrift/1990-01-22-89</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 3</dd><dt class="dateInForce">I kraft fra</dt><dd class="dateInForce">1990-02-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-03-09</dd><dt class="title">Tittel</dt><dd class="title">Forskrift om tilskott til overlagring av engfrø.</dd><dt class="refid">RefID</dt><dd class="refid">forskrift/1990-01-22-89</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott til overlagring av engfrø.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-01-22-89" id="dokument"><h1>Forskrift om tilskott til overlagring av engfrø.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 22. januar 1990 med hjemmel i Jordbruksavtalens pkt. 10.11, etter samråd med Norges Bondelag og Norsk Bonde- og småbrukarlag.</article><article class="legalArticle" data-lovdata-URL="LTI/forskrift/1990-01-22-89/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Såvarefirmaer som er godkjente i henhold til forskrifter for omsetning m.v. av såvarer av 18. februar 1982 nr. 782 kan etter søknad få tilskott til overlagring.</article></article><article class="legalArticle" data-lovdata-URL="LTI/forskrift/1990-01-22-89/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskottsordningen gjelder overlagring av godkjent statskontrollert såvare av norske sorter av eng- og plenfrø avlet i Norge eller på kontrakt utenlands.</article></article><article class="legalArticle" data-lovdata-URL="LTI/forskrift/1990-01-22-89/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tilskott gis på grunnlag av lagerbeholdning pr. 1. juli etter fradrag av beregnet normallager.</article></article><article class="legalArticle" data-lovdata-URL="LTI/forskrift/1990-01-22-89/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tilskott er begrenset til såvarefirmaer som 1. juli har en total lagerbeholdning av frø av alle arter som omfattes av ordningen på minimum 10 tonn.</article></article><article class="legalArticle" data-lovdata-URL="LTI/forskrift/1990-01-22-89/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Normallageret fastsettes til 15 % av gjennomsnitt innkjøp av frø av norske sorter fra produsent i Norge eller kontraktavlet utenlands, og/eller innkjøpt ublandet såvare fra annen godkjent forretning og fratrukket såvare levert til andre godkjente forretninger. Gjennomsnittet beregnes på grunnlag av siste 5 års innkjøp eller på et mindre antall år der hvor en ikke har data for 5 år.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">For timotei settes normallager til minimum 10 tonn.</article></article><article class="legalArticle" data-lovdata-URL="LTI/forskrift/1990-01-22-89/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Satsene for lagringsgodtgjørelsen fastsettes av Landbruksdepartementet i samråd med Norges Bondelag og Norsk Bonde- og Småbrukarlag, etter en rammebevilgning gitt under Jordbruksavtalen.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Landbruksdepartementet kan endre satsene i samsvar med den aktuelle prisutvikling.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Satsene er:<p class="leddfortsettelse">Timotei, engsvingel og hundegras <span class="data-pronounced-line">kr. 3,20 pr. kg</span></p><p class="leddfortsettelse">Rødsvingel <span class="data-pronounced-line">kr. 4,30 pr. kg</span></p><p class="leddfortsettelse">Rødkløver, alsikekløver, engrapp, engkvein <span class="data-pronounced-line">kr. 7,20 pr. kg</span></p></article></article><article class="legalArticle" data-lovdata-URL="LTI/forskrift/1990-01-22-89/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Søknad om tilskott sendes Statens planteavlsråd, Postboks 3, 1430 Ås som avgjør søknaden og anviser tilskottet for utbetaling.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">På søknaden skal være påført opplysninger om partinummer og antall kg overlagret vare av hvert enkelt parti. Det skal videre gis opplysning om kvantum innkjøpt frø fra produsent hvert år i siste 5-års periode, jfr. pkt. 4, inkludert frø kontraktavlet utenlands, samt en oppstilling over beregnet normallager for hver art. Kopi av analysebevis for hvert parti kan forlanges.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Søknader om tilskott skal attesteres av autorisert eller registrert revisor.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">De som søker om tilskott, er forpliktet til å gi de nødvendige opplysninger og å godta de kontrolltiltak som blir bestemt. Dette gjelder også Riksrevisjonens rett til innsyn.</article></article><article class="legalArticle" data-lovdata-URL="LTI/forskrift/1990-01-22-89/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Søknadsfristen for tilskott fastsettes til 30. november det år tilskottet gjelder.</article></article><article class="legalArticle" data-lovdata-URL="LTI/forskrift/1990-01-22-89/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Har et firma ikke sendt inn oppgave over innkjøp, omsetning og lagerbeholdning innen fastsatt tid, kan det tape retten til lagringstilskott.</article></article><article class="legalArticle" data-lovdata-URL="LTI/forskrift/1990-01-22-89/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift gjelder med virkning fra 1. februar 1990. Fra samme dato oppheves regler for tilskott til overlagring av engfrø gjeldende fra 1. juli 1985.</article></article></main></body></html>