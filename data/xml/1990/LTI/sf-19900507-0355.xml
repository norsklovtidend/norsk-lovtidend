<!DOCTYPE html><html lang="no"><head><title>Forskrift for tildeling av rentedekning til kyst- og bankfiskeflåten for 1990.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:02</dd><dt class="legacyID">Datokode</dt><dd class="legacyID">FOR-1990-05-07-355</dd><dt class="dokid">DokumentID</dt><dd class="dokid">LTI/forskrift/1990-05-07-355</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 7</dd><dt class="dateInForce">I kraft fra</dt><dd class="dateInForce">1990-05-07</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-06-06</dd><dt class="title">Tittel</dt><dd class="title">Forskrift for tildeling av rentedekning til kyst- og bankfiskeflåten for 1990.</dd><dt class="refid">RefID</dt><dd class="refid">forskrift/1990-05-07-355</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tildeling av rentedekning til kyst- og bankfiskeflåten for 1990.<ul class="tocSubUl"><li>§ 1. Forskriftens omfang og formål</li><li>§ 2. Vilkår for å få rentedekning, og utmåling av tilskudd</li><li>§ 3. Søknadsprosedyre</li><li>§ 4. Behandling av søknaden og utbetalingen av rentedekningsmidler.</li><li>§ 5. Klageadgang m.v.</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1990-05-07-355" id="dokument"><h1>Forskrift for tildeling av rentedekning til kyst- og bankfiskeflåten for 1990.</h1><article class="legalP" data-absoluteaddress="/ledd/1/" id="ledd-1">I medhold av Stortingets vedtak av 3. april 1990, samt av fordelingsavtalen av 8. januar 1990 § 5, har Fiskeridepartementet 7. mai 1990 fastsatt følgende forskrift:</article><article class="legalArticle" data-lovdata-URL="LTI/forskrift/1990-05-07-355/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens omfang og formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften har som formål å bidra til at de fartøyer innen kyst- og bankfiskeflåten som ikke deltar i de kapasitetsreduserende tiltak som gjennomføres for disse flåtegruppene i 1990, kan få redusert sine rentekostnader i 1990 og derved oppnå bedre muligheter for lønnsom drift på lang sikt.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Av midler stilt til rådighet, kan Statens Fiskarbank gi tilskudd til rentedekning til fartøyer innen den konvensjonelle kyst- og bankfiskeflåten. Med konvensjonell kyst- og bankflåte menes det her fartøyer som drifter med passive redskaper, eller som driver kombinasjonsdrift hvor det hovedsakelig driftes med passive redskaper, ved kysten og de nære kystbanker.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">For disse fartøyene kan rentedekning gis som et ledd i en samlet gjeldssanering, når dette er nødvendig for å komme over på varig lønnsom drift, og der distriktsmessige og fiskeripolitiske hensyn gjør det ønskelig å gi slik støtte.</article></article><article class="legalArticle" data-lovdata-URL="LTI/forskrift/1990-05-07-355/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for å få rentedekning, og utmåling av tilskudd</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Rentedekning kan gis til de deler av kyst- og bankfiskeflåten som kan dokumentere inntektssvikt og likviditetsproblemer som følge av svikten i torskefiskeriene i 1988 og 1989, og / eller som følge av de reduserte kvoter innen torskefiske i 1990, og som ikke har kunnet kompensere dette gjennom omlegging til annen drift.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Rentedekning kan bare gis til fartøyeiere som står på blad B i fiskerimanntallet, og som driver fiske med fartøy registrert i merkeregisteret for fiskefarkoster. Det kan bare gis rentedekning til fartøyer som drives aktivt og på helårsbasis, og når søkerens hovedgeskjeft uten tvil i 2 av de 3 årene 1987, 1988 og 1989 har vært fiske med eget fartøy.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Ved tildeling av rentedekning skal fartøy som er yngre enn 15 – 20 år prioriteres. Det kan ikke gis rentedekning til fartøyer som er berettiget til kondemneringstilskudd etter forskrift av 23. februar 1990. Unntak kan bare gjøres i særskilte tilfelle, og da kun for fartøyer som i de senere år har gjennomgått en vesentlig fornying eller ombygging, og som derfor anses å være hensiktsmessig for det fiske fartøyet skal bedrive.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Rentedekning kan kun gis til fartøyer som har 1.-og/eller 2.- prioritetslån i Statens Fiskarbank, eller til fartøyer som har mottatt rentesubsidier over fiskebåtfinansieringsordningen og som for øvrig har valgt å finansiere fartøyet i det private kredittmarked. For fartøyer som oppfyller nevnte kriterier, kan det gis rentedekning for lån både i Statens Fiskarbank og i private banker.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Statens Fiskarbank kan gi støtte kun til dekning av renter på den del av pantegjelden som ligger innenfor 80 prosent av panteverdi og som er opptatt før 1. januar 1990. Beregningsgrunnlaget ved tildeling av rentestøtte vil være påløpte renter på lån i 1990. Renterestanser som er opparbeidet i tidligere år, kan ikke dekkes inn av midler over denne forskrift. Rentedekning kan bare gis dersom fartøyeieren anses å ha potensiale for varig lønnsom drift på lenger sikt.</article></article><article class="legalArticle" data-lovdata-URL="LTI/forskrift/1990-05-07-355/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Søknadsprosedyre</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Statens Fiskarbank lyser ut ordningen med egen søknadsfrist.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Søknad om rentedekning skrives på særskilt skjema og sendes Statens Fiskarbank gjennom den lokale fiskerinemnd sammen med nødvendige opplysninger. Med søknaden må følge:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">regnskap eller C-skjema for 1987, 1988 og 1989</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">båt- og redskapsskjema og/eller næringsoppgave for 1988 og 1989</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">likningsattest for 1988</article></article></li><li data-li-identifier="d." data-name="d."><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">d.</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">oversikt over det økonomiske resultatet av driften hittil i år, dokumentert med kopi av oppgjørsskjema C</article></article></li><li data-li-identifier="e." data-name="e."><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><span class="data-originalId">e.</span><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">oversikt over eiendeler og gjeld samt gjeldssituasjonen pr. 31. desember 1989.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fiskerinemnda/Fiskerirettlederen må påse at overnevnte dokumentasjon er tilfredsstillende, og gi sin uttalelse til søknaden som sendes videre til Fiskarbanken for behandling.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Dersom fiskarbanken mottar søknader som ikke inneholder den dokumentasjon og de opplysninger som er nevnt over, og som søkeren med rimelighet bør kunne fremskaffe, har banken anledning til å prioritere disse søknadene lavere enn søknader som inneholder fullstendige opplysninger.</article></article><article class="legalArticle" data-lovdata-URL="LTI/forskrift/1990-05-07-355/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Behandling av søknaden og utbetalingen av rentedekningsmidler.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknader om rentedekning behandles av Statens Fiskarbank, som treffer vedtak om dekning skal gis. Banken fastsetter også rentedekningens størrelse. Tildelt beløp til rentedekning på lån i Fiskarbanken vil bli direkte avregnet mot fartøyets påløpte renter på gjeld i Fiskarbanken i 1990.</article></article><article class="legalArticle" data-lovdata-URL="LTI/forskrift/1990-05-07-355/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klageadgang m.v.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Lov av 28. april 1972 om Statens Fiskarbank og forskrifter gitt i medhold av denne lov gjelder så langt de passer. Søker har klageadgang i medhold av forvaltningsloven. Fiskeridepartementet er klageinstans.</article></article><article class="legalArticle" data-lovdata-URL="LTI/forskrift/1990-05-07-355/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks.</article></article></main></body></html>