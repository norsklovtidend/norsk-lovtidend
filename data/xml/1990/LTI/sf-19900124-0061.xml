<!DOCTYPE html><html lang="no"><head><title>Forskrift om bankers fondsmeglervirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">FOR-1990-01-24-61</dd><dt class="dokid">DokumentID</dt><dd class="dokid">LTI/forskrift/1990-01-24-61</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 2</dd><dt class="dateInForce">I kraft fra</dt><dd class="dateInForce">1990-01-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-61/§15</li><li>forskrift/1989-06-02-360</li></ul></dd><dt class="dateOfPublication">Kunngjort</dt><dd class="dateOfPublication">1990-02-23</dd><dt class="title">Tittel</dt><dd class="title">Forskrift om bankers fondsmeglervirksomhet.</dd><dt class="refid">RefID</dt><dd class="refid">forskrift/1990-01-24-61</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bankers fondsmeglervirksomhet.<ul class="tocSubUl"><li>§ 1. Organisering i eget selskap</li><li>§ 2. Forholdet til bankens øvrige virksomhet</li><li>§ 3. Fysisk og administrativ adskillelse</li><li>§ 4. Uavhengige tillitsmenn</li><li>§ 5. Fondsvirksomhet i norsk banks utenlandske filial</li><li>§ 6. Utfyllende forskrifter</li><li>§ 7. Ansvar for etterlevelsen av forskriftene</li><li>§ 8. Gjennomføring</li><li>§ 9. Dispensasjoner</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1990-01-24-61" id="dokument"><h1>Forskrift om bankers fondsmeglervirksomhet.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 24. januar 1990 med hjemmel i lov 14. juni 1985 nr. 61 (verdipapirhandelloven) § 15 annet punktum, jf kgl.res. 2. juni 1989 nr. 360.</article><article class="legalArticle" data-lovdata-URL="LTI/forskrift/1990-01-24-61/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Organisering i eget selskap</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">En bank skal organisere sin fondsmegling vedrørende aksjer, obligasjoner, opsjoner til aksjer og obligasjoner (jf lov om verdipapirhandel § 1 bokstavene a-d) i eget foretak. Som obligasjoner regnes her obligasjoner som nevnt i lov om verdipapirhandel § 1 bokstav a og med lengere løpetid enn 1 år.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Foretaket kan også drive annen virksomhet som kan drives av fondsmeglerforetak for så vidt dette er fastsatt i vedtektene. Vedtektene skal sendes til Kredittilsynet.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Paragrafen her medfører ingen innskrenkning i den adgang en bank uten fondsavdeling har til å medvirke som mellommann ved omsetning av verdipapirer etter regler i eller i medhold av verdipapirhandelloven.</article></article><article class="legalArticle" data-lovdata-URL="LTI/forskrift/1990-01-24-61/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forholdet til bankens øvrige virksomhet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Foretak som nevnt i § 1 skal være administrativt og fysisk adskilt fra bankens øvrige virksomhet i samsvar med reglene i forskriften her.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ved utførelsen av oppdrag om kjøp eller salg av aksjer og rettigheter til aksjer som foretaket mottar fra banken eller selskap i samme konsern, skal avtale sluttes gjennom motmegler.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Banken kan gi andre fondsmeglerforetak oppdrag i forbindelse med verdipapirhandel for bankens egen regning.</article></article><article class="legalArticle" data-lovdata-URL="LTI/forskrift/1990-01-24-61/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fysisk og administrativ adskillelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fondsmeglerforetakets virksomhet skal drives i lokaler som er adskilt fra lokaler hvor morbankens eller andre konsernselskapers virksomhet drives. EDB-systemer skal legges slik opp at informasjon om bankens kunder og egne forhold ikke er tilgjengelig fra fondsforetakets side, og at informasjon om fondsforetakets kunder og egne forhold ikke er tilgjengelig fra bankens side. Bankens ansatte skal ikke ha adgang til fondsforetakets lokaler mv utover hva kunder ordinært har.</article></article><article class="legalArticle" data-lovdata-URL="LTI/forskrift/1990-01-24-61/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Uavhengige tillitsmenn</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">En tredel av medlemmene i fondsmeglerforetakets styre kan ikke være ansatt eller ha tillitsverv i bankkonsernet for øvrig. Den valgte revisor kan ikke være revisor i bankkonsernet.</article></article><article class="legalArticle" data-lovdata-URL="LTI/forskrift/1990-01-24-61/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fondsvirksomhet i norsk banks utenlandske filial</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Kredittilsynet kan tillate at norsk banks filial i utlandet driver fondsvirksomhet og fastsette nærmere vilkår for dette.</article></article><article class="legalArticle" data-lovdata-URL="LTI/forskrift/1990-01-24-61/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utfyllende forskrifter</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kredittilsynet kan gi utfyllende forskrifter og treffe enkeltvedtak om gjennomføringen av fysisk adskillelse, om adskillelse av datasystemer og administrative tjenester, om forholdet mellom morbankens og fondsmeglerforetakets eksterne og interne revisjon (herunder om konsernrevisjon) og om fondsvirksomhet i norsk banks filial i utlandet.</article></article><article class="legalArticle" data-lovdata-URL="LTI/forskrift/1990-01-24-61/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ansvar for etterlevelsen av forskriftene</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tillitsmenn og ansatte i fondsmeglerforetaket og i andre selskaper i bankkonsernet har ansvar for at forskriften her gjennomføres og etterleves på sitt arbeidsområde. Ansatte i ledende stillinger har ansvaret på sine ansvarsområder for at det legges opp til forsvarlige ordninger ut fra forskriften her. Bevillingshaveren i fondsforetaket har et særlig ansvar for opplegget og gjennomføringen av ordninger som nevnt.</article></article><article class="legalArticle" data-lovdata-URL="LTI/forskrift/1990-01-24-61/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Gjennomføring</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Banker som har fondsavdeling skal utskille fondsvirksomheten i et eget aksjeselskap innen 1. mars 1990. Kredittilsynet kan i særlige tilfelle fastsette en utskutt frist. Øvrig gjennomføring av forskriften skal være gjennomført innen 1. august 1990. Fondsvirksomhet i filial i utlandet kan fortsette virksomheten inntil Kredittilsynet har behandlet søknad etter § 5. Unntaket fra fristene for gjennomføring faller bort dersom søknad ikke foreligger innen 1. august 1990.</article></article><article class="legalArticle" data-lovdata-URL="LTI/forskrift/1990-01-24-61/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjoner</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Departementet kan i særlige tilfelle dispensere fra denne forskrift.</article></article><article class="legalArticle" data-lovdata-URL="LTI/forskrift/1990-01-24-61/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Forskriften her trer i kraft straks.</article></article></main></body></html>