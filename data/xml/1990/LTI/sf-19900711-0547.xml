<!DOCTYPE html><html lang="no"><head><title>Forskrift om oppdrett av skalldyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:28</dd><dt class="legacyID">Datokode</dt><dd class="legacyID">FOR-1990-07-11-547</dd><dt class="dokid">DokumentID</dt><dd class="dokid">LTI/forskrift/1990-07-11-547</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 11</dd><dt class="dateInForce">I kraft fra</dt><dd class="dateInForce">1990-07-11</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§13</li></ul></dd><dt class="dateOfPublication">Kunngjort</dt><dd class="dateOfPublication">1990-08-01</dd><dt class="title">Tittel</dt><dd class="title">Forskrift om oppdrett av skalldyr.</dd><dt class="refid">RefID</dt><dd class="refid">forskrift/1990-07-11-547</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppdrett av skalldyr.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-07-11-547" id="dokument"><h1>Forskrift om oppdrett av skalldyr.</h1><article class="legalP" data-absoluteaddress="/ledd/1/" id="ledd-1">Fastsatt av Fiskeridepartementet 11. juli 1990 i medhold av § 13 i lov av 14. juni 1985 nr. 68 om oppdrett av fisk, skalldyr m.v.</article><article class="legalArticle" data-lovdata-URL="LTI/forskrift/1990-07-11-547/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for oppdrett av skalldyr. Betegnelsen skalldyr omfatter krepsdyr som hummer, kreps, reker, krabbe m.v. og mollusker som østers, blåskjell, andre muslinger og snegl.</article></article><article class="legalArticle" data-lovdata-URL="LTI/forskrift/1990-07-11-547/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Uten tillatelse av Fiskeridirektøren eller den han bemyndiger må ingen bygge, innrede, utvide, erverve, drive, eie eller inneha majoritets interesser i anlegg for oppdrett av skalldyr. Oppdrett på annen måte enn ved anleggsdrift kan heller ingen drive uten tillatelse.</article></article><article class="legalArticle" data-lovdata-URL="LTI/forskrift/1990-07-11-547/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1)</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Søknad etter denne forskriften utfylles i fire eksemplarer på fastsatt skjema hvorav tre sendes til fiskerisjefen i vedkommende distrikt, og ett til kommunen der anlegget søkes lokalisert.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Gjelder søknaden oppdrett av ferskvannsarter i fylkene Hedmark, Oppland, Buskerud, Telemark, Vestfold, Østfold, Oslo eller Akershus, der anlegget skal ha inntak og utslipp til ferskvann, skal tre eksemplarer av søknaden sendes til fylkesmannen og ikke til fiskerisjefen for Skagerakkysten.</article><article class="legalP" data-absoluteaddress="/paragraf/3/punkt/1/ledd/3/" id="paragraf-3-punkt-1-ledd-3">Med søknaden må følge opplysninger om og dokumentasjon for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/1/ledd/3/punkt/1/" id="paragraf-3-punkt-1-ledd-3-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/1/ledd/3/punkt/1/ledd/1/" id="paragraf-3-punkt-1-ledd-3-punkt-1-ledd-1">Søkerens, søkernes eller driftsleders akvakulturfaglige kvalifikasjoner</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/1/ledd/3/punkt/2/" id="paragraf-3-punkt-1-ledd-3-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/1/ledd/3/punkt/2/ledd/1/" id="paragraf-3-punkt-1-ledd-3-punkt-2-ledd-1">eierform ved anlegget (om det er personlig eid eller om det eies av et selskap, med angivelse av deltakere og deres eierandeler, eventuelt med utskrift av aksjebok, jfr. aksjelovens § 3-8).</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/punkt/1/ledd/3/punkt/3/" id="paragraf-3-punkt-1-ledd-3-punkt-3"><span class="data-originalId">c)</span><article class="legalP" data-absoluteaddress="/paragraf/3/punkt/1/ledd/3/punkt/3/ledd/1/" id="paragraf-3-punkt-1-ledd-3-punkt-3-ledd-1">Investerings- og finansieringsplan</article></article></li></ul></article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2)</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Søker skal etter anvisning fra kommunen sørge for at søknaden legges ut til offentlig innsyn og at dette kunngjøres i Norsk lysingsblad og i to aviser som er vanlig lest i området.</article></article></li></ul></article><article class="legalArticle" data-lovdata-URL="LTI/forskrift/1990-07-11-547/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tillatelse etter § 2 i denne forskriften skal ikke gis dersom anlegget:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">vil volde fare for utbredelse av sykdom på fisk eller skalldyr</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">vil volde fare for forurensning</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">3)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">har en klart uheldig plassering i forhold til det omkringliggende miljø eller lovlig ferdsel eller annen utnytting av området.</article><article class="legalP" data-absoluteaddress="/paragraf/4/ledd/1/punkt/3/ledd/2/" id="paragraf-4-ledd-1-punkt-3-ledd-2">I denne sammenheng skal det også legges vekt på om anlegget i vesentlig grad antas å medføre skade eller ulempe på natur- eller friluftsinteresser. Videre skal det tas hensyn til kommunale og fylkeskommunale godkjente planer for annen bruk av område.</article></article></li><li data-li-identifier="4)" data-name="4)"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">4)</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">den privatrettslige hjemmel for å etablere anlegget utvilsomt mangler.</article></article></li></ul></article></article><article class="legalArticle" data-lovdata-URL="LTI/forskrift/1990-07-11-547/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tillatelse kan gis til søker som presenterer investerings- og finansieringsplan, og sannsynliggjør at planene kan oppfylles, og som har akvakulturutdanning tilsvarende den skalldyrrelaterte undervisningen på videregående kurs I-nivå (VK I) eller minst 2 års praksis fra daglig drift ved oppdrettsanlegg.</article></article><article class="legalArticle" data-lovdata-URL="LTI/forskrift/1990-07-11-547/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tillatelsen som gis i medhold av denne forskriften gjelder for:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">en bestemt søker</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">en eller flere bestemte arter</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">3)</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">en bestemt anleggslokalitet</article></article></li><li data-li-identifier="4)" data-name="4)"><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">4)</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">enten klekking av rogn og produksjon av yngel, eller oppdrett av skalldyr til konsum.</article></article></li></ul></article></article><article class="legalArticle" data-lovdata-URL="LTI/forskrift/1990-07-11-547/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Størrelsen på anleggene fastsettes i det enkelte tilfelle.</article></article><article class="legalArticle" data-lovdata-URL="LTI/forskrift/1990-07-11-547/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dersom konsesjonsinnehaveren ikke har etablert oppdrettsvirksomhet innen to år etter at konsesjonen ble tildelt, faller tillatelsen bort.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Tillatelsen kan trekkes tilbake dersom virksomheten opphører og ny drift ikke kommer i gang igjen innen to år. Det samme gjelder dersom tillatt konsesjonsstørrelse ikke har vært utnyttet til næringsvirksomhet i tre av de siste seks årene.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Anlegg som ikke er i bruk kan forlanges fjernet.</article></article><article class="legalArticle" data-lovdata-URL="LTI/forskrift/1990-07-11-547/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridirektøren kan gjøre unntak fra bestemmelsene i forskriften.</article></article><article class="legalArticle" data-lovdata-URL="LTI/forskrift/1990-07-11-547/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft straks. Forskrifter om oppdrett av skalldyr av 7. november 1985 nr. 1902 oppheves samtidig.</article></article></main></body></html>