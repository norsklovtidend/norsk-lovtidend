<!DOCTYPE html><html lang="no"><head><title>Forskrift om cyanider.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:36</dd><dt class="legacyID">Datokode</dt><dd class="legacyID">FOR-1990-06-21-665</dd><dt class="dokid">DokumentID</dt><dd class="dokid">LTI/forskrift/1990-06-21-665</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 13</dd><dt class="dateInForce">I kraft fra</dt><dd class="dateInForce">1990-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1975-09-26-8981</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4</li><li>lov/1977-02-04-4/§8</li><li>forskrift/1982-06-04-959</li></ul></dd><dt class="dateOfPublication">Kunngjort</dt><dd class="dateOfPublication">1990-09-11</dd><dt class="title">Tittel</dt><dd class="title">Forskrift om cyanider.</dd><dt class="refid">RefID</dt><dd class="refid">forskrift/1990-06-21-665</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om cyanider.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li><li>§ 17.</li><li>§ 18.</li><li>§ 19.</li><li>§ 20.</li><li>§ 21.</li><li>§ 22.</li><li>§ 23.</li><li>§ 24. Herding</li><li>§ 25. Galvanisering og plettering</li><li>§ 26. Arbeid i tank eller beholder</li><li>§ 27.</li><li>§ 28.</li><li>§ 29.</li><li>§ 30.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-06-21-665" id="dokument"><h1>Forskrift om cyanider.</h1><article class="legalP" data-absoluteaddress="/ledd/1/" id="ledd-1">Forskrift fastsatt av Direktoratet for arbeidstilsynet 21. juni 1990 med hjemmel i lov av 4. februar 1977 nr. 4 om arbeidervern og arbeidsmiljø, §§ 8 nr. 4, 11 nr. 4 og 5 og 12 nr. 5 og 14 tredje ledd, jf. kgl.res. av 4. juni 1982 nr. 959.</article> <article class="defaultP" margin-top="true"><i>Virkeområde</i></article><article class="legalArticle" data-lovdata-URL="LTI/forskrift/1990-06-21-665/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for framstilling, bruk, oppbevaring og annen håndtering av hydrogencyanid, dets salter eller oppløsning av disse, som ved kjemisk reaksjon med andre stoffer kan danne hydrogencyanid.</article> <article class="defaultP" margin-top="true"><i>Arbeidsinstruks</i></article></article><article class="legalArticle" data-lovdata-URL="LTI/forskrift/1990-06-21-665/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Personer som kan komme i kontakt med cyanider skal være grundig instruert om stoffenes farlige egenskaper og om arbeidsrutiner som skal følges for å unngå de farer arbeidet kan føre med seg. De skal gjøres kjent med disse forskrifter.</article></article><article class="legalArticle" data-lovdata-URL="LTI/forskrift/1990-06-21-665/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Arbeidsgiver skal utarbeide skriftlig arbeidsintruks. Den skal være slått opp lett synlig på arbeidsplassen. Instruksen skal også omfatte førstehjelpstiltak, rutiner ved spill og lekkasjer, og nevne hvem som har ansvaret for førstehjelpskapet. Instruksen skal også nevne hvem som har ansvaret for nøkkelen til rom der cyanider oppbevares, og for låsingen av disse rom.</article> <article class="defaultP" margin-top="true"><i>Førstehjelp</i></article></article><article class="legalArticle" data-lovdata-URL="LTI/forskrift/1990-06-21-665/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Arbeidsgiver skal sørge for at et tilstrekkelig antall personer er opplært til å yte effektiv førstehjelp ved cyanidforgiftning.</article></article><article class="legalArticle" data-lovdata-URL="LTI/forskrift/1990-06-21-665/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Virksomheten skal sørge for at nærmeste sykehus er skriftlig orientert om mulighetene for cyanidforgiftning.</article></article><article class="legalArticle" data-lovdata-URL="LTI/forskrift/1990-06-21-665/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Følgende førstehjelpsutstyr skal til enhver tid være lett tilgjengelig på arbeidsstedet:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">maske og belg for kunstig åndedrett</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">utstyr for oksygentilførsel</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">12 ampuller á 0,2 mg amylnitritt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">20 avdelte pakninger á 1 g natriumtiosulfat</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/5/" id="paragraf-6-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/5/ledd/1/" id="paragraf-6-ledd-1-punkt-5-ledd-1">flytende syrenøytraliserende middel (eks. Fosfalugel)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/6/" id="paragraf-6-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/6/ledd/1/" id="paragraf-6-ledd-1-punkt-6-ledd-1">2 gassmasker og 2 gassfilter type B (grått) evt. kombinasjonsfilter støvklasse P2/gasstype B.</article><article class="legalP" data-absoluteaddress="/paragraf/6/ledd/1/punkt/6/ledd/2/" id="paragraf-6-ledd-1-punkt-6-ledd-2">Førstehjelpsutstyret skal oppbevares i eget, merket skap sammen med denne forskriften, og skal være under tilsyn av ansvarlig person.</article></article></li></ul></article></article><article class="legalArticle" data-lovdata-URL="LTI/forskrift/1990-06-21-665/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Der virksomhetens størrelse, omfanget av cyanidforbruket, risikoen for uhell eller avstanden til sykehus, tilsier det, kan Arbeidstilsynet pålegge virksomheten å sørge for en mer omfattende førstehjelpsberedskap enn det som er angitt i denne forskriften.</article> <article class="defaultP" margin-top="true"><i>Oppbevaring</i></article></article><article class="legalArticle" data-lovdata-URL="LTI/forskrift/1990-06-21-665/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Cyanidsalter og hydrogencyanid skal oppbevares i særskilt, godt ventilert lagerrom,. Lagerrom skal være gasstett adskilt fra andre rom og skal ha gulv i tett, ikke brennbart materiale. Lagerrom for hydrogencyanid skal være brannteknisk tilfredstillende adskilt fra andre rom.</article></article><article class="legalArticle" data-lovdata-URL="LTI/forskrift/1990-06-21-665/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Lagerrom for cyanidsalter og hydrogencyanid skal bare ha dør direkte til fri luft. Det skal være tilgang til rennende vann i umiddelbar nærhet.</article></article><article class="legalArticle" data-lovdata-URL="LTI/forskrift/1990-06-21-665/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">I lagerrom skal cyanid oppbevares i lufttett lukket og merket emballasje. Beholdere med hydrogencyanid må ikke utsettes for direkte sollys eller varmepåkjenning. Maksimal lagringstid skal være angitt på emballasjen.</article></article><article class="legalArticle" data-lovdata-URL="LTI/forskrift/1990-06-21-665/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Dører til rom det det lagres cyanid skal være forsynt med kvalitetslås og skal være merket med giftsymbol og advarsel mot giftig, brennbar gass, i samsvar med Norsk Standard NS 4210, av februar 1973. Når det ikke er personer i lagerrommet, skal døren til lagerrommet holdes låst. Nøkkel til rom der det lagres cyanid skal oppbevares forsvarlig.</article></article><article class="legalArticle" data-lovdata-URL="LTI/forskrift/1990-06-21-665/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">I rom der det lagres eller anvendes cyanid skal det ikke lagres syrer eller andre forbindelser som ved kontakt kan utvikle hydrogencyanid.</article> <article class="defaultP" margin-top="true"><i>Oppbevaring i arbeidsrom</i></article></article><article class="legalArticle" data-lovdata-URL="LTI/forskrift/1990-06-21-665/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Arbeid med utveiing av cyanidsalter kan i begrenset omfang utføres på lagerrom dersom det er tatt spesielle forholdsregeler for å hindre eksponering for cyanidstøv.</article></article><article class="legalArticle" data-lovdata-URL="LTI/forskrift/1990-06-21-665/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Ved arbeidsplassen skal det ikke oppbevares større mengder cyanid enn det som normalt brukes i løpet av en arbeidsdag eller skift. dersom arbeidsplassen forlates i løpet av arbeidsdagen/skiftet, skal cyanider oppbevares i merket emballasje i låst skap som kan være ved arbeidsplassen. Skapet skal være merket med giftsymbol i samsvar med Norsk Standard NS 4201 av februar 1973.</article></article><article class="legalArticle" data-lovdata-URL="LTI/forskrift/1990-06-21-665/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Kar for oppbevaring av cyanidoppløsninger skal være utført i egnet materiale. Karene skal være hensiktmessig utformet og med oppbrettede kanter. De skal være plassert på tette underlag i godt ventilert rom. Karene skal være tydelig merket med giftsymbol, stoffenes navn, samt advarsel på norsk. Rommet skal ha fluktmulighet direkte til fri luft.</article> <article class="defaultP" margin-top="true"><i>Arbeidsrom</i></article></article><article class="legalArticle" data-lovdata-URL="LTI/forskrift/1990-06-21-665/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>.</h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Dør til arbeidsrom skal være låsbart og skal være merket med giftsymbol og advarsel mot giftig brennbar gass, i henhold til Norsk Standard NS 4210 av februar 1973.</article></article><article class="legalArticle" data-lovdata-URL="LTI/forskrift/1990-06-21-665/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>.</h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Uvedkommende skal ikke ha adgang til arbeidsrom der det nyttes cyanider.</article></article><article class="legalArticle" data-lovdata-URL="LTI/forskrift/1990-06-21-665/§18" data-name="§18" data-partID="§18" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 18</span>.</h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Fra arbeidsrom skal det være lett adkomst til fri luft. Dører skal slå utover og være låsbare.</article></article><article class="legalArticle" data-lovdata-URL="LTI/forskrift/1990-06-21-665/§19" data-name="§19" data-partID="§19" data-absoluteaddress="/paragraf/19/" id="paragraf-19"><h2 class="legalArticleHeader"><span class="legalArticleValue">§ 19</span>.</h2><article class="legalP" data-absoluteaddress="/paragraf/19/ledd/1/" id="paragraf-19-ledd-1">I umiddelbar tilslutning til arbeidsrom skal det finnes vaskeservant med rennende vann, drikkefontene og utstyr for øyenskylling.</article></article><article class="legalArticle" data-lovdata-URL="LTI/forskrift/1990-06-21-665/§20" data-name="§20" data-partID="§20" data-absoluteaddress="/paragraf/20/" id="paragraf-20"><h2 class="legalArticleHeader"><span class="legalArticleValue">§ 20</span>.</h2><article class="legalP" data-absoluteaddress="/paragraf/20/ledd/1/" id="paragraf-20-ledd-1">Arbeidsrom skal være godt ventilert. Gass, støv og forstøvet væske skal så langt det er teknisk mulig hindres i å nå innåndingssonen til personer som oppholder seg i rommet.</article></article><article class="legalArticle" data-lovdata-URL="LTI/forskrift/1990-06-21-665/§21" data-name="§21" data-partID="§21" data-absoluteaddress="/paragraf/21/" id="paragraf-21"><h2 class="legalArticleHeader"><span class="legalArticleValue">§ 21</span>.</h2><article class="legalP" data-absoluteaddress="/paragraf/21/ledd/1/" id="paragraf-21-ledd-1">Arbeidsrom skal ha gulv i tett, ikke brennbart materiale. Gulvet skal ha sluk.</article></article><article class="legalArticle" data-lovdata-URL="LTI/forskrift/1990-06-21-665/§22" data-name="§22" data-partID="§22" data-absoluteaddress="/paragraf/22/" id="paragraf-22"><h2 class="legalArticleHeader"><span class="legalArticleValue">§ 22</span>.</h2><article class="legalP" data-absoluteaddress="/paragraf/22/ledd/1/" id="paragraf-22-ledd-1">Arbeidsrom skal være innredet slik at betjening av tekniske innretninger kan skje farefritt, og slik at effektivt daglig renhold kan gjennomføres. Det skal finnes et tilstrekkelig antall avfallsbeholdere med lokk, utført i ikke brennbart materiale.</article></article><article class="legalArticle" data-lovdata-URL="LTI/forskrift/1990-06-21-665/§23" data-name="§23" data-partID="§23" data-absoluteaddress="/paragraf/23/" id="paragraf-23"><h2 class="legalArticleHeader"><span class="legalArticleValue">§ 23</span>.</h2><article class="legalP" data-absoluteaddress="/paragraf/23/ledd/1/" id="paragraf-23-ledd-1">Kar og rørledninger med cyanidoppløsninger skal være tydelig merket med giftsymbol, stoffenes navn og advarsel på norsk.</article><article class="legalP" data-absoluteaddress="/paragraf/23/ledd/2/" id="paragraf-23-ledd-2">Rørledningene skal være beskyttet mot direkte sollys og varmepåkjenning, og det skal regelmessig kontrolleres at ledninger, ventiler og kar er fri for lekkasje.</article><article class="legalP" data-absoluteaddress="/paragraf/23/ledd/3/" id="paragraf-23-ledd-3">Rørledningenes utløpsåpninger skal være merket.</article> <article class="defaultP" margin-top="true"><i>Spesielle arbeidsoperasjoner</i></article></article><article class="legalArticle" data-lovdata-URL="LTI/forskrift/1990-06-21-665/§24" data-name="§24" data-partID="§24" data-absoluteaddress="/paragraf/24/" id="paragraf-24"><h2 class="legalArticleHeader"><span class="legalArticleValue">§ 24</span>. <span class="legalArticleTitle">Herding</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/24/punkt/1/" id="paragraf-24-punkt-1"><span class="data-originalId">1.</span><article class="legalP" data-absoluteaddress="/paragraf/24/punkt/1/ledd/1/" id="paragraf-24-punkt-1-ledd-1">Cyanider skal tilsettes herdebadet i små porsjoner. Cyanidene skal være helt tørre, forvarmet og fri for forurensninger. Fuktighet må ikke komme i kontakt med cyanidbad.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/24/punkt/2/" id="paragraf-24-punkt-2"><span class="data-originalId">2.</span><article class="legalP" data-absoluteaddress="/paragraf/24/punkt/2/ledd/1/" id="paragraf-24-punkt-2-ledd-1">Ved fornyet smelting av cyanidbad må digelen varmes slik at øverste sjikt smelter før underliggende masse blir flytende.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/24/punkt/3/" id="paragraf-24-punkt-3"><span class="data-originalId">3.</span><article class="legalP" data-absoluteaddress="/paragraf/24/punkt/3/ledd/1/" id="paragraf-24-punkt-3-ledd-1">Gods som skal herdes skal være rengjort og avfettet i konsentrert, varm natronlut (NaOH) og skal være tørt og forvarmet før det senkes i cyanidbadet.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/24/punkt/4/" id="paragraf-24-punkt-4"><span class="data-originalId">4.</span><article class="legalP" data-absoluteaddress="/paragraf/24/punkt/4/ledd/1/" id="paragraf-24-punkt-4-ledd-1">Cyanidbadets temperatur må ikke overstige 950°C. Væskenivået skal ikke være høyere enn 3/4 av digelens høyde.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/24/punkt/5/" id="paragraf-24-punkt-5"><span class="data-originalId">5.</span><article class="legalP" data-absoluteaddress="/paragraf/24/punkt/5/ledd/1/" id="paragraf-24-punkt-5-ledd-1">Alkaliske avfettingsbad skal fornyes når cyanidinnholdet overstiger 0,5 % (regnet som vektprosent av kaliumcyanid, KNC).</article></article></li><li data-li-identifier="6." data-name="6."><article class="listArticle" data-absoluteaddress="/paragraf/24/punkt/6/" id="paragraf-24-punkt-6"><span class="data-originalId">6.</span><article class="legalP" data-absoluteaddress="/paragraf/24/punkt/6/ledd/1/" id="paragraf-24-punkt-6-ledd-1">Gods som skal anløpes etter cyanidbehandling (herding) må rengjøres omhyggelig i skyllekar før det senkes i anløpingsbadet. Ved dette arbeidet skal det brukes egnede vernehansker, arbeidsforkle og øyevern.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/24/punkt/7/" id="paragraf-24-punkt-7"><span class="data-originalId">7.</span><article class="legalP" data-absoluteaddress="/paragraf/24/punkt/7/ledd/1/" id="paragraf-24-punkt-7-ledd-1">Åpninger til herde- og skyllekar skal holdes lukket når badene ikke er i bruk. Dører til rom der slike kar er plassert skal være låst når badene ikke er i bruk.</article></article></li></ul></article><article class="legalArticle" data-lovdata-URL="LTI/forskrift/1990-06-21-665/§25" data-name="§25" data-partID="§25" data-absoluteaddress="/paragraf/25/" id="paragraf-25"><h2 class="legalArticleHeader"><span class="legalArticleValue">§ 25</span>. <span class="legalArticleTitle">Galvanisering og plettering</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/25/punkt/1/" id="paragraf-25-punkt-1"><span class="data-originalId">1.</span><article class="legalP" data-absoluteaddress="/paragraf/25/punkt/1/ledd/1/" id="paragraf-25-punkt-1-ledd-1">Metalldeler skal skylles grundig i rennende vann etter dekapering (beising i sure bad) før overføring til cyanidholdige bad, og likeså etter behandling i cyanidholdige bad før overføring til sure bad.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/25/punkt/2/" id="paragraf-25-punkt-2"><span class="data-originalId">2.</span><article class="legalP" data-absoluteaddress="/paragraf/25/punkt/2/ledd/1/" id="paragraf-25-punkt-2-ledd-1">Dekaperingsbad og cyanidbad skal ha hvert sitt skyllekar med rikelige mengder rennende vann. Skyllekar skal alltid være plassert mellom dekaperingsbad og cyanidbad. Se § 12 vedrørende oppbevaring av syrer.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/25/punkt/3/" id="paragraf-25-punkt-3"><span class="data-originalId">3.</span><article class="legalP" data-absoluteaddress="/paragraf/25/punkt/3/ledd/1/" id="paragraf-25-punkt-3-ledd-1">Cyanidbad som opereres ved romtemperatur over 45°C skal ha alkalitet tilsvarende pH = 13 eller mer.</article><article class="legalP" data-absoluteaddress="/paragraf/25/punkt/3/ledd/2/" id="paragraf-25-punkt-3-ledd-2">Cyanidbad som opereres ved romtemperatur og som inneholder 5 g/1 fritt cyanid (regnet som kaliumcyanid, KCN) eller mer, skal ha alkalitet tilsvarende pH = 12.3 eller mer.</article></article></li></ul></article><article class="legalArticle" data-lovdata-URL="LTI/forskrift/1990-06-21-665/§26" data-name="§26" data-partID="§26" data-absoluteaddress="/paragraf/26/" id="paragraf-26"><h2 class="legalArticleHeader"><span class="legalArticleValue">§ 26</span>. <span class="legalArticleTitle">Arbeid i tank eller beholder</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/26/punkt/1/" id="paragraf-26-punkt-1"><span class="data-originalId">1.</span><article class="legalP" data-absoluteaddress="/paragraf/26/punkt/1/ledd/1/" id="paragraf-26-punkt-1-ledd-1">Arbeid i tank eller beholdere hvor atmosfæren kan ha vært forurenset av hydrogencyanid kan bare settes i gang etter skriftlig instruks fra ansvarlig leder.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/26/punkt/2/" id="paragraf-26-punkt-2"><span class="data-originalId">2.</span><article class="legalP" data-absoluteaddress="/paragraf/26/punkt/2/ledd/1/" id="paragraf-26-punkt-2-ledd-1">Rørforbindelser til tank eller beholder skal være omhyggelig rengjort og avblendet før arbeidet påbegynnes.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/26/punkt/3/" id="paragraf-26-punkt-3"><span class="data-originalId">3.</span><article class="legalP" data-absoluteaddress="/paragraf/26/punkt/3/ledd/1/" id="paragraf-26-punkt-3-ledd-1">Arbeidet skal utføres under konstant oppsyn av medhjelper. Arbeidsgiver skal påby at arbeidstakerne bruker åndedrettsvern og sikkerhetsbelte og med line.</article></article></li></ul> <article class="defaultP" margin-top="true"><i>Uskadeliggjøring av spill og avfall</i></article></article><article class="legalArticle" data-lovdata-URL="LTI/forskrift/1990-06-21-665/§27" data-name="§27" data-partID="§27" data-absoluteaddress="/paragraf/27/" id="paragraf-27"><h2 class="legalArticleHeader"><span class="legalArticleValue">§ 27</span>.</h2><article class="legalP" data-absoluteaddress="/paragraf/27/ledd/1/" id="paragraf-27-ledd-1">Spill, avfall og tømt emballasje som inneholder cyanid skal samles opp og uskadeliggjøres eller disponeres som spesialavfall. Cyanid må ikke føres til avløpsnett, slippes ut eller kastes på annen måte.</article> <article class="defaultP" margin-top="true"><i>Dispensasjon, straff og ikrafttreden</i></article></article><article class="legalArticle" data-lovdata-URL="LTI/forskrift/1990-06-21-665/§28" data-name="§28" data-partID="§28" data-absoluteaddress="/paragraf/28/" id="paragraf-28"><h2 class="legalArticleHeader"><span class="legalArticleValue">§ 28</span>.</h2><article class="legalP" data-absoluteaddress="/paragraf/28/ledd/1/" id="paragraf-28-ledd-1">Arbeidstilsynet kan gi dispensasjon fra forskriftene når det er vernemessig forsvarlig.</article></article><article class="legalArticle" data-lovdata-URL="LTI/forskrift/1990-06-21-665/§29" data-name="§29" data-partID="§29" data-absoluteaddress="/paragraf/29/" id="paragraf-29"><h2 class="legalArticleHeader"><span class="legalArticleValue">§ 29</span>.</h2><article class="legalP" data-absoluteaddress="/paragraf/29/ledd/1/" id="paragraf-29-ledd-1">Overtredelse av denne forskriften eller vedtak truffet i medhold av denne forskriften er straffbart, jf. arbeidsmiljølovens kap. XIV, dersom forholdet ikke går inn under strengere straffebestemmelser.</article></article><article class="legalArticle" data-lovdata-URL="LTI/forskrift/1990-06-21-665/§30" data-name="§30" data-partID="§30" data-absoluteaddress="/paragraf/30/" id="paragraf-30"><h2 class="legalArticleHeader"><span class="legalArticleValue">§ 30</span>.</h2><article class="legalP" data-absoluteaddress="/paragraf/30/ledd/1/" id="paragraf-30-ledd-1">Forskriften trer i kraft 1. oktober 1990.</article><article class="legalP" data-absoluteaddress="/paragraf/30/ledd/2/" id="paragraf-30-ledd-2">Fra samme tid oppheves forskrift om cyanider av 26. september 1975.</article></article></main></body></html>