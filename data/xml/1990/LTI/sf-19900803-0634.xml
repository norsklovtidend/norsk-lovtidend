<!DOCTYPE html><html lang="no"><head><title>Provisorisk anordning om visse økonomiske tiltak i forbindelse med konflikten Irak-Kuwait.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:18</dd><dt class="legacyID">Datokode</dt><dd class="legacyID">FOR-1990-08-03-634</dd><dt class="dokid">DokumentID</dt><dd class="dokid">LTI/forskrift/1990-08-03-634</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 12</dd><dt class="dateInForce">I kraft fra</dt><dd class="dateInForce">1990-08-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§17</li></ul></dd><dt class="dateOfPublication">Kunngjort</dt><dd class="dateOfPublication">1990-08-28</dd><dt class="title">Tittel</dt><dd class="title">Provisorisk anordning om visse økonomiske tiltak i forbindelse med konflikten Irak-Kuwait.</dd><dt class="miscInformation">Annet om dokumentet</dt><dd class="miscInformation">Fastsatt ved Regjeringens res. av 3. august 1990 med hjemmel i Grunnlovens § 17. Fremmet av Utenriksdepartementet.</dd><dt class="refid">RefID</dt><dd class="refid">forskrift/1990-08-03-634</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Provisorisk anordning om visse økonomiske tiltak i forbindelse med konflikten Irak-Kuwait.<ul class="tocSubUl"><li>§ 1. Anvendelsesområde</li><li>§ 2. Definisjoner</li><li>§ 3. Forbudte handlinger</li><li>§ 4. Unntak</li><li>§ 5. Straff</li><li>§ 6. Ikraftreden</li></ul></li></ul></dd></dl></header><main class="documentBody" data-lovdata-URL="LTI/forskrift/1990-08-03-634" id="dokument"><h1>Provisorisk anordning om visse økonomiske tiltak i forbindelse med konflikten Irak-Kuwait.</h1><article class="legalArticle" data-lovdata-URL="LTI/forskrift/1990-08-03-634/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne anordningen gjelder alle plasseringer i norsk og utenlandsk valuta som forelå pr. 3. august 1990 i Norge fra Kuwait.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Med Norge forstås i denne paragraf alle rettssubjekter i Norge.</article></article><article class="legalArticle" data-lovdata-URL="LTI/forskrift/1990-08-03-634/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med Kuwait skal det i denne anordning forstås dette lands statlige og andre offentlige myndigheter, samt offentlig dominerte sammenslutninger, kooperasjoner, selskaper og lignende.</article></article><article class="legalArticle" data-lovdata-URL="LTI/forskrift/1990-08-03-634/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbudte handlinger</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er forbudt for enhver å foreta endring, forflytting, uttak av landet eller lignende handlinger eller medvirke til slike, som berører innskudd og tilsvarende plasseringer foretatt i Norge av Kuwait. Det er likeledes forbudt for rettssubjekter i Norge å foreta eller medvirke til kredittytelser, betalingsformidling eller annen finansiell tjenesteyting som tilfører midler til Kuwait.</article></article><article class="legalArticle" data-lovdata-URL="LTI/forskrift/1990-08-03-634/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Norges Bank kan gjøre unntak fra forbudene i denne anordning dersom vesentlige samfunnsinteresser ellers vil bli skadelidende. Norges Banks vedtak etter denne paragraf kan påklages til Finans- og tolldepartementet.</article></article><article class="legalArticle" data-lovdata-URL="LTI/forskrift/1990-08-03-634/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den som forsettlig overtrer eller forsettlig medvirker til overtredelse av denne anordning eller bestemmelser gitt i medhold av denne anordningen, straffes med bøter eller fengsel inntil tre år eller begge deler.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Den som uaktsomt overtrer eller uaktsomt medvirker til overtredelse av denne anordning eller bestemmelser gitt i medhold av denne anordning, straffes med bøter eller fengsel inntil seks måneder eller begge deler.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Er den straffbare handlingen foretatt av noen som har handlet på vegne av et selskap, en stiftelse eller en sammenslutning, kan bøtestraff også idømmes selskapet, stiftelsen eller sammenslutningen.</article></article><article class="legalArticle" data-lovdata-URL="LTI/forskrift/1990-08-03-634/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne anordningen trer i kraft straks.</article></article></main></body></html>