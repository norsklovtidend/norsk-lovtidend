<!DOCTYPE html><html lang="no"><head><title>Forskrift om driftstillegg for mjølkeproduksjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:10</dd><dt class="legacyID">Datokode</dt><dd class="legacyID">FOR-1990-07-01-717</dd><dt class="dokid">DokumentID</dt><dd class="dokid">LTI/forskrift/1990-07-01-717</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 14</dd><dt class="dateInForce">I kraft fra</dt><dd class="dateInForce">1990-10-26</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-09-26</dd><dt class="title">Tittel</dt><dd class="title">Forskrift om driftstillegg for mjølkeproduksjon.</dd><dt class="refid">RefID</dt><dd class="refid">forskrift/1990-07-01-717</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om driftstillegg for mjølkeproduksjon.<ul class="tocSubUl"><li>§ 1. Formål</li><li>§ 2. Kriterie for tildeling</li><li>§ 3. Storleiken på driftstillegget</li><li>§ 4. Leveringsformer</li><li>§ 5. Utbetaling av forskot</li><li>§ 6. Om oppgåver</li><li>§ 7. Årsoppgjer</li><li>§ 8. Kontroll og tilbakebetaling m.v.</li><li>§ 9. Dispensasjon og nærare retningsliner</li><li>§ 10. Klage</li><li>§ 11. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/1990-07-01-717" id="dokument"><h1>Forskrift om driftstillegg for mjølkeproduksjon.</h1><article class="legalP" data-absoluteaddress="/ledd/1/" id="ledd-1">Fastsett av Landbruksdepartementet 1. juli 1990 i medhald av jordbruksoppgjeret for 1990/91.</article><article class="legalArticle" data-lovdata-URL="LTI/forskrift/1990-07-01-717/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Av dei midlar Stortinget løyver til regulering av prisane på mjølk levert frå produsent blir det gitt driftstillegg etter denne føresegna:</article></article><article class="legalArticle" data-lovdata-URL="LTI/forskrift/1990-07-01-717/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kriterie for tildeling</span></h2> <article class="defaultP" margin-top="true"><i>Avgrensing:</i></article><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det kan ytast driftstillegg berre til ein brukar på eit bruk. To eller fleire brukarar på eit bruk har berre krav på driftstillegg som om det hadde vore ein brukar. To eller fleire bruk som blir drevne av same brukar blir rekna som eit bruk. Det same gjeld bruk som blir drevne av ektefeller/sambuande.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">To eller fleire bruk som blir drevne av forskjellige eigarar eller leigarar der desse bur på same bruket blir rekna som eit bruk, jamvel om brukarane seg i mellom har anna avtale eller blir likna kvar for seg. Dette gjeld også ektefeller/sambuande.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Ein brukar som ikkje driv eigen mjølkeproduksjon, men leiger mjølkekyr eller mjølkegeiter frå ein brukar som får driftstillegg, kan ikkje få driftstillegg.</article> <article class="defaultP" margin-top="true"><i>Plassering av dyr.</i></article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Dyra skal vere plasserte på det bruket som ligg til grunn for tildeling av driftstillegg. Fylkeslandbrukskontoret kan gjera unntak frå dette kravet ved brann, nybygging og liknande, og i det høve at dyra er plasserte i leigd driftsbygning på eit bruk som ikkje har husdyr. Det må i slike høve leggjast fram tinglyst leigekontrakt på minst 10 år. Det er ein føresetnad for å få driftstillegg at brukaren sjølv eig dyra. For samdrifter gjeld særlege føresegner.</article> <article class="defaultP" margin-top="true"><i>Samdrifter.</i></article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Føresetnaden for at føresegnene om samdrifter skal gjelde, er at dei bruka som er med i samdrifta var drevne som sjølvstendige einingar då samdrifta blei starta og at dei brukarane som starta samdrifta hadde dreve bruka sine i minst to år. Desse definisjonane gjeld for samdrifter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/5/punkt/1/" id="paragraf-2-ledd-5-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/5/punkt/1/ledd/1/" id="paragraf-2-ledd-5-punkt-1-ledd-1">Som mindre omfattande reknast samdriftsformer mellom to eller fleire brukarar der berre ein avgrensa del av drifta på dei enkelte bruka går inn. Hit høyrer til døme fordyrkingslag, fellesbeite/fellesseter, maskinsamarbeid o.l. Desse samarbeidsformene endrar ikkje brukarane sin rett til tilskot så lenge dei elles er å rekne som brukarar.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/5/punkt/2/" id="paragraf-2-ledd-5-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/5/punkt/2/ledd/1/" id="paragraf-2-ledd-5-punkt-2-ledd-1">Som meir omfattande reknast samdriftsformer der to eller fleire brukarar går saman om felles husdyrhald eller andre former for sterk integrering av drifta. Hit høyrer til døme fellesfjøs. Det er ein føresetnad at brukarane i dei to siste åra før samdrifta kom i stand, har hatt bruka som arbeidsplass og at ein vesentleg del av inntekta kom frå bruket. Det er og ein føresetnad at dei som er medlemmer i samdrifta framleis bur på og driv bruka sine, og at dei deltek aktivt i samdrifta og har inntekter frå denne. Medlemmer i slike samdrifter skal ved tildeling av driftstillegg reknast som enkeltbrukarar med ein gjennomsnittleg del av samdrifta sin totale mjølkeleveranse. Driftstillegg blir gitt fullt ut som om brukarane ikkje hadde vore medlemmer av ei samdrift.</article></article></li></ul></article> <article class="defaultP" margin-top="true"><i>Deling av driftstillegget ved eigar-/brukarskifte.</i></article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Dersom eit bruk skifter eigar eller blir bortforpakta i tildelingsåret, går retten til driftstillegg over på den nye eigaren eller forpaktaren. Fordeling av driftstillegget blir i slike høve ei sak mellom den tidlegare og den nye eigaren eller forpaktaren.</article><article class="legalP" data-absoluteaddress="/paragraf/2/ledd/7/" id="paragraf-2-ledd-7">Er det ikkje gjort avtale om delinga, skal den nye eigaren eller forpaktaren ha resten av driftstillegget for året. Det vil seie at driftstillegg som er betalt ut før bruket skifta eigar eller blei forpakta bort, gjeld som endeleg tildeling for den tidlegare eigar eller forpaktaren jmf. §§ 5 og 6.</article> <article class="defaultP" margin-top="true"><i>Tvil</i></article><article class="legalP" data-absoluteaddress="/paragraf/2/ledd/8/" id="paragraf-2-ledd-8">Føreligg tvil om deling av driftstillegget eller om samdrifta skal reknast som meir eller mindre omfattande, skal meieriet leggje saka fram for fylkeslandbrukskontoret til avgjerd.</article></article><article class="legalArticle" data-lovdata-URL="LTI/forskrift/1990-07-01-717/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Storleiken på driftstillegget</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For avtaleåret 1. juli 1990 – 30. juni 1991 blir det gitt særskilt driftstillegg på mjølk levert frå produsent til meieri etter desse satsane pr. bruk basert på leveranse i avtaleåret:<table><tbody><tr><td data-text-align="left" data-vertical-align="top">Leveransegruppe<br />Kumelk<br />(liter)</td><td data-text-align="left" data-vertical-align="top">Sør-Norge<br />(kr)</td><td data-text-align="left" data-vertical-align="top">Nord-Norge<br />(kr)</td></tr><tr><td data-text-align="left" data-vertical-align="top"> 0 –  9.999</td><td data-text-align="left" data-vertical-align="top">  0</td><td data-text-align="left" data-vertical-align="top">  0</td></tr><tr><td data-text-align="left" data-vertical-align="top">10.000 – 19.999</td><td data-text-align="left" data-vertical-align="top"> 37.600</td><td data-text-align="left" data-vertical-align="top"> 41.000</td></tr><tr><td data-text-align="left" data-vertical-align="top">20.000 – 29.999</td><td data-text-align="left" data-vertical-align="top"> 57.350</td><td data-text-align="left" data-vertical-align="top"> 62.500</td></tr><tr><td data-text-align="left" data-vertical-align="top">30.000 og over</td><td data-text-align="left" data-vertical-align="top"> 67.600</td><td data-text-align="left" data-vertical-align="top"> 73.600</td></tr></tbody></table><table><tbody><tr><td data-text-align="left" data-vertical-align="top">Geitmjølk<br />(liter)</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top"> 0 –   4.999</td><td data-text-align="left" data-vertical-align="top"> 0</td><td data-text-align="left" data-vertical-align="top"> 0</td></tr><tr><td data-text-align="left" data-vertical-align="top"> 5.000 –   9.999</td><td data-text-align="left" data-vertical-align="top"> 41.000</td><td data-text-align="left" data-vertical-align="top"> 41.000</td></tr><tr><td data-text-align="left" data-vertical-align="top">10.000 – 14.000</td><td data-text-align="left" data-vertical-align="top"> 62.500</td><td data-text-align="left" data-vertical-align="top"> 62.500</td></tr><tr><td data-text-align="left" data-vertical-align="top">15.000 og over</td><td data-text-align="left" data-vertical-align="top"> 73.600</td><td data-text-align="left" data-vertical-align="top"> 73.600</td></tr></tbody></table></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Driftstillegget skal ikkje betalast ut til produksjon ut over kvoten til full pris i toprisordninga for mjølk.</article> <article class="defaultP" margin-top="true"><i>Kombinert ku- og geitmjølkproduksjon</i></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Ved kombinert produksjon skal kg produsert geitmjølk multipliserast med 2 og leggjast til kg produsert kumjølk. Tillegget pr. bruk vil avhenge av kva leveransegruppe dei kjem i.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">For kombinerte bruk i Nord-Norge skal ein nytte satsane for Nord- Norge. I resten av landet skal ein nytte satsane for kumjølk i Sør-Norge.</article></article><article class="legalArticle" data-lovdata-URL="LTI/forskrift/1990-07-01-717/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Leveringsformer</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Driftstillegget blir utbetalt for kumjølk, geitmjølk og fløyte som blir:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Levert frå produsent til meieriselskap.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Brukt til heimeproduksjon av fjell- og gardssmør og gards- og sæterost som blir avrekna frå meieriselskap.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Føresetnaden for å få driftstillegg er at dei leverte produkta fyller kvalitetskrava som er fastsette for det enkelte produkt.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Mjølk levert til meieriselskap skal avreknast med feitt- og proteinkorreksjon etter føresegner som er fastsette av Landbruksdepartementet.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Levert fløyte skal reknast om til liter mjølk etter feittinnhaldet og til same feittprosent som basisfeittprosenten i Riksoppgjeret.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Fjell- og gardssmør og gards- og sæterost blir rekna om til mjølk av Norske Melkeprodusenters Landsforbund etter omrekningsfaktorar som er godkjende av Landbruksdepartementet.</article></article><article class="legalArticle" data-lovdata-URL="LTI/forskrift/1990-07-01-717/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utbetaling av forskot</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det kan utbetalast forskot på driftstillegget i månadsrater etter utgangen av kvar månad til dei bruka som i føregåande år har levert minst 10.000 l kumjølk, 5.000 l geitmjølk eller smør og ost som tilsvarer desse mengdene. Dersom det i føregåande år har vore levert mindre enn desse kvanta frå bruket, kan driftstillegget utbetalast når leveransen i vedkommande år eventuelt når minstegrensa, manglande forskotsutbetalingar må då etterbetalast. For dei bruka som vil ha ein leveranse som ligg i nærleiken av kravet til minsteproduksjon og det vil vera tvil om produksjonen vil endra seg i året som kjem, bør saka drøftast med vedkommande produsent før avgjerd om forskotsutbetaling blir teken.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Plassering i leveransegruppe skal baserast på leveransen førre året avgrensa oppover til maksimalt mjølkekvoten (eventuelt frikvoten).</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Grunnlaget for utrekning av forskot skal vera det totale kvantum av mjølk, smør og ost som til kvar tid er levert, godkjent og avrekna til full pris i vedkomande avtaleår.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Forskotet for avtaleåret 1990/91 skal reknast ut etter følgjande satsar pr. bruk pr. månad:<table><tbody><tr><td data-text-align="left" data-vertical-align="top">Kumjølk<br />(liter)</td><td data-text-align="left" data-vertical-align="top">Sør-Norge<br />(kr)</td><td data-text-align="left" data-vertical-align="top">Nord-Norge<br />(kr)</td></tr><tr><td data-text-align="left" data-vertical-align="top">10.000 – 19.999</td><td data-text-align="left" data-vertical-align="top">3.100</td><td data-text-align="left" data-vertical-align="top">3.400</td></tr><tr><td data-text-align="left" data-vertical-align="top">20.000 – 29.999</td><td data-text-align="left" data-vertical-align="top">4.700</td><td data-text-align="left" data-vertical-align="top">5.200</td></tr><tr><td data-text-align="left" data-vertical-align="top">30.000 og over</td><td data-text-align="left" data-vertical-align="top">5.600</td><td data-text-align="left" data-vertical-align="top">6.100</td></tr></tbody></table><table><tbody><tr><td data-text-align="left" data-vertical-align="top">Geitmjølk</td><td data-text-align="left" data-vertical-align="top">Sør- og Nord-Norge</td></tr><tr><td data-text-align="left" data-vertical-align="top"> 5.000 –  9.999</td><td data-text-align="left" data-vertical-align="top">3.400</td></tr><tr><td data-text-align="left" data-vertical-align="top">10.000 – 14.999</td><td data-text-align="left" data-vertical-align="top">5.200</td></tr><tr><td data-text-align="left" data-vertical-align="top">15.000 og over</td><td data-text-align="left" data-vertical-align="top">6.100</td></tr></tbody></table></article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Meieriet skal føre særskild oppgåve over forskot til kvar einskild produsent.</article><article class="legalP" data-absoluteaddress="/paragraf/5/ledd/6/" id="paragraf-5-ledd-6">Landbruksdepartementet betaler ut samla forskot for vedkomande månad til Norske Melkeprodusenters Landsforbund, som syter for utbetaling til meieria, som igjen betaler ut til produsentane.</article><article class="legalP" data-absoluteaddress="/paragraf/5/ledd/7/" id="paragraf-5-ledd-7">Forskot skal gå fram som eigen post i leverandøroppgjeret. Meieria skal syte for at grunnmaterialet for oppgåvene er tilgjengelege for kontroll.</article></article><article class="legalArticle" data-lovdata-URL="LTI/forskrift/1990-07-01-717/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Om oppgåver</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kvart einskilt meieriselskap skal for kvar månad sende oppgåve til Norske Melkeprodusenters Landsforbund over forskot som er betalt ut i vedkomande månad. Meieriselskapet sin revisor skal revidere og stadfeste oppgåvene kvart halvår.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Norske Melkeprodusenters Landsforbund skal for kvart halvår, respektive 1.juli og 31. desember, sende ei spesifisert og samla oppgåve for heile landet til Landbruksdepartementet. Denne oppgåva skal vere revidert og stadfesta av statsautorisert revisor.</article></article><article class="legalArticle" data-lovdata-URL="LTI/forskrift/1990-07-01-717/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Årsoppgjer</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved utgangen av avtaleåret skal det gjennomførast eit årsoppgjer til produsent på basis av sluttkjøringar på EDB. Det skal førast manuelle korreksjonar for samdrifter jmf. §§ 3 og 5.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Har ein produsent ved dette oppgjeret fått utbetalt for stort forskot, skal skilnaden mellom utbetalt forskot og korrekt driftstillegg betalast tilbake.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Dersom kravet ikkje blir innfridd og vedkommande produsent framleis leverer mjølk, skal kravet dekkjast ved trekk i mjølkeoppgjeret. For produsentar som har slutta med mjølkeproduksjon, kan uteståande krav sendast Landbruksdepartementet via Landbrukskontoret for å bli avrekna mot produksjonstillegget eller bli drive inn på annan måte.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Årsoppgåver og utbetaling av rest på driftstillegget skal handsamast på tilsvarande måte som fastsett i § 5.</article></article><article class="legalArticle" data-lovdata-URL="LTI/forskrift/1990-07-01-717/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll og tilbakebetaling m.v.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">I tillegg til dei vilkåra for utbetaling av driftstillegget som går fram av føresegna gjeld elles:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">Meieriselskapa og Norske Melkeprodusenters Landsforbund syter for at dei oppgåver som blir gitt som grunnlag for utbetaling er i samsvar med føresegna.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">Landbruksdepartementet kan krevje alle opplysningar som er nødvendige for å avgjere om utrekning og utbetaling av driftstillegget til mjølkeprodusent er rett.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/8/ledd/1/punkt/3/" id="paragraf-8-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/8/ledd/1/punkt/3/ledd/1/" id="paragraf-8-ledd-1-punkt-3-ledd-1">Er det tvil om retten til driftstillegg, pliktar meieriselskapa og Norske Melkeprodusenters Landsforbund å legge saka fram for fylkeslandbrukskontoret. På same vis pliktar fylkeslandbrukskontoret å gje melding til dei aktuelle meieria kvar gong ny avklaring skjer med omsyn til retten til produksjonstillegg i jordbruket.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/8/ledd/1/punkt/4/" id="paragraf-8-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/8/ledd/1/punkt/4/ledd/1/" id="paragraf-8-ledd-1-punkt-4-ledd-1">Er det betalt ut driftstillegg for mjølk som ikkje oppfyller kvalitetskrava, jmf. § 2 i føresegn for grunntilskot, skal driftstillegget betalast tilbake med månadsbeløpet for vedkomande leveransegruppe.</article></article></li></ul></article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Er det betalt ut driftstillegg for mjølk som etter føresegna ikkje gir rett til driftstillegg, skal dette betalast tilbake. Det kan krevjast morarente frå utbetalingstidspunktet til tilbakebetaling skjer. Det same gjeld dersom brukaren burde ha visst eller forstått at utbetalinga var feil. Landbruksdepartementet kan, når særlege høve tilseier det, krevje tilbakebetaling for fleire år.</article></article><article class="legalArticle" data-lovdata-URL="LTI/forskrift/1990-07-01-717/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon og nærare retningsliner</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Landbruksdepartementet kan i særskilde høve dispensere frå føresegna og kan fastsetje nærare retningslinjer om gjennomføringa.</article></article><article class="legalArticle" data-lovdata-URL="LTI/forskrift/1990-07-01-717/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Avgjerd etter denne føresegna kan påklagast til Landbruksdepartementet. Klagefristen er 3 veker, rekna frå den dagen avgjerda frå fylkeslandbrukskontoret kom fram til vedkomande.</article></article><article class="legalArticle" data-lovdata-URL="LTI/forskrift/1990-07-01-717/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Iverksetting</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne føresegna gjeld frå 1. juli 1990. Frå same tid er føresegn gitt av Landbruksdepartementet 1. juli 1989 nr. 651 om kvantumsavgrensa statstilskot på mjølk sett ut av kraft.</article></article></main></body></html>