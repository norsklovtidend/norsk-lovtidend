<!DOCTYPE html><html lang="no"><head><title>Lov om endringer i vergemålsloven m.m. (hjelpevergeordningen m.m.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:01</dd><dt class="legacyID">Datokode</dt><dd class="legacyID">LOV-1990-06-15-29</dd><dt class="dokid">DokumentID</dt><dd class="dokid">LTI/lov/1990-06-15-29</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 9</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-07-05</dd><dt class="titleShort">Korttittel</dt><dd class="titleShort">Lov nr. 29 om endr. i lov vergemålsloven m.m.</dd><dt class="title">Tittel</dt><dd class="title">Lov om endringer i vergemålsloven m.m. (hjelpevergeordningen m.m.).</dd><dt class="miscInformation">Annet om dokumentet</dt><dd class="miscInformation">Ot.prp.nr.45 (1989–1990), Innst.O.nr.42 (1989–1990), Besl.O.nr.44 (1989–1990). Odels- og lagtingsvedtak hhv. 22. og 29. mai 1990. Fremmet av Justis- og politidepartementet.</dd><dt class="refid">RefID</dt><dd class="refid">lov/1990-06-15-29</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i vergemålsloven m.m. (hjelpevergeordningen m.m.).<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/1990-06-15-29" id="dokument"><h1>Lov om endringer i vergemålsloven m.m. (hjelpevergeordningen m.m.).</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1)" data-name="1)"><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1)</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 28. november 1898 om Umyndiggjørelse</article></article></li><li data-li-identifier="2)" data-name="2)"><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2)</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov av 22. april 1927 nr. 3 om vergemål for umyndige</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1990-06-15-29/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 28. november 1898 om Umyndiggjørelse skal følgende bestemmelser lyde:</article> <article class="defaultP" margin-top="true"><strong>§ 3</strong></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Begjæring om umyndiggjørelse kan fremsettes så vel av vedkommende selv, om han er myndig, som av hans ektefelle, slektninger i opp- eller nedstigende linje, søsken eller likeså nær besvogrede, samt, om han er umyndig, av hans verge. Forholdet mellom adoptivforeldre og adoptivbarn og deres slektninger i nedstigende linje regnes like med slektskap. Begjæring om umyndiggjørelse kan også fremsettes av fylkesmannen og av overformynderiet.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Når noen er innlagt i psykiatrisk sykehus etter Lov om psykisk helsevern § 5 for lengre tid enn 3 uker uten å ha verge eller hjelpeverge, skal sykehuset melde fra til fylkesmannen. Når noen ellers er innlagt i institusjon eller boform med heldøgns omsorg eller pleie, skal institusjonene m.m. melde fra til fylkesmannen eller overformynderiet dersom det anses å være behov for umyndiggjøring eller oppnevning av hjelpeverge. Departementet kan gi nærmere regler om meldeplikten.</article> <article class="defaultP" margin-top="true"><strong>§ 8</strong> annet ledd</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Er den som er begjært umyndiggjort ennå ikke 18 år, skal den omhandlede melding også sendes vergen, med mindre han selv har fremsatt begjæringen.</article> <article class="defaultP" margin-top="true"><strong>§ 28</strong></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Er den umyndiggjorte gift og vergemålet overdras ektefellen, skal formuen ikke inndras under overformynderiets bestyrelse og tilsyn. Samtykke av overformynderiet etter lov av 22. april 1927 nr. 3 om vergemål for umyndige m.m. §§ 49, 55 og 58 er nødvendig selv om ektefellen er oppnevnt til verge. For øvrig kreves i disse tilfelle ikke medvirkning av overformynderiet til vergens disposisjoner etter nevnte lovs 5. kapittel.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1990-06-15-29/KAPITTEL_2" data-partID="k2"><h2 data-text-align="center">II</h2><article class="defaultP">I lov av 22. april 1927 nr. 3 om vergemål for umyndige skal lovens tittel og følgende bestemmelser lyde:</article> <article class="defaultP" margin-top="true"><i>Lov om vergemål for umyndige m.m.</i></article> <article class="defaultP" margin-top="true"><strong>§ 17</strong></article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Vergen har krav på å få dekket nødvendige utlegg. I den utstrekning det er rimelig, kan vergen også få dekket tapt arbeidsfortjeneste eller få vederlag for arbeidet som verge. Kravet avgjøres av overformynderne.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Utgifter etter første ledd dekkes av den umyndiges midler. Har den umyndige ikke midler, eller finner overformynderne enstemmig at midlene er for ubetydelige til at den umyndige selv bør bære utgiftene til oppnevnt verge, dekkes disse av kommunen.</article> <article class="defaultP" margin-top="true"><strong>§ 18</strong></article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Den som en avgjørelse etter dette kapittel er gått imot, kan påklage den til fylkesmannen innen tre uker etter at han eller hun har mottatt underretning om avgjørelsen. Dersom fylkesmannen har begjært oppnevnt hjelpeverge (jf. § 90a), er departementet klageinstans for avgjørelser om oppnevning etter § 14.</article> <article class="defaultP" margin-top="true"><strong>§ 30</strong> annet ledd</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Som tilskudd til dekning av kommunens utgifter etter foregående ledd svares en forvaltningsavgift av de midler som forvaltes av overformynderiet etter § 62. Avgift regnes likevel ikke av verdipapirer og bankbøker som oppbevares i bank etter § 65 første ledd. Kongen fastsetter avgiftens størrelse i prosent av midlenes avkastning i regnskapsåret.</article> <article class="defaultP" margin-top="true"><strong>§ 73</strong> annet ledd</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Avgiften fastsettes av Kongen. Kongen kan bestemme at avgift ikke skal utredes når sikkerhetsfondet overstiger en viss prosentdel av fellesmassen.</article> <article class="defaultP" margin-top="true"><strong>§ 90 a</strong> <i>Oppnevning av hjelpeverge</i></article><article class="legalP" data-absoluteaddress="/kapittel/2/ledd/6/" id="kapittel-2-ledd-6">En myndig person som på grunn av sinnslidelse, andre psykiske forstyrrelser, senil demens, psykisk utviklingshemming eller legemlig funksjonshemming ikke kan vareta sine anliggender, kan ved behov få oppnevnt hjelpeverge.</article><article class="legalP" data-absoluteaddress="/kapittel/2/ledd/7/" id="kapittel-2-ledd-7">Før oppnevning finner sted, må det foreligge:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/ledd/7/punkt/1/" id="kapittel-2-ledd-7-punkt-1"><span class="data-originalId">1.</span><article class="legalP" data-absoluteaddress="/kapittel/2/ledd/7/punkt/1/ledd/1/" id="kapittel-2-ledd-7-punkt-1-ledd-1">Begjæring om oppnevning fra en person eller et organ som kan begjære umyndiggjøring etter umyndiggjøringsloven § 3 første ledd, eller fra ansvarshavende lege eller tilsynslege ved helseinstitusjon der vedkommende er innlagt. Om meldeplikt for psykiatrisk sykehus eller institusjon eller boform med heldøgns omsorg eller pleie gjelder umyndiggjøringsloven § 3 annet ledd.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/ledd/7/punkt/2/" id="kapittel-2-ledd-7-punkt-2"><span class="data-originalId">2.</span><article class="legalP" data-absoluteaddress="/kapittel/2/ledd/7/punkt/2/ledd/1/" id="kapittel-2-ledd-7-punkt-2-ledd-1">Tilfredsstillende legeerklæring om at vedkommende på grunn av sinnslidelse, andre psykiske forstyrrelser, senil demens, psykisk utviklingshemming eller legemlig funksjonshemming ikke kan vareta sine anliggender.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/ledd/7/punkt/3/" id="kapittel-2-ledd-7-punkt-3"><span class="data-originalId">3.</span><article class="legalP" data-absoluteaddress="/kapittel/2/ledd/7/punkt/3/ledd/1/" id="kapittel-2-ledd-7-punkt-3-ledd-1">Samtykke fra den som skal ha oppnevnt hjelpeverge, hvis det ikke går fram av legeerklæringen at innhenting av samtykke er umulig eller av særlige grunner utilrådelig.</article></article></li></ul></article><article class="legalP" data-absoluteaddress="/kapittel/2/ledd/8/" id="kapittel-2-ledd-8">Oppnevning skjer ellers etter reglene i § 14. Ved rettslig overprøving av vedtak om å oppnevne hjelpeverge kan retten prøve alle sider av vedtaket.</article> <article class="defaultP" margin-top="true"><strong>§ 90 b</strong> <i>Hjelpevergens oppdrag</i></article><article class="legalP" data-absoluteaddress="/kapittel/2/ledd/9/" id="kapittel-2-ledd-9">Hjelpevergen kan gis myndighet til å vareta klientens anliggender i sin alminnelighet eller enkelte særlige anliggender. Det skal tas uttrykkelig stilling til myndighetsområdet ved oppnevningen, og myndighetsområdet bør ikke gjøres mer omfattende enn nødvendig.</article> <article class="defaultP" margin-top="true"><strong>§ 90 c</strong> <i>Regler om hjelpevergens virksomhet</i></article><article class="legalP" data-absoluteaddress="/kapittel/2/ledd/10/" id="kapittel-2-ledd-10">For den som oppnevnes som hjelpeverge, gjelder bestemmelsene i § 7 første og tredje ledd, §§ 8 til 15, 17, 18, 49 jf. §§ 41 og 42, §§ 54, 56 og 61 tilsvarende. Blir ikke annet bestemt av de oppnevnende myndigheter, gjelder også §§ 50 til 52, 55, 58 og 77 til 81 for hjelpevergen så langt det passer.</article> <article class="defaultP" margin-top="true"><strong>§ 90 d</strong> <i>Registrering og forvaltning ved hjelpevergemål</i></article><article class="legalP" data-absoluteaddress="/kapittel/2/ledd/11/" id="kapittel-2-ledd-11">Overformynderiet kan pålegge hjelpevergen snarest mulig å besørge klientens bo registrert og vurdert og å sende registreringsforretningen til overformynderiet.</article><article class="legalP" data-absoluteaddress="/kapittel/2/ledd/12/" id="kapittel-2-ledd-12">Overformynderiet kan ved oppnevningen og senere bestemme at midler som omfattes av hjelpevergens oppdrag, skal forvaltes av overformynderiet etter samme regler som for umyndiges midler.</article><article class="legalP" data-absoluteaddress="/kapittel/2/ledd/13/" id="kapittel-2-ledd-13">Departementet kan gi nærmere regler om praktiseringen av første og annet ledd.</article> <article class="defaultP" margin-top="true"><strong>§ 90 e</strong> <i>Ektefellen som hjelpeverge</i></article><article class="legalP" data-absoluteaddress="/kapittel/2/ledd/14/" id="kapittel-2-ledd-14">Lovens bestemmelser om tilsyn og forvaltning av overformynderiet, om registrering og om regnskapsplikt gjelder ikke når vedkommendes ektefelle oppnevnes til hjelpeverge. Samtykke av overformynderiet etter §§ 49, 55 og 58 er nødvendig selv om ektefellen er oppnevnt til hjelpeverge. For øvrig kreves i disse tilfelle ikke overformynderiets medvirkning til hjelpevergens disposisjoner etter lovens 5. kapittel.</article> <article class="defaultP" margin-top="true"><strong>§ 90 f</strong> <i>Oppheving av hjelpevergemål</i></article><article class="legalP" data-absoluteaddress="/kapittel/2/ledd/15/" id="kapittel-2-ledd-15">Oppnevningen av hjelpeverge oppheves så snart grunnen til oppnevningen er bortfalt.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1990-06-15-29/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Loven trer i kraft fra den tid Kongen bestemmer.</article></section></main></body></html>