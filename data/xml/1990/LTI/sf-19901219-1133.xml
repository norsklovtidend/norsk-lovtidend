<!DOCTYPE html><html lang="no"><head><title>Forskrift om endring i forskrift om vederlag for opphold i institusjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:42</dd><dt class="legacyID">Datokode</dt><dd class="legacyID">FOR-1990-12-19-1133</dd><dt class="dokid">DokumentID</dt><dd class="dokid">LTI/forskrift/1990-12-19-1133</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 22</dd><dt class="dateInForce">I kraft fra</dt><dd class="dateInForce">1990-12-19</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-02-06</dd><dt class="title">Tittel</dt><dd class="title">Forskrift om endring i forskrift om vederlag for opphold i institusjon.</dd><dt class="refid">RefID</dt><dd class="refid">forskrift/1990-12-19-1133</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om vederlag for opphold i institusjon.<ul class="tocSubUl"><li>§ 3. Vederlagets størrelse ved langtidsopphold<ul class="tocSubUl"><li>§ 3. Vederlagets størrelse ved langtidsopphold</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1990-12-19-1133" id="dokument"><h1>Forskrift om endring i forskrift om vederlag for opphold i institusjon.</h1><article class="legalP" data-absoluteaddress="/ledd/1/" id="ledd-1">Sosialdepartementet har 19. desember 1990 vedtatt endring i forskrift av 21. desember 1988 nr. 1149 om vederlag for opphold i institusjon m.v. § 2 og § 3.</article> <article class="defaultP" margin-top="true">Forskriftens § 2 og § 3 skal lyde:</article><article class="futureLegalArticle" data-name="§2" data-partID="§2" data-absoluteaddress="/foreslåttparagraf/1/" id="foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Om vedtaket</span></span><article class="legalP" data-absoluteaddress="/foreslåttparagraf/1/ledd/1/" id="foreslåttparagraf-1-ledd-1">Den kommunen som har stilt garanti eller dekker oppholdsutgiftene treffer vedtak om vederlag etter denne forskriften.</article><article class="legalP" data-absoluteaddress="/foreslåttparagraf/1/ledd/2/" id="foreslåttparagraf-1-ledd-2">Det skal underrettes skriftlig om at det kan treffes vedtak om betaling i samsvar med denne forskriften. Slik underretning skal gis før eller senest samtidig med at avtale om flytting til institusjon m.v. blir inngått. Underretningen skal gis til beboeren. I de tilfeller hvor beboeren ønsker det eller hvor vedkommende er ute av stand til å motta underretning, skal slik underretning også gis til verge/hjelpeverge eller nærmeste pårørende.</article><article class="legalP" data-absoluteaddress="/foreslåttparagraf/1/ledd/3/" id="foreslåttparagraf-1-ledd-3">Når vedtak om betaling er truffet skal kommunen straks gi underretning om dette til beboeren. Det skal videre gis opplysning om klageadgangen, jfr. § 8.</article><article class="legalArticle" data-lovdata-URL="LTI/forskrift/1990-12-19-1133/§3" data-name="§3" data-partID="§3" data-absoluteaddress="/foreslåttparagraf/1/paragraf/1/" id="foreslåttparagraf-1-paragraf-1"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vederlagets størrelse ved langtidsopphold</span></h2><article class="legalP" data-absoluteaddress="/foreslåttparagraf/1/paragraf/1/ledd/1/" id="foreslåttparagraf-1-paragraf-1-ledd-1">Vederlaget må ikke overstige de reelle oppholdsutgifter. Kapitalutgiftene skal ikke tas med i beregningen av oppholdsutgiftene. Kommunen fastsetter oppholdsutgiftene ved den enkelte institusjon.</article><article class="legalP" data-absoluteaddress="/foreslåttparagraf/1/paragraf/1/ledd/2/" id="foreslåttparagraf-1-paragraf-1-ledd-2">Av inntekter inntil folketrygdens grunnbeløp fratrukket et fribeløp, fastsatt av Kongen, kan det kreves betalt 75 % årlig. Betaling skal begrenses slik at enhver har i behold til eget bruk minst 25 av folketrygdens grunnbeløp i tillegg til fordelen av fribeløpet. Av inntekter utover folketrygdens grunnbeløp betales inntil 85 %.</article><article class="legalP" data-absoluteaddress="/foreslåttparagraf/1/paragraf/1/ledd/3/" id="foreslåttparagraf-1-paragraf-1-ledd-3">Kommunen kan kreve vederlag av barn som har opphold i institusjon. En forutsetning for kommunens vederlagskrav er at barnet har selvstendig inntekt. Foreldrenes inntekts- og formuesforhold skal holdes utenfor vederlagsberegningen.</article><article class="legalP" data-absoluteaddress="/foreslåttparagraf/1/paragraf/1/ledd/4/" id="foreslåttparagraf-1-paragraf-1-ledd-4">Som inntekt regnes årets inntekter på grunnlag av pensjon, andre løpende trygdeytelser, arbeidsinntekt, næringsinntekt, leieinntekt, renter og annen avkastning av formue, etter fradrag av skatt og gjeldsrenter.</article><article class="legalP" data-absoluteaddress="/foreslåttparagraf/1/paragraf/1/ledd/5/" id="foreslåttparagraf-1-paragraf-1-ledd-5">Kommunen kan kreve opplysninger om inntektsforhold som er nødvendig for å kunne fastsette vederlaget.</article><article class="legalP" data-absoluteaddress="/foreslåttparagraf/1/paragraf/1/ledd/6/" id="foreslåttparagraf-1-paragraf-1-ledd-6">Dersom beboerens økonomiske situasjon endrer seg vesentlig, eller tidligere vedtak viser seg å bygge på uriktige opplysninger, skal saken tas opp til ny vurdering. Trygdekontoret kan holde tilbake utbetaling av trygdeytelser og andre samordnede ytelser som legges til grunn for betaling av vederlag etter denne forskrift, jfr. folketrygdloven § 15-1 nr. 6.</article><article class="legalP" data-absoluteaddress="/foreslåttparagraf/1/paragraf/1/ledd/7/" id="foreslåttparagraf-1-paragraf-1-ledd-7">Forskriften trer i kraft straks.</article></article></article></main></body></html>