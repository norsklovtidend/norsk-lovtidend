<!DOCTYPE html><html lang="no"><head><title>Forskrift om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke blir betalt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">FOR-1990-12-07-957</dd><dt class="dokid">DokumentID</dt><dd class="dokid">LTI/forskrift/1990-12-07-957</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 19</dd><dt class="dateInForce">I kraft fra</dt><dd class="dateInForce">1990-12-07</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§6-5</li></ul></dd><dt class="dateOfPublication">Kunngjort</dt><dd class="dateOfPublication">1990-12-20</dd><dt class="title">Tittel</dt><dd class="title">Forskrift om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke blir betalt.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 7. desember 1990 med hjemmel i lov av 17. juni 1966 nr. 12 om folketrygd § 6-5 annet ledd. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1990-12-07-957</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke blir betalt.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1990-12-07-957" id="dokument"><h1>Forskrift om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke blir betalt.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-12-07-957/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1990-12-07-957/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Pensjonsgivende inntekt som nevnt i folketrygdloven § 6-5 første ledd, skal nedsettes hvis trygdeavgift, eller medlemsavgift (pensjonsdelen), som nevnt i folketrygdloven § 16-1 nr. 1 a, og skatt og avgift som er utlignet sammen med denne, ikke er betalt fullt ut innen 3 år etter utløpet av utligningsåret. Slik nedsettelse skal likevel foretas tidligere når det foreligger vedtak om utgiftsføring eller nedsettelse/ettergivelse av utlignet skatt og avgift. Pensjonsgivende inntekt reduseres tilsvarende forholdet mellom ubetalt beløp og samlet utlignet skatt og avgift i samsvar med reglene i folketrygdlovens kapittel 6.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Nedsettelse av den pensjonsgivende inntekt etter folketrygdloven § 6-5 annet ledd foretas som endringssak etter ligningslovens kapittel 9. Fristen for å ta opp en sak til endring skal være 2 år etter det tidspunkt da nedsettelsen kunne vært foretatt. Når grunnlaget for nedsettelse er vedtak om utgiftsføring eller nedsettelse/ettergivelse av skatt og avgift som nevnt i første ledds annet punktum, skal fristen være 2 år fra utløpet av det år slikt vedtak ble truffet.</article></article><article class="legalArticle" data-lovdata-URL="LTI/forskrift/1990-12-07-957/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Nedsettelse av den pensjonsgivende inntekt foretas likevel ikke i den utstrekning skyldige skatter og avgifter betales innen en frist som fastsettes i varsel etter ligningsloven § 9-7. Fristen skal være minst 14 dager. Når særlige grunner foreligger kan den fastsatte frist forlenges. Når nedsettelse/ettergivelse av utlignet skatt og avgift i medhold av skattebetalingsloven § 41, vil føre til nedsettelse av den pensjonsgivende inntekt etter folketrygdloven § 6-5, skal skattyteren underrettes om dette i varsel etter ligningsloven § 9-7 før vedtak om skattenedsettelse treffes. Skattyteren skal også underrettes ved slikt varsel om at pensjonsgivende inntekt vil bli nedsatt, dersom det foretas utgiftsføring av utlignet skatt og avgift.</article></article><article class="legalArticle" data-lovdata-URL="LTI/forskrift/1990-12-07-957/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Pensjonsgivende inntekt nedsettes ikke når:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">nedsettelsen av den pensjonsgivende inntekt ikke vil utgjøre mer enn 25 prosent av folketrygdens grunnbeløp for det inntektsår nedsettelsen gjelder,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">utlignet skatt nedsettes etter søknad i forbindelse med etterbetaling av skatte- og avgiftspliktige ytelser etter opptjeningsåret,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/3/ledd/1/punkt/3/" id="kapittel-1-paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/" id="kapittel-1-paragraf-3-ledd-1-punkt-3-ledd-1">det pågår avdragsbetaling i henhold til avtale mellom kommunekassereren og skattyter, og denne ikke misligholdes,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/3/ledd/1/punkt/4/" id="kapittel-1-paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/3/ledd/1/punkt/4/ledd/1/" id="kapittel-1-paragraf-3-ledd-1-punkt-4-ledd-1">det pågår tvangsmessig innfordring i form av påleggstrekk,</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/paragraf/3/ledd/1/punkt/5/" id="kapittel-1-paragraf-3-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/paragraf/3/ledd/1/punkt/5/ledd/1/" id="kapittel-1-paragraf-3-ledd-1-punkt-5-ledd-1">videre innfordring etter kommunekassererens avgjørelse foreløpig er stilt i bero fordi skatte- og avgiftskravet er sikret ved pant,</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/paragraf/3/ledd/1/punkt/6/" id="kapittel-1-paragraf-3-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/1/paragraf/3/ledd/1/punkt/6/ledd/1/" id="kapittel-1-paragraf-3-ledd-1-punkt-6-ledd-1">skatte- og avgiftskravet er brakt inn for domstolene, og saken ikke er endelig avgjort,</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/paragraf/3/ledd/1/punkt/7/" id="kapittel-1-paragraf-3-ledd-1-punkt-7"><span class="data-originalId">g)</span><article class="legalP" data-absoluteaddress="/kapittel/1/paragraf/3/ledd/1/punkt/7/ledd/1/" id="kapittel-1-paragraf-3-ledd-1-punkt-7-ledd-1">det er klart at ligningen vil bli endret.</article></article></li></ul></article></article><article class="legalArticle" data-lovdata-URL="LTI/forskrift/1990-12-07-957/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Nye pensjonspoeng beregnes etter reglene i folketrygdloven § 6-5 på grunnlag av den nedsatte pensjonsgivende inntekt. Reglene i § 1 annet ledd og § 2 gjelder tilsvarende.</article></article><article class="legalArticle" data-lovdata-URL="LTI/forskrift/1990-12-07-957/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Reduksjon av pensjonsgivende inntekt og pensjonspoeng får ikke konsekvenser for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/5/ledd/1/punkt/1/" id="kapittel-1-paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/5/ledd/1/punkt/1/ledd/1/" id="kapittel-1-paragraf-5-ledd-1-punkt-1-ledd-1">allerede utbetalte ytelser,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/5/ledd/1/punkt/2/" id="kapittel-1-paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/5/ledd/1/punkt/2/ledd/1/" id="kapittel-1-paragraf-5-ledd-1-punkt-2-ledd-1">løpende sykepenger,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/5/ledd/1/punkt/3/" id="kapittel-1-paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/5/ledd/1/punkt/3/ledd/1/" id="kapittel-1-paragraf-5-ledd-1-punkt-3-ledd-1">attføringspenger som er beregnet før endringen er registrert i Rikstrygdeverkets poengregister.</article></article></li></ul></article></article><article class="legalArticle" data-lovdata-URL="LTI/forskrift/1990-12-07-957/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Innbetaling av ubetalte skatter og avgifter etterat nedsettelse av pensjonsgivende inntekt og pensjonspoeng er foretatt, medfører ikke adgang til å tilbakeføre pensjonspoeng.</article></article><article class="legalArticle" data-lovdata-URL="LTI/forskrift/1990-12-07-957/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Utlignet trygdeavgift etter folketrygdloven § 16-2 annet ledd bokstav b og bokstav c blir å nedsette av ligningsmyndighetene på grunnlag av vedtak om nedsettelse av den pensjonsgivende inntekt og pensjonspoeng. Nedsettelsen foretas tilsvarende forholdet mellom ubetalt skatt og avgift og samlet utlignet skatt og avgift. Skattebetalingsloven § 25 nr. 1 kommer ikke til anvendelse.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">På tilsvarende måte blir å nedsette utlignet medlemsavgift (pensjonsdelen) etter folketrygdloven § 16-1 nr. 1 a, før lovendringen av 23. desember 1988.</article><article class="legalP" data-absoluteaddress="/kapittel/1/paragraf/7/ledd/3/" id="kapittel-1-paragraf-7-ledd-3">Ligningskontoret sender melding til kommunekassereren om nedsettelse av avgift etter første og annet ledd. På grunnlag av meldingen posterer kommunekassereren nedsettelsen i skatteregnskapet.</article><article class="legalP" data-absoluteaddress="/kapittel/1/paragraf/7/ledd/4/" id="kapittel-1-paragraf-7-ledd-4">Reglene i § 1 annet ledd og § 2 gjelder tilsvarende ved nedsettelse etter første og annet ledd.</article></article><article class="legalArticle" data-lovdata-URL="LTI/forskrift/1990-12-07-957/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Departementet kan gi regler om gjennomføring av nedsettelsen.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-12-07-957/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Bestemmelsene under I trer i kraft straks, og gjelder for skatt og avgift utlignet etter 1. juli 1985.</article></section></main></body></html>