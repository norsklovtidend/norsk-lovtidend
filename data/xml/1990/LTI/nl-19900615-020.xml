<!DOCTYPE html><html lang="no"><head><title>Lov om endringer i lov av 18. august 1911 nr. 8 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:09</dd><dt class="legacyID">Datokode</dt><dd class="legacyID">LOV-1990-06-15-20</dd><dt class="dokid">DokumentID</dt><dd class="dokid">LTI/lov/1990-06-15-20</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 9</dd><dt class="dateInForce">I kraft fra</dt><dd class="dateInForce">1990-08-04</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-07-05</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov av 18. august 1911 nr. 8 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.52 (1989–1990), Innst.O.nr.38 (1989–1990), Besl.O.nr.46 (1989–1990). Odels- og lagtingsvedtak hhv. 28. mai og 5. juni 1990. Fremmet av Finans- og tolldepartementet.</dd><dt class="refid">RefID</dt><dd class="refid">lov/1990-06-15-20</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 18. august 1911 nr. 8 om skatt av formue og inntekt (skatteloven).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1990-06-15-20" id="dokument"><h1>Lov om endringer i lov av 18. august 1911 nr. 8 om skatt av formue og inntekt (skatteloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1990-06-15-20/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 18. august 1911 nr. 8 om skatt av formue og inntekt (skatteloven) gjøres følgende endringer:</article> <article class="defaultP" margin-top="true">§ 24 annet ledd b skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Medlemmer av Regjering og Storting, samt statssekretærer og politiske rådgivere i departementene og ved statsministerens kontor, anses bosatt i den kommune der de hadde bosted før de tiltrådte. Dette gjelder ikke hvis det er inntruffet en forandring som, uavhengig av vervet, begrunner nytt bosted.</article> <article class="defaultP" margin-top="true">§ 42 tredje ledd m skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Følgende inntekter om bord på skip:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">verdien av fritt opphold om bord på fartøy og tariffmessig hyretillegg for egen kost,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">ekstrahyre, effektgodtgjørelse og annen godtgjørelse ved forlis,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">krigsrisikotillegg som er opptjent under fart i erklærte krigssoner.</article></article></li></ul></article> <article class="defaultP" margin-top="true">Nåværende m blir ny n.</article> <article class="defaultP" margin-top="true">§ 44 sjette ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Har begge ektefeller inntekt av arbeid kan den av ektefellene som har lavest inntekt kreve fradrag med 40 pst. av inntekten, dog høyest kr. 3.500 dersom ektefellene forsørger ett barn som ikke har fylt 12 år før utgangen av inntektsåret. Har ektefellene to eller flere barn under den nevnte alder, kan det kreves fradrag med 50 pst. av inntekten, dog høyst kr. 4.500. Inntekt av arbeid i den annen ektefelles eller felles bedrift fastsettes i tilfelle etter reglene i § 16 femte ledd. Dette gjelder også ved felles ligning. Er den ene av ektefellene ufør, under utdanning eller på annen måte ute av stand til å ha det daglige pass og stell av barn, kan den annen ektefelle kreve fradraget i sin arbeidsinntekt. Er de legitimerte utgiftene til pass og stell av barn større enn standardfradragene i første og annet punktum, gis fradrag med inntil kr. 17.500 for ett barn og kr. 21.000 for to eller flere barn når barna er under 12 år eller har særskilt behov for omsorg og pleie.</article> <article class="defaultP" margin-top="true">§ 44 ellevte ledd nr. 3 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">3.</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">Med 25 pst. av innskudd i aksjefond (jfr. lov av 12. juni 1981 nr. 52). Fradraget regnes ikke av et høyere beløp enn kr. 3.000 i klasse 1 og kr. 6.000 i klasse 2. Grensebeløpet på kr. 6.000 i klasse 2 gjelder også for skattepliktige i klasse 1 som nevnt i § 76 og § 77 nr. 1-4, og for ektefeller hvor den ene lignes etter § 16 fjerde eller femte ledd. Ubenyttet skattefradrag etter nr. 1 og 2 øker grensebeløpet tilsvarende, likevel slik at fradraget ikke kan gis av et høyere beløp enn kr. 7.000 i klasse 1 og kr. 14.000 i klasse 2. Fradrag gis på grunnlag av melding fra vedkommende aksjefond. Skattyterens fødselsnummer skal registreres i samband med innskuddet. Når det er gitt fradrag etter denne bestemmelse og skattyteren hever innskuddet før 4 år etter innskuddsdato, skal det gjøres tillegg i skatten. Tillegget skal være 25 pst. av innskuddet. Tillegg beregnes ikke når innskudd heves som arv etter innskyteren. Kongen gir nærmere regler om gjennomføringen av fradrag og tillegg i skatt.</article></article></li></ul></article> <article class="defaultP" margin-top="true">§ 44 sekstende ledd nr. 1 første ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Med sjømann skal forstås enhver som mer enn 30 dager sammenhengende er ansatt om bord i tjeneste hos rederiet eller hos arbeidsgiver som driver næringsvirksomhet om bord i norsk skip. Med sjømann skal også forstås enhver som er bosatt i riket og som mer enn 30 dager sammenhengende er ansatt hos arbeidsgiver tilknyttet pool-ordning for reparasjons- og vedlikeholdsarbeid om bord på norske skip. Utenlandsk skip likestilles med norsk skip dersom norsk rederi har den virkelige ledelse av skipet eller forestår driften av det. Departementet kan bestemme at også andre utenlandske skip skal være likestilt med norske skip.</article> <article class="defaultP" margin-top="true">§ 53 første ledd femte punktum skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Når den skattepliktige åpner offentlig akkordforhandling eller oppnår underhåndsakkord med en eller flere av sine kreditorer, kan underskudd for vedkommende inntektsår og tidligere år bare kreves fratrukket for den del som overstiger det ettergitte gjeldsbeløpet.</article> <article class="defaultP" margin-top="true">§ 53 første ledd sjette punktum skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Kommer den skattepliktiges bo under konkursbehandling, kan underskudd for vedkommende inntektsår og tidligere år kreves fratrukket bare inntil det beløp som konkursdebitor tilbakebetaler til kreditorene av udekket gjeld etter konkursen.</article> <article class="defaultP" margin-top="true">§ 53 første ledd syvende punktum skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Når eierforholdene i et selskap blir helt eller delvis endret enten ved sammenslutning med annet selskap eller ved annen transaksjon og det er sannsynlig at det ved transaksjonen hovedsakelig tilsiktes skattemessige fordeler for partene, bortfaller den rett selskapet ellers måtte ha til fradrag for underskudd i vedkommende inntektsår og tidligere år.</article> <article class="defaultP" margin-top="true">Åttende punktum oppheves.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1990-06-15-20/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene i §§ 24, 42 og 44 gjelder fra og med inntektsåret 1990.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Endringene i § 53 gjelder fra og med inntektsåret 1989. Finansdepartementet fastsetter overgangsregler.</article></section></main></body></html>