<!DOCTYPE html><html lang="no"><head><title>Forskrift om regulering av deltakelsen i fisket med not etter brisling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">FOR-1990-06-01-388</dd><dt class="dokid">DokumentID</dt><dd class="dokid">LTI/forskrift/1990-06-01-388</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 8</dd><dt class="dateInForce">I kraft fra</dt><dd class="dateInForce">1990-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-16-57/§6</li></ul></dd><dt class="dateOfPublication">Kunngjort</dt><dd class="dateOfPublication">1990-06-14</dd><dt class="title">Tittel</dt><dd class="title">Forskrift om regulering av deltakelsen i fisket med not etter brisling.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 1. juni 1990 med hjemmel i § 6 og § 8 i lov av 16. juni 1972 om regulering av deltakelsen i fisket. Fremmet av Fiskeridepartementet.</dd><dt class="refid">RefID</dt><dd class="refid">forskrift/1990-06-01-388</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av deltakelsen i fisket med not etter brisling.<ul class="tocSubUl"><li>§ 1. Vilkår for deltakelse</li><li>§ 2. Kontroll og sertifisering</li><li>§ 3. Landnot</li><li>§ 4. Påmelding</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1990-06-01-388" id="dokument"><h1>Forskrift om regulering av deltakelsen i fisket med not etter brisling.</h1><article class="legalArticle" data-lovdata-URL="LTI/forskrift/1990-06-01-388/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for deltakelse</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ingen kan drive fiske med not etter brisling uten at følgende vilkår foreligger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Vedkommende fisker må stå på blad B i fiskarmanntallet.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Vedkommende fisker må eie fartøyet som benyttes, og må ha minst to års erfaring fra brislingfiske.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">Fartøyet må være registrert i merkeregisteret og under 27,5 meter lengste lengde og laste under 1.500 hl.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1">Fartøyet må være egnet, bemannet og utstyrt med bruk for fiske med not etter brisling.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Bas eller høvedsmann med tradisjonelt brislingbruk og kontrakt om leie av fartøy kan, når særlige forhold foreligger, godkjennes for deltakelse såfremt enheten samlet fyller vilkårene for deltakelse. Fiskerisjefen gis fullmakt til å treffe vedtak om slik dispensasjon.</article></article><article class="legalArticle" data-lovdata-URL="LTI/forskrift/1990-06-01-388/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kontroll og sertifisering</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fartøy med brislingbruk skal årlig framstilles for kontroll av at de fastsatte vilkår for å drive fiske er oppfylt. Kontrollen foretas av Fiskeridirektoratets kontrollverk, som kan delegere sin myndighet til inspektører ansatt i Kontrollverket.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Distriktssjefen er klageinnstans for vedtak fattet av inspektør ansatt i Fiskeridirektoratets kontrollverk.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Fartøy kan ikke begynne fiske før godkjenning er innhentet.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Fiskeridirektoratet kan gi utfyllende forskrift om kontroll og sertifisering.</article></article><article class="legalArticle" data-lovdata-URL="LTI/forskrift/1990-06-01-388/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Landnot</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Unntatt fra vilkårene i § 1 første ledd bokstav a er fiske med landnot i kombinasjon med jordbruk, når vedkommende har levert brisling til hermetikkindustrien i minst to av årene 1987, 1988 eller 1989.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">§ 2 kommer til anvendelse så langt den passer.</article></article><article class="legalArticle" data-lovdata-URL="LTI/forskrift/1990-06-01-388/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Påmelding</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ingen kan delta i brislingfisket uten å være påmeldt til Norges Sildesalgslag.</article></article><article class="legalArticle" data-lovdata-URL="LTI/forskrift/1990-06-01-388/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft straks.</article></article></main></body></html>