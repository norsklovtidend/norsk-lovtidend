<!DOCTYPE html><html lang="no"><head><title>Forskrift om tiltak mot farlige plantesjukdommer og skadedyr på planter (planteskadegjørere).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:08</dd><dt class="legacyID">Datokode</dt><dd class="legacyID">FOR-1990-09-18-921</dd><dt class="dokid">DokumentID</dt><dd class="dokid">LTI/forskrift/1990-09-18-921</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 18</dd><dt class="dateInForce">I kraft fra</dt><dd class="dateInForce">1990-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1964-03-14-1</li></ul></dd><dt class="dateOfPublication">Kunngjort</dt><dd class="dateOfPublication">1990-12-14</dd><dt class="title">Tittel</dt><dd class="title">Forskrift om tiltak mot farlige plantesjukdommer og skadedyr på planter (planteskadegjørere).</dd><dt class="refid">RefID</dt><dd class="refid">forskrift/1990-09-18-921</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tiltak mot farlige plantesjukdommer og skadedyr på planter (planteskadegjørere).<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-09-18-921" id="dokument"><h1>Forskrift om tiltak mot farlige plantesjukdommer og skadedyr på planter (planteskadegjørere).</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 18. september 1990 i medhold av lov av 14. mars 1964 nr. 1 om tiltak mot plantesjukdommar og skadedyr på planter (plantesjukdomslova), jfr. kgl. res. av 30. oktober 1964.</article><article class="legalArticle" data-lovdata-URL="LTI/forskrift/1990-09-18-921/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Landbruksdepartementet bestemmer hvilke plantesjukdommer og skadedyr på planter (planteskadegjørere) som skal gå inn under plantesjukdomsloven. Disse skadegjørere oppføres enten på en A-liste over farlige planteskadegjørere eller en B-liste over andre viktige planteskadegjørere (vedlegg A og B).</article></article><article class="legalArticle" data-lovdata-URL="LTI/forskrift/1990-09-18-921/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den myndighet som i henhold til kgl.res. av 30. oktober 1964 er tillagt Landbruksdepartementet, delegeres med dette til Statens plantevern for følgende paragrafer og punkter i plantesjukdomslova: § 2, b, c og d og § 11.</article></article><article class="legalArticle" data-lovdata-URL="LTI/forskrift/1990-09-18-921/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">STIL/Statens planteinspeksjon tillegges ansvaret for tilsynet med de bestemmelser som er gitt i denne forskriften (jfr. § 4 i plantesjukdomslova). Tilsynet, som også omfatter kontrollen med å påse at de fastsatte tiltak etterkommes, utføres med bistand fra fylkeslandbrukskontorene og Statens plantevern.</article></article><article class="legalArticle" data-lovdata-URL="LTI/forskrift/1990-09-18-921/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Planter eller plantedeler som er smittet med eller fører med seg smitte av farlige skadegjørere (A-liste), er forbudt å nytte til videre dyrking eller oppformering eller annen bruk som kan føre til smittespredning er heller ikke tillatt å selge eller avhende. Dette gjelder også jord, andre dyrkingsmedia og gjenstander som fører med seg smitte. Forbudet mot salg og avhending gjelder ikke for konsumvare/ferdigvare, med mindre dette er særskilt omtalt i utfyllende bestemmelser.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Andre viktige planteskadegjørere (B-liste) må bare forekomme i ubetydelig omfang i planter eller plantedeler til videre dyrking eller oppformering.</article></article><article class="legalArticle" data-lovdata-URL="LTI/forskrift/1990-09-18-921/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Angrep eller mistanke om angrep av farlige planteskadegjørere (A-liste), skal straks meldes til Statens plantevern, enten direkte eller via annen offentlig faginstans.</article></article><article class="legalArticle" data-lovdata-URL="LTI/forskrift/1990-09-18-921/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Statens plantevern fastsetter utfyllende bestemmelser om de tiltak som anses som nødvendige for å slå ned angrep og hindre spredning av planteskadegjørere.</article></article><article class="legalArticle" data-lovdata-URL="LTI/forskrift/1990-09-18-921/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">De tiltak som vedtas skal meddeles skriftlig til vedkommende eier eller bruker. STIL/Statens planteinspeksjon og vedkommende fylkeslandbrukskontor skal underrettes om vedtakene.</article></article><article class="legalArticle" data-lovdata-URL="LTI/forskrift/1990-09-18-921/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Statens plantevern kan dispensere fra bestemmelsene gitt i § 4 i denne forskrift.</article></article><article class="legalArticle" data-lovdata-URL="LTI/forskrift/1990-09-18-921/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Avgjørelser tatt i henhold til denne forskrift kan påklages til Landbruksdepartementet, jfr. kap. VI i forvaltningsloven av 10. februar 1967. Klagefristen er 3 uker fra det tidspunkt underretningen om vedtaket er mottatt.</article></article><article class="legalArticle" data-lovdata-URL="LTI/forskrift/1990-09-18-921/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overtredelse av denne forskrift og tiltak som er vedtatt i medhold av den, er straffbart etter § 10 i plantesjukdomslova.</article></article><article class="legalArticle" data-lovdata-URL="LTI/forskrift/1990-09-18-921/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft den 1. november 1990. Samtidig oppheves følgende forskrifter og bestemmelser:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/1/" id="paragraf-11-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/1/ledd/1/" id="paragraf-11-ledd-1-punkt-1-ledd-1">Forskrifter om rådgjerder mot klumprot (Plasmodiophora brassicae) av 19. oktober 1945.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/2/" id="paragraf-11-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/2/ledd/1/" id="paragraf-11-ledd-1-punkt-2-ledd-1">Forskrifter om rådgjerder mot potetkreft (Synchytrium endobioticum) av 7. desember 1945.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/3/" id="paragraf-11-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/3/ledd/1/" id="paragraf-11-ledd-1-punkt-3-ledd-1">Forskrift om rådgjerder mot soppene Phaeocryptopus Gaeumanni m.fl. av 11. januar 1946.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/4/" id="paragraf-11-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/4/ledd/1/" id="paragraf-11-ledd-1-punkt-4-ledd-1">Forskrift om rådgjerder mot svartrust og kronrust av 11. januar 1946.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/5/" id="paragraf-11-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/5/ledd/1/" id="paragraf-11-ledd-1-punkt-5-ledd-1">Forskrift om blodlus på planter av 29. januar 1951.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/6/" id="paragraf-11-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/6/ledd/1/" id="paragraf-11-ledd-1-punkt-6-ledd-1">Forskrift om San Jose skjoldlusa og potetnematoden av 4. mai 1951.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/7/" id="paragraf-11-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/7/ledd/1/" id="paragraf-11-ledd-1-punkt-7-ledd-1">Forskrift om soppslekten Ulmus av 20. mai 1952.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/8/" id="paragraf-11-ledd-1-punkt-8"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/8/ledd/1/" id="paragraf-11-ledd-1-punkt-8-ledd-1">Forskrift om filtrust av 20. mai 1952.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/9/" id="paragraf-11-ledd-1-punkt-9"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/9/ledd/1/" id="paragraf-11-ledd-1-punkt-9-ledd-1">Forskrifter om rådgjerder mot stengelål (Ditylenchus dipsaci) i løk av 12. februar 1960.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/10/" id="paragraf-11-ledd-1-punkt-10"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/10/ledd/1/" id="paragraf-11-ledd-1-punkt-10-ledd-1">Forskrifter om rådgjerder mot soppen Ascochyta chrysanthemi av 4. april 1963.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/11/" id="paragraf-11-ledd-1-punkt-11"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/11/ledd/1/" id="paragraf-11-ledd-1-punkt-11-ledd-1">Forskrifter om rådgjerder mot soppen Puccinia horiana av 15. mai 1964.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/12/" id="paragraf-11-ledd-1-punkt-12"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/12/ledd/1/" id="paragraf-11-ledd-1-punkt-12-ledd-1">Forskrifter om rustsoppen Pelargoniumrust skal gå inn under plantesjukdomslova av 5. januar 1967.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/13/" id="paragraf-11-ledd-1-punkt-13"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/13/ledd/1/" id="paragraf-11-ledd-1-punkt-13-ledd-1">Forskrifter om rådgjerder mot løk-kvitråte (Sclerotium cepivorum) på løkvekster av 25. februar 1969.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/14/" id="paragraf-11-ledd-1-punkt-14"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/14/ledd/1/" id="paragraf-11-ledd-1-punkt-14-ledd-1">Forskrift om rådgjerder mot potetringbakteriose (Corynebacterium sepedonicum) av 7. oktober 1975.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/15/" id="paragraf-11-ledd-1-punkt-15"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/15/ledd/1/" id="paragraf-11-ledd-1-punkt-15-ledd-1">Forskrifter om rådgjerder mot potetcystenematoder (Heterodera Rostochiensis Woll og Heterodera Pallida, Stone-Gut og Hvit potetcystenematode (Potetål) av 5. desember 1977.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/16/" id="paragraf-11-ledd-1-punkt-16"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/16/ledd/1/" id="paragraf-11-ledd-1-punkt-16-ledd-1">Forskrifter om rådgjerder mot soppen Puccinia pelargonii-zonalis (pelargoniumrust) av 28. februar 1978.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/17/" id="paragraf-11-ledd-1-punkt-17"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/17/ledd/1/" id="paragraf-11-ledd-1-punkt-17-ledd-1">Tiltak mot pærebrann (Erwinia amylovora) i Rogaland av 5. september 1986.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/18/" id="paragraf-11-ledd-1-punkt-18"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/18/ledd/1/" id="paragraf-11-ledd-1-punkt-18-ledd-1">Forskrift om tiltak mot plantesjukdommen pærebrann (Erwinia amylovora) av 28. april 1989 nr. 510.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/19/" id="paragraf-11-ledd-1-punkt-19"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/19/ledd/1/" id="paragraf-11-ledd-1-punkt-19-ledd-1">Forskrift om tiltak mot plantesjukdommen almesjuke (Ophiostoma ulmi) av 29. november 1989 nr. 1214 og 1327<sup class="footnotereference" data-footnotereferencevalue="1" data-unique-footnote-counter="1">1</sup>.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ved en feil kunngjort to ganger.</article></footer></article></main></body></html>