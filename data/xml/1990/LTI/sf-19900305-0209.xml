<!DOCTYPE html><html lang="no"><head><title>Forskrift om fiske etter anadrome laksefisk i sjøen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:15</dd><dt class="legacyID">Datokode</dt><dd class="legacyID">FOR-1990-03-05-209</dd><dt class="dokid">DokumentID</dt><dd class="dokid">LTI/forskrift/1990-03-05-209</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 5</dd><dt class="dateInForce">I kraft fra</dt><dd class="dateInForce">1991-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-04-14-261</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1964-03-06</li><li>lov/1964-03-06/§13</li><li>lov/1964-03-06/§40</li><li>lov/1964-03-06/§64</li><li>forskrift/1965-09-24-3890</li></ul></dd><dt class="dateOfPublication">Kunngjort</dt><dd class="dateOfPublication">1990-04-20</dd><dt class="title">Tittel</dt><dd class="title">Forskrift om fiske etter anadrome laksefisk i sjøen.</dd><dt class="refid">RefID</dt><dd class="refid">forskrift/1990-03-05-209</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fiske etter anadrome laksefisk i sjøen.<ul class="tocSubUl"><li>§ 1. Årsfredningen</li><li>§ 2. Ukefredning</li><li>§ 3. Trådtyper</li><li>§ 4. Redskapsdefinisjoner</li><li>§ 5. Forbud mot spesielle redskaper</li><li>§ 6. Straff</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1990-03-05-209" id="dokument"><h1>Forskrift om fiske etter anadrome laksefisk i sjøen.</h1><article class="legalP" data-absoluteaddress="/ledd/1/" id="ledd-1">Med hjemmel i lov av 6. mars 1964 om laksefisket og innlandsfisket §§ 13, 40, 64 litra j og k, 67, jfr kgl.res. av 24. september 1965, har Direktoratet for naturforvaltning 5. mars 1990 fastsatt følgende forskrift :</article><article class="legalArticle" data-lovdata-URL="LTI/forskrift/1990-03-05-209/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Årsfredningen</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I sjøen er anadrome laksefisk fredet fra og med 5. august til og med 31. mai.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Fra dette gjøres følgende unntak:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">Fiske med krokgarn er bare tillatt fra og med 1. juli til og med 4. august, bortsett fra Finnmark hvor fiske med krokgarn er tillatt fra og med 1. juni til og med 15. juli.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">Fiske med kilenot i Finnmark er tillatt fra og med 15. mai til og med 4. august. Fiske med dorg i Finnmark er tillatt fra og med 1. mai til og med 4. august.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/2/punkt/3/" id="paragraf-1-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/2/punkt/3/ledd/1/" id="paragraf-1-ledd-2-punkt-3-ledd-1">I Møre og Romsdal fylke, og i den del av Trondheimsfjorden som ligger innenfor nord for) en rett linje trukket fra sydspissen av Frosta til ytterste odde ved Seter i Leksvik, og i den del av Nordland fylke som ligger sør for Bodø, Skjerstad og Saltdal kommuner, er fiske med krokgarn bare tillatt fra og med 1. juli til og med 21. juli.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/1/ledd/2/punkt/4/" id="paragraf-1-ledd-2-punkt-4"><span class="data-originalId">4.</span><article class="legalP" data-absoluteaddress="/paragraf/1/ledd/2/punkt/4/ledd/1/" id="paragraf-1-ledd-2-punkt-4-ledd-1">Fiske med stang i sjøen etter anadrome laksefisk er tillatt hele året når fisket foregår fra land. I fredningstiden for det enkelte vassdrag er det ikke tillatt å fiske nærmere elveosen enn 100 meter.</article></article></li></ul></article></article><article class="legalArticle" data-lovdata-URL="LTI/forskrift/1990-03-05-209/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ukefredning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ukefredningen for anadrome laksefisk i sjøen varer fra fredag kl. 18.00 til mandag kl. 18.00.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Følgende unntak gjelder:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">Fiske med krokgarn er bare tillatt fra mandag kl. 18.00 til onsdag kl. 18.00 unntatt i Finnmark fylke hvor fiske med krokgarn er tillatt fra mandag kl. 18.00 til fredag kl. 18.00.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">I de områder som er nevnt under § 1, pkt. 3 er fiske med kilenot og sitjenot bare tillatt fra mandag kl. 18.00 til onsdag kl. 18.00.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/2/punkt/3/" id="paragraf-2-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/2/punkt/3/ledd/1/" id="paragraf-2-ledd-2-punkt-3-ledd-1">Ukefredningen gjelder ikke for fiske med stang og håndsnøre. Dorg med en sluk o.l. regnes som håndsnøre.</article></article></li></ul></article></article><article class="legalArticle" data-lovdata-URL="LTI/forskrift/1990-03-05-209/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Trådtyper</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er forbudt å benytte monofilamenter o.l. (tråd med grovere enkeltfilamenter enn 10 denier) i bundne redskaper som brukes til fangst av anadrome laksefisk.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">I fangst del en til krokgarn er det forbudt å benytte tynnere tråd enn 0,70 mm (210/4x3, norsk nr 4). I fangstdelen til kilenot er det forbudt å benytte tynnere tråd enn 0,95 mm (210/7x3, norsk nr 7).</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">I ledegarnet til kilenot og krokgarn er det forbudt å benytte tynnere tråd enn 1,1 mm (210/8x3, norsk nr 8).</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">1. ledd trer i kraft 1. januar 1991. Unntatt fra dette er forbud mot enkel monofilamenttråd i fangstdel i krokgarn og kilenot som trer i kraft straks. 2. og 3. ledd trer i kraft straks.</article></article><article class="legalArticle" data-lovdata-URL="LTI/forskrift/1990-03-05-209/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Redskapsdefinisjoner</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Ledegarn til kilenot og krokgarn:</article><article class="legalP" data-absoluteaddress="/paragraf/4/punkt/1/ledd/2/" id="paragraf-4-punkt-1-ledd-2">Ledegarnet (landgarn, beiegarn, skygarn, forgarn, landvegg) skal ha en ledende funksjon og skal ikke fange fisk. Det kan ha varierende lengde, men skal ikke være kortere enn 20 m.</article><article class="legalP" data-absoluteaddress="/paragraf/4/punkt/1/ledd/3/" id="paragraf-4-punkt-1-ledd-3">Det er ikke tillatt å bruke annet enn garn i ledegarn (f.eks. tre, netting o.l.) Holmer, skjær o.l. kan ikke erstatte ledegarnets funksjon.</article><article class="legalP" data-absoluteaddress="/paragraf/4/punkt/1/ledd/4/" id="paragraf-4-punkt-1-ledd-4">Den innerste forankringen av ledegarnet kan være fri fra land, men garnet skal likevel settes i nær tilknytning til land, skjør eller båe.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Kilenot:</article><article class="legalP" data-absoluteaddress="/paragraf/4/punkt/2/ledd/2/" id="paragraf-4-punkt-2-ledd-2">En kilenot er et flytende, bundet redskap som fanger etter ruseprinsippet. Redskapen skal være sammensatt av et ledegarn og fangstdel. Fangstdelen har sidevegger og bunn, og en eller flere kiler (kalver) som danner en spalteformet inngang til fangstkammeret. Fangstdelen blir holdt utspent av en eller flere stenger og iler med kagger (blåser).</article><article class="legalP" data-absoluteaddress="/paragraf/4/punkt/2/ledd/3/" id="paragraf-4-punkt-2-ledd-3">En enkeltnot har en eller to kiler og inngang for fisken bare den ene siden av ledegarnet.</article><article class="legalP" data-absoluteaddress="/paragraf/4/punkt/2/ledd/4/" id="paragraf-4-punkt-2-ledd-4">En dobbeltnot har to eller fire kiler og inngang for fisken på en eller begge sider av ledegarnet.</article><article class="legalP" data-absoluteaddress="/paragraf/4/punkt/2/ledd/5/" id="paragraf-4-punkt-2-ledd-5">En not som har en eller to kiler og inngang for fisken på begge sider (patentnot, dobbeltvirkende not) regnes som en dobbeltnot.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">3.</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Krokgarn:</article><article class="legalP" data-absoluteaddress="/paragraf/4/punkt/3/ledd/2/" id="paragraf-4-punkt-3-ledd-2">Et krokgarn skal være sammensatt av et ledegarn og et fangstgarn. Krokgarnet skal være forankret i fast stilling.</article><article class="legalP" data-absoluteaddress="/paragraf/4/punkt/3/ledd/3/" id="paragraf-4-punkt-3-ledd-3">I fangstgarnet skal det i et enkelt krokgarn være en spiss vinkel. I et dobbelt krokgarn skal det være to slike vinkler. Lengden av den minste vinkelarmen skal være minst 1/3 av lengden av den største.</article><article class="legalP" data-absoluteaddress="/paragraf/4/punkt/3/ledd/4/" id="paragraf-4-punkt-3-ledd-4">Fangstgarnets samlede lengde skal ikke være mer enn 40 m for et enkelt krokgarn eller 80 m (40 m på hver side av ledegarnet) for et dobbelt krokgarn.</article><article class="legalP" data-absoluteaddress="/paragraf/4/punkt/3/ledd/5/" id="paragraf-4-punkt-3-ledd-5">Fangstdelen kan ha bunn. Materialet i bunnen skal være det samme som i ledegarnet eller fangstgarnet.</article></article></li></ul></article><article class="legalArticle" data-lovdata-URL="LTI/forskrift/1990-03-05-209/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot spesielle redskaper</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er forbudt å bruke kastenot, (slyenot) og settegarn til fangst av anadrome laksefisk i sjøen.</article></article><article class="legalArticle" data-lovdata-URL="LTI/forskrift/1990-03-05-209/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Overtredelse av bestemmelse i denne forskriften er straffbart, jfr lakse- og innlandsfiskelovens § 86.</article></article><article class="legalArticle" data-lovdata-URL="LTI/forskrift/1990-03-05-209/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriften trer i kraft straks. Unntatt fra dette er § 3 første ledd, som trer i kraft 1. januar 1991.<sup class="footnotereference" data-footnotereferencevalue="1" data-unique-footnote-counter="1">1</sup> Forskrift av 14. april 1989 nr. 261 oppheves straks.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Se § 3.</article></footer></article></main></body></html>