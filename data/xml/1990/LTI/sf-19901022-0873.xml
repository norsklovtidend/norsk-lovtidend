<!DOCTYPE html><html lang="no"><head><title>Forskrift om overgangsregler for dagpenger under arbeidsløyse i forbindelse med innføring av lønnsplikt ved permittering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:51</dd><dt class="legacyID">Datokode</dt><dd class="legacyID">FOR-1990-10-22-873</dd><dt class="dokid">DokumentID</dt><dd class="dokid">LTI/forskrift/1990-10-22-873</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 17</dd><dt class="dateInForce">I kraft fra</dt><dd class="dateInForce">1990-10-22</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§4-5</li><li>lov/1894-07-14-4</li></ul></dd><dt class="dateOfPublication">Kunngjort</dt><dd class="dateOfPublication">1990-11-23</dd><dt class="title">Tittel</dt><dd class="title">Forskrift om overgangsregler for dagpenger under arbeidsløyse i forbindelse med innføring av lønnsplikt ved permittering.</dd><dt class="refid">RefID</dt><dd class="refid">forskrift/1990-10-22-873</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler for dagpenger under arbeidsløyse i forbindelse med innføring av lønnsplikt ved permittering.<ul class="tocSubUl"><li>§ 1. Hvem forskriften gjelder</li><li>§ 2. Tidsbegrensning for stønad</li><li>§ 3. Bortfall av retten til stønad.</li><li>§ 4. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1990-10-22-873" id="dokument"><h1>Forskrift om overgangsregler for dagpenger under arbeidsløyse i forbindelse med innføring av lønnsplikt ved permittering.</h1><article class="legalP" data-absoluteaddress="/ledd/1/" id="ledd-1">Fastsatt av Arbeids- og administrasjonsdepartementet 22. oktober 1990 med hjemmel i lov av 17. juni 1966 nr. 12 om folketrygd, § 4-5 bokstavene a og b.</article><article class="legalArticle" data-lovdata-URL="LTI/forskrift/1990-10-22-873/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem forskriften gjelder</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder trygdet som søker eller mottar stønad under hel eller delvis permittering, og har hatt stønadsuker før 1. oktober 1990 som belastes vedkommende som forbruk i henhold til reglene i lov eller forskrift om tidsbegrensning av stønaden.</article></article><article class="legalArticle" data-lovdata-URL="LTI/forskrift/1990-10-22-873/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tidsbegrensning for stønad</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Trygdet som går inn under § 1 i denne forskrift kan, dersom vilkårene for øvrig er oppfylt, få stønad etter følgende regler også etter 1. oktober 1990:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Ved hel permittering begrenses stønadstidens lengde av reglene i lov om folketrygd § 4-4 slik disse gjelder ved hel ledighet, herunder reglene i forskrift om overgangsregler i forbindelse med endringer i lov av 17. juni 1966 nr. 12 om folketrygd fra 1. oktober 1990, fastsatt av Arbeids- og administrasjonsdepartementet den 26. september 1990 nr. 771.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Ved delvis permittering kan avkortet stønad ytes i inntil 20 kalenderuker i løpet av en 12 måneders periode. Det kan i disse tilfelle ikke dispenseres fra denne tidsbegrensning.</article></article></li></ul></article></article><article class="legalArticle" data-lovdata-URL="LTI/forskrift/1990-10-22-873/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Bortfall av retten til stønad.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Uten hinder av bestemmelsene i § 2 i denne forskrift bortfaller retten til stønad for tidsrom som dekkes av lønnsplikt etter lov av 6. mai 1988 nr. 22 om lønnsplikt under permittering.</article></article><article class="legalArticle" data-lovdata-URL="LTI/forskrift/1990-10-22-873/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Denne forskrift trer i kraft straks.</article></article></main></body></html>