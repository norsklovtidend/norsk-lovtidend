<!DOCTYPE html><html lang="no"><head><title>Forskrift om bergvesenets virksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:54</dd><dt class="legacyID">Datokode</dt><dd class="legacyID">FOR-1990-09-19-865</dd><dt class="dokid">DokumentID</dt><dd class="dokid">LTI/forskrift/1990-09-19-865</dd><dt class="ministry">Departement</dt><dd class="ministry"><ul><li>Næringsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 17</dd><dt class="dateInForce">I kraft fra</dt><dd class="dateInForce">1990-09-19</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-11-23</dd><dt class="title">Tittel</dt><dd class="title">Forskrift om bergvesenets virksomhet.</dd><dt class="refid">RefID</dt><dd class="refid">forskrift/1990-09-19-865</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bergvesenets virksomhet.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-09-19-865" id="dokument"><h1>Forskrift om bergvesenets virksomhet.</h1><article class="legalP" data-absoluteaddress="/ledd/1/" id="ledd-1">I medhold av lov av 30. juni 1972 nr. 70 om bergverk § 57 annet ledd har Næringsdepartementet 19. september 1990 bestemt:</article><article class="legalArticle" data-lovdata-URL="LTI/forskrift/1990-09-19-865/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Bergvesenets virkeområde er hele landet med unntak av Svalbard og Jan Mayen.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Etaten sorterer administrativt under Næringsdepartementet, og ledes av en bergmester som er embetsmann. Inntil videre bestyres Nordland bergmesterdistrikt av en egen bergmester jfr. kgl.res. av 29. november 1985.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forskriften får tilsvarende anvendelse for Bergmesteren i Nordland distrikt og bestyrelsen av dette embetet, så langt den passer.</article></article><article class="legalArticle" data-lovdata-URL="LTI/forskrift/1990-09-19-865/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Bergvesenets saklige virkeområde og etatens faste kontorsted fastsettes av Næringsdepartementet. Bergvesenet er Næringsdepartementets sakkyndige organ i bergverkssaker.</article></article><article class="legalArticle" data-lovdata-URL="LTI/forskrift/1990-09-19-865/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Bergvesenet håndhever de bestemmelser som bergmesteren er pålagt i henhold til følgende lover:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">lov av 30. juni 1972 nr. 70 om bergverk</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">lov av 3. juli 1914 nr. 5 om erverv av kalkstenforekomster</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">lov av 14. desember 1917 nr. 5 om erverv av vannfall, bergverk og annen fast eiendom m.v. kapitel II og V.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">lov av 17. juni 1949 nr. 3 om erverv av kvartsforekomster</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">lov av 21. mars 1952 nr. 1 om avståing av grunn m.v. til drift av ikke mutbare mineralske forekomster</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">forskrifter gitt i medhold av de ovenfor nevnte lover, samt forvaltningsoppgaver tillagt bergvesenet i henhold til vilkår fastsatt med hjemmel i andre lover.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det samme gjelder bestemmelser og vilkår i håndgivelses- og leieavtaler inngått eller godkjent av Næringsdepartementet, og visse vilkår knyttet til lån i statlige låneinstitusjoner.</article></article><article class="legalArticle" data-lovdata-URL="LTI/forskrift/1990-09-19-865/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Bergvesenet håndhever de bestemmelser som bergmesteren blir pålagt med hensyn til godkjennelse av planer og tilsyn med drift innenfor bergindustrien, når uttakene er underlagt konsesjonsvilkår.</article></article><article class="legalArticle" data-lovdata-URL="LTI/forskrift/1990-09-19-865/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Bergvesenet plikter å rapportere til konsesjonsmyndigheten om brudd på bestemmelser og vilkår nevnt i punkt 3 og 4.</article></article><article class="legalArticle" data-lovdata-URL="LTI/forskrift/1990-09-19-865/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Bergvesenet skal påse at rimelige miljøhensyn ivaretas under planlegging og drift innenfor de virksomheter tilsynet omfatter, og i samråd med miljømyndighetene sørge for at generelle og spesielle miljøkrav etterleves.</article></article><article class="legalArticle" data-lovdata-URL="LTI/forskrift/1990-09-19-865/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Bergvesenet utfører planlegging og tiltak når det gjelder sikring, forurensning eller andre miljøspørsmål innenfor områder der staten har eier- eller forvalteransvar.</article></article><article class="legalArticle" data-lovdata-URL="LTI/forskrift/1990-09-19-865/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Bergvesenet skal føre tilsyn med prospekteringvirksomheten i forbindelse med mineraler som faller inn under Bergverksloven.</article></article><article class="legalArticle" data-lovdata-URL="LTI/forskrift/1990-09-19-865/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Innkalt rapportmateriale skal være tilgjengelig for enhver når materialet er frigitt til alment bruk.</article></article><article class="legalArticle" data-lovdata-URL="LTI/forskrift/1990-09-19-865/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Reiser og befaringer foretas så ofte bergmesteren finner det nødvendig av hensyn til tilsynsvirksomheten og behandlingen av enkeltsaker, og når dette anses ønskelig og tjenlig for å ivareta bergvesenets interesser og utvikling.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Særskilt befaring skal foretas når bergvesenet blir underrettet om at driften skal innstilles eller nedlegges. Ved denne befaringen skal bergvesenet innhente opplysninger om virksomhetens tilstand, samt rapporter og karter m.v. av interesse for etatens arkiver.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Fra befaringer skrives rapporter til internt arkiv.</article></article><article class="legalArticle" data-lovdata-URL="LTI/forskrift/1990-09-19-865/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Bergvesenet skal bistå interesserte med opplysninger om innsendte prøver og med råd, opplysninger, oversikter m.v. vedrørende funn og forekomster av mutbare og ikke mutbare mineraler og deres utnyttelse.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Bergvesenet skal bistå etater på fylkes- og kommunenivå med råd og veiledning i bergverkssaker.</article></article><article class="legalArticle" data-lovdata-URL="LTI/forskrift/1990-09-19-865/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Bergvesenets bistand kan omfatte mineralogiske/kjemiske undersøkelser av innsendte eller egne prøver, samt befaringer og undersøkelser av lovende funn, forekomster og felt. Bergvesenets representanter skal i sin virksomhet generelt holde seg orientert om forhold av betydning for bergverksnæringen. Etaten bør arbeide for at slike forhold blir gjort kjent og nyttiggjort på best mulig måte.</article></article><article class="legalArticle" data-lovdata-URL="LTI/forskrift/1990-09-19-865/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Bergvesenet skal avgi de erklæringer og rapporter angående bergindustrien som Næringsdepartementet måtte be om.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Det skal hvert år innen utgangen av juni måned avgis en beretning om bergindustrien for det foregående kalenderår. Departementet kan gi nærmere forskrift om den form årsberetningen skal ha.</article><article class="legalP" data-absoluteaddress="/paragraf/13/ledd/3/" id="paragraf-13-ledd-3">Bergvesenet skal utarbeide en oversikt over produksjonsvolum i mineralnæringen med siktemål å få etablert et ressursregnskap.</article></article><article class="legalArticle" data-lovdata-URL="LTI/forskrift/1990-09-19-865/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Årsmeldinger om etatens virksomhet med årsregnskap avgis til Næringsdepartementet innen 1. april det etterfølgende år.</article></article><article class="legalArticle" data-lovdata-URL="LTI/forskrift/1990-09-19-865/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Bergvesenets regnskap føres av Norges geologiske undersøkelse (NGU) og revideres av Riksrevisjonen.</article></article><article class="legalArticle" data-lovdata-URL="LTI/forskrift/1990-09-19-865/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>.</h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Disse forskrifter trer i kraft straks. Fra samme tid oppheves forskrifter om bergmestrenes virksomhet av 8. februar 1974.</article></article></main></body></html>