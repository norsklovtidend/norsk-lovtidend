<!DOCTYPE html><html lang="no"><head><title>Forskrift om endring av regler om gjennomføring av forskuddstrekk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:53</dd><dt class="legacyID">Datokode</dt><dd class="legacyID">FOR-1990-02-12-103</dd><dt class="dokid">DokumentID</dt><dd class="dokid">LTI/forskrift/1990-02-12-103</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 3</dd><dt class="dateInForce">I kraft fra</dt><dd class="dateInForce">1990-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1952-11-21-2/§56</li><li>forskrift/1958-03-13-1</li></ul></dd><dt class="dateOfPublication">Kunngjort</dt><dd class="dateOfPublication">1990-03-09</dd><dt class="title">Tittel</dt><dd class="title">Forskrift om endring av regler om gjennomføring av forskuddstrekk.</dd><dt class="refid">RefID</dt><dd class="refid">forskrift/1990-02-12-103</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av regler om gjennomføring av forskuddstrekk.<ul class="tocSubUl"><li>I<ul class="tocSubUl"><li>§ 17. Fritaking for forskuddstrekk i feriepenger og i lønn mv. før jul</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1990-02-12-103" id="dokument"><h1>Forskrift om endring av regler om gjennomføring av forskuddstrekk.</h1><article class="legalP" data-absoluteaddress="/ledd/1/" id="ledd-1">Fastsatt av Skattedirektoratet 12. februar 1990 med hjemmel i lov om betaling og innkreving av skatt av 21. november 1952 nr. 2 § 56, jf Finans- og tolldepartementets delegeringsvedtak av 13. mars 1958.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-02-12-103/KAPITTEL_1" data-partID="k1"><h2 data-text-align="center">I</h2><article class="defaultP">§ 17, overskriften og nr. 1 – 4 skal lyde:</article><article class="futureLegalArticle" data-name="§17" data-partID="§17" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Fritaking for forskuddstrekk i feriepenger og i lønn mv. før jul</span></span><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/1/punkt/1/" id="kapittel-1-foreslåttparagraf-1-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/1/punkt/1/ledd/1/" id="kapittel-1-foreslåttparagraf-1-punkt-1-ledd-1">Det skal ikke foretas forskuddstrekk i:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/foreslåttparagraf/1/punkt/1/ledd/1/punkt/1/" id="kapittel-1-foreslåttparagraf-1-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/foreslåttparagraf/1/punkt/1/ledd/1/punkt/1/ledd/1/" id="kapittel-1-foreslåttparagraf-1-punkt-1-ledd-1-punkt-1-ledd-1">Feriepenger som utbetales i ferieåret (kalenderåret etter opptjeningsåret) og som er beregnet etter § 10 (2), jf (1), i ferieloven (lov av 29. april 1988 nr. 21).</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/foreslåttparagraf/1/punkt/1/ledd/1/punkt/2/" id="kapittel-1-foreslåttparagraf-1-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/foreslåttparagraf/1/punkt/1/ledd/1/punkt/2/ledd/1/" id="kapittel-1-foreslåttparagraf-1-punkt-1-ledd-1-punkt-2-ledd-1">Avtalefestede feriepenger eller avtalefestet lønn for opptjent feriefritid som utbetales i ferieåret når ytelsene er opptjent i opptjeningsåret. Overstiger utbetalingen feriepenger beregnet etter ferieloven med mer enn 10 %, skal det foretas forskuddstrekk i det overskytende beløp.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/foreslåttparagraf/1/punkt/1/ledd/1/punkt/3/" id="kapittel-1-foreslåttparagraf-1-punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/foreslåttparagraf/1/punkt/1/ledd/1/punkt/3/ledd/1/" id="kapittel-1-foreslåttparagraf-1-punkt-1-ledd-1-punkt-3-ledd-1">Feriepenger som arbeidsgiveren ifølge overenskomst utbetaler regelmessig ved hver lønnsutbetaling eller ved andre avsluttede lønnsperioder. Dette gjelder selv om utbetalingen foretas i opptjeningsåret. Det samme gjelder slik regelmessig utbetaling av avtalefestet lønn for opptjent feriefritid.</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/foreslåttparagraf/1/punkt/1/ledd/1/punkt/4/" id="kapittel-1-foreslåttparagraf-1-punkt-1-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/1/foreslåttparagraf/1/punkt/1/ledd/1/punkt/4/ledd/1/" id="kapittel-1-foreslåttparagraf-1-punkt-1-ledd-1-punkt-4-ledd-1">Opptjente feriepenger som forfaller til utbetaling ved dødsfall.</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/foreslåttparagraf/1/punkt/1/ledd/1/punkt/5/" id="kapittel-1-foreslåttparagraf-1-punkt-1-ledd-1-punkt-5"><span class="data-originalId">e.</span><article class="legalP" data-absoluteaddress="/kapittel/1/foreslåttparagraf/1/punkt/1/ledd/1/punkt/5/ledd/1/" id="kapittel-1-foreslåttparagraf-1-punkt-1-ledd-1-punkt-5-ledd-1">Feriegodtgjørelse fra Feriefondet for fiskere.</article></article></li><li data-li-identifier="f." data-name="f."><article class="listArticle" data-absoluteaddress="/kapittel/1/foreslåttparagraf/1/punkt/1/ledd/1/punkt/6/" id="kapittel-1-foreslåttparagraf-1-punkt-1-ledd-1-punkt-6"><span class="data-originalId">f.</span><article class="legalP" data-absoluteaddress="/kapittel/1/foreslåttparagraf/1/punkt/1/ledd/1/punkt/6/ledd/1/" id="kapittel-1-foreslåttparagraf-1-punkt-1-ledd-1-punkt-6-ledd-1">Ferietillegg etter folketrygdloven § 4-3 nr. 5 til mottaker av dagpenger eller stønad under arbeidsløyse.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/1/punkt/2/" id="kapittel-1-foreslåttparagraf-1-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/1/punkt/2/ledd/1/" id="kapittel-1-foreslåttparagraf-1-punkt-2-ledd-1">Når ikke annet er forutsatt, jf nr. 1 c-f, eller avtalt, jf ferieloven § 11 (8), skal trekkfritak etter nr. 1 gis i feriepenger eller lønn som utbetales siste vanlige lønningsdag før ferien.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/foreslåttparagraf/1/punkt/3/" id="kapittel-1-foreslåttparagraf-1-punkt-3"><span class="data-originalId">3.</span><article class="legalP" data-absoluteaddress="/kapittel/1/foreslåttparagraf/1/punkt/3/ledd/1/" id="kapittel-1-foreslåttparagraf-1-punkt-3-ledd-1">For månedslønte som har hatt lønn hos arbeidsgiveren i hele opptjeningsåret, kan trekkfritak i stedet for etter nr. 1 a eller b gjennomføres for en vanlig månedslønn. Det skal likevel ikke foretas trekk i eventuelt tillegg til månedslønnen som følger av ferieloven § 10 (2).</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/foreslåttparagraf/1/punkt/4/" id="kapittel-1-foreslåttparagraf-1-punkt-4"><span class="data-originalId">4.</span><article class="legalP" data-absoluteaddress="/kapittel/1/foreslåttparagraf/1/punkt/4/ledd/1/" id="kapittel-1-foreslåttparagraf-1-punkt-4-ledd-1">Det skal foretas forskuddstrekk i:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/foreslåttparagraf/1/punkt/4/ledd/1/punkt/1/" id="kapittel-1-foreslåttparagraf-1-punkt-4-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/foreslåttparagraf/1/punkt/4/ledd/1/punkt/1/ledd/1/" id="kapittel-1-foreslåttparagraf-1-punkt-4-ledd-1-punkt-1-ledd-1">De feriepenger som er opptjent i inneværende år når utbetaling skjer før utgangen av samme år (opptjeningsåret) på grunn av fratreden. Det samme gjelder avtalefestede feriepenger eller avtalefestet lønn for opptjent feriefritid.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/foreslåttparagraf/1/punkt/4/ledd/1/punkt/2/" id="kapittel-1-foreslåttparagraf-1-punkt-4-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/foreslåttparagraf/1/punkt/4/ledd/1/punkt/2/ledd/1/" id="kapittel-1-foreslåttparagraf-1-punkt-4-ledd-1-punkt-2-ledd-1">Tillegg til feriepenger eller lønn for ekstra ferie for arbeidstakere over 60 år.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/foreslåttparagraf/1/punkt/4/ledd/1/punkt/3/" id="kapittel-1-foreslåttparagraf-1-punkt-4-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/foreslåttparagraf/1/punkt/4/ledd/1/punkt/3/ledd/1/" id="kapittel-1-foreslåttparagraf-1-punkt-4-ledd-1-punkt-3-ledd-1">Feriepenger til arbeidstakere med «Frikort med beløpsgrense» når eller så langt feriepengene ikke dekkes av ubenyttet fribeløp på skattekortet.</article></article></li></ul></article></article></li></ul></article> <article class="defaultP" margin-top="true">§ 17, nåværende nr. 3-6, blir nye nr. 5-8.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-02-12-103/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I trer i kraft 1. januar 1990.</article></section></main></body></html>