<!DOCTYPE html><html lang="no"><head><title>Forskrift om avgiftsmessig klassifisering av motorvogner og endring av motorvogners avgiftsmessige status.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:47</dd><dt class="legacyID">Datokode</dt><dd class="legacyID">FOR-1990-05-29-383</dd><dt class="dokid">DokumentID</dt><dd class="dokid">LTI/forskrift/1990-05-29-383</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 8</dd><dt class="dateInForce">I kraft fra</dt><dd class="dateInForce">1990-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1984-01-04-1</li><li>forskrift/1984-01-04-1/§9</li><li>forskrift/1984-01-04-1/§14</li></ul></dd><dt class="dateOfPublication">Kunngjort</dt><dd class="dateOfPublication">1990-06-14</dd><dt class="title">Tittel</dt><dd class="title">Forskrift om avgiftsmessig klassifisering av motorvogner og endring av motorvogners avgiftsmessige status.</dd><dt class="refid">RefID</dt><dd class="refid">forskrift/1990-05-29-383</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgiftsmessig klassifisering av motorvogner og endring av motorvogners avgiftsmessige status.<ul class="tocSubUl"><li>I. Avgiftsmessig klassifisering.<ul class="tocSubUl"><li>§ 1.</li><li>§ 2.</li></ul></li><li>II. Avgiftspliktig statusendring.<ul class="tocSubUl"><li>§ 3.</li><li>§ 4.</li><li>§ 5.</li></ul></li><li>III. Midlertidig endring i avgiftsmessig status.<ul class="tocSubUl"><li>§ 6.</li><li>§ 7.</li></ul></li><li>IV. Ikrafttreden.<ul class="tocSubUl"><li>§ 8.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1990-05-29-383" id="dokument"><h1>Forskrift om avgiftsmessig klassifisering av motorvogner og endring av motorvogners avgiftsmessige status.</h1><article class="legalP" data-absoluteaddress="/ledd/1/" id="ledd-1">Fastsatt av Toll- og avgiftsdirektoratet 29. mai 1990 i medhold av §§ 9 og 14 i Finans- og tolldepartementets forskrift av 4. januar 1984 nr. 1 om toll og engangsavgift på motorvogner m.m.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-05-29-383/KAPITTEL_1" data-partID="k1"><h2>I. Avgiftsmessig klassifisering.</h2><article class="legalArticle" data-lovdata-URL="LTI/forskrift/1990-05-29-383/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Ved vurdering av hvilken avgiftsgruppe motorvogner skal henføres under, legges definisjonene av kjøretøygruppene i Vegdirektoratets forskrift av 25. januar 1990 nr. 91 om krav til kjøretøy til grunn så langt de passer og ikke annet er bestemt.</article></article><article class="legalArticle" data-lovdata-URL="LTI/forskrift/1990-05-29-383/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Med campingbil forstås bil som bak førersetet hovedsakelig er innrettet til boformål. For at bilen skal gis avgiftsmessig status som campingbil må følgende vilkår være oppfylt:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">campingrommet ha takhøyde på minst 1,3 meter,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">campingrommet være utstyrt med fast monterte bobekvemmeligheter som minst omfatter kjøkkenbenk/-skap, klesskap, liggeplasser og bord,</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">hver liggeplass ha lengde på minst 1,8 meter og bredde på minst 0,6 meter,</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/paragraf/2/ledd/1/punkt/4/" id="kapittel-1-paragraf-2-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/1/paragraf/2/ledd/1/punkt/4/ledd/1/" id="kapittel-1-paragraf-2-ledd-1-punkt-4-ledd-1">antall registrerte sitteplasser ikke overstige 9 medregnet førersetet og</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/paragraf/2/ledd/1/punkt/5/" id="kapittel-1-paragraf-2-ledd-1-punkt-5"><span class="data-originalId">e.</span><article class="legalP" data-absoluteaddress="/kapittel/1/paragraf/2/ledd/1/punkt/5/ledd/1/" id="kapittel-1-paragraf-2-ledd-1-punkt-5-ledd-1">antall registrerte sitteplasser ikke overstige antall liggeplasser.</article></article></li></ul></article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-05-29-383/KAPITTEL_2" data-partID="k2"><h2>II. Avgiftspliktig statusendring.</h2><article class="legalArticle" data-lovdata-URL="LTI/forskrift/1990-05-29-383/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Med endring i en motorvogns avgiftsmessige status menes enhver endring av motorvognen som fører til at den blir avgiftspliktig eller kommer inn under en annen avgiftsgruppe uten hensyn til endringens omfang eller varighet.</article></article><article class="legalArticle" data-lovdata-URL="LTI/forskrift/1990-05-29-383/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Til grunn for vurderingen av om det foreligger statusendring legges reglene som gjelder på kontrolltidspunktet eller det tidspunkt offentlig myndighet får kjennskap til endringen.</article></article><article class="legalArticle" data-lovdata-URL="LTI/forskrift/1990-05-29-383/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Selv om endringen ikke fører til kjøretøyteknisk omklassifisering, foreligger avgiftsmessig statusendring i følgende tilfeller:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/3/ledd/1/punkt/1/" id="kapittel-2-paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/3/ledd/1/punkt/1/ledd/1/" id="kapittel-2-paragraf-3-ledd-1-punkt-1-ledd-1">Fra varebil klasse 2 til personbil når:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/2/paragraf/3/ledd/1/punkt/1/ledd/1/punkt/1/" id="kapittel-2-paragraf-3-ledd-1-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/2/paragraf/3/ledd/1/punkt/1/ledd/1/punkt/1/ledd/1/" id="kapittel-2-paragraf-3-ledd-1-punkt-1-ledd-1-punkt-1-ledd-1">skillevegg mellom førerrom og godsrom er fjernet slik at setearrangement eller brønn er frigjort, eller</article></article></li><li data-li-identifier="b." data-name="b."><article class="listArticle" data-absoluteaddress="/kapittel/2/paragraf/3/ledd/1/punkt/1/ledd/1/punkt/2/" id="kapittel-2-paragraf-3-ledd-1-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/2/paragraf/3/ledd/1/punkt/1/ledd/1/punkt/2/ledd/1/" id="kapittel-2-paragraf-3-ledd-1-punkt-1-ledd-1-punkt-2-ledd-1">fester for plate over brønn i godsrommet er brutt eller løsnet, og brønn eller setearrangement er frigjort, eller</article></article></li><li data-li-identifier="c." data-name="c."><article class="listArticle" data-absoluteaddress="/kapittel/2/paragraf/3/ledd/1/punkt/1/ledd/1/punkt/3/" id="kapittel-2-paragraf-3-ledd-1-punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/2/paragraf/3/ledd/1/punkt/1/ledd/1/punkt/3/ledd/1/" id="kapittel-2-paragraf-3-ledd-1-punkt-1-ledd-1-punkt-3-ledd-1">det i godsrommet er fast setearrangement egnet for persontransport. Setearrangementet regnes i avgiftsmessig forstand som fast når:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/3/ledd/1/punkt/1/ledd/1/punkt/3/ledd/1/punkt/1/" id="kapittel-2-paragraf-3-ledd-1-punkt-1-ledd-1-punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/3/ledd/1/punkt/1/ledd/1/punkt/3/ledd/1/punkt/1/ledd/1/" id="kapittel-2-paragraf-3-ledd-1-punkt-1-ledd-1-punkt-3-ledd-1-punkt-1-ledd-1">det er direkte festet i kjøretøyets karosseri, gulv eller skillevegg, eller</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/3/ledd/1/punkt/1/ledd/1/punkt/3/ledd/1/punkt/2/" id="kapittel-2-paragraf-3-ledd-1-punkt-1-ledd-1-punkt-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/3/ledd/1/punkt/1/ledd/1/punkt/3/ledd/1/punkt/2/ledd/1/" id="kapittel-2-paragraf-3-ledd-1-punkt-1-ledd-1-punkt-3-ledd-1-punkt-2-ledd-1">det er sikret mot forskyvning ved tilpassing eller ved hjelp av braketter, bøyler, beslag eller lignende festeanordninger.</article></article></li></ul></article><article class="legalP" data-absoluteaddress="/kapittel/2/paragraf/3/ledd/1/punkt/1/ledd/1/punkt/3/ledd/2/" id="kapittel-2-paragraf-3-ledd-1-punkt-1-ledd-1-punkt-3-ledd-2">Som setearrangement regnes også barneseter.</article></article></li><li data-li-identifier="d." data-name="d."><article class="listArticle" data-absoluteaddress="/kapittel/2/paragraf/3/ledd/1/punkt/1/ledd/1/punkt/4/" id="kapittel-2-paragraf-3-ledd-1-punkt-1-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/2/paragraf/3/ledd/1/punkt/1/ledd/1/punkt/4/ledd/1/" id="kapittel-2-paragraf-3-ledd-1-punkt-1-ledd-1-punkt-4-ledd-1">slik bil, registrert etter 1. mars 1986, ikke er utstyrt med fastmontert skillevegg fra gulv til tak og vegg til vegg.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/3/ledd/1/punkt/2/" id="kapittel-2-paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/3/ledd/1/punkt/2/ledd/1/" id="kapittel-2-paragraf-3-ledd-1-punkt-2-ledd-1">Fra varebil klasse 2 til campingbil når:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/2/paragraf/3/ledd/1/punkt/2/ledd/1/punkt/1/" id="kapittel-2-paragraf-3-ledd-1-punkt-2-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/2/paragraf/3/ledd/1/punkt/2/ledd/1/punkt/1/ledd/1/" id="kapittel-2-paragraf-3-ledd-1-punkt-2-ledd-1-punkt-1-ledd-1">godsrommet er utstyrt slik at vognen etter § 2 blir å klassifisere som campingbil, eller</article></article></li><li data-li-identifier="b." data-name="b."><article class="listArticle" data-absoluteaddress="/kapittel/2/paragraf/3/ledd/1/punkt/2/ledd/1/punkt/2/" id="kapittel-2-paragraf-3-ledd-1-punkt-2-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/2/paragraf/3/ledd/1/punkt/2/ledd/1/punkt/2/ledd/1/" id="kapittel-2-paragraf-3-ledd-1-punkt-2-ledd-1-punkt-2-ledd-1">det på varebil med åpent lasteplan (pick-up) er påmontert fast eller avtagbar boenhet som fyller vilkårene etter § 2, b og c.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/3/ledd/1/punkt/3/" id="kapittel-2-paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/3/ledd/1/punkt/3/ledd/1/" id="kapittel-2-paragraf-3-ledd-1-punkt-3-ledd-1">Fra kombinert bil til personbil når:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/2/paragraf/3/ledd/1/punkt/3/ledd/1/punkt/1/" id="kapittel-2-paragraf-3-ledd-1-punkt-3-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/2/paragraf/3/ledd/1/punkt/3/ledd/1/punkt/1/ledd/1/" id="kapittel-2-paragraf-3-ledd-1-punkt-3-ledd-1-punkt-1-ledd-1">skilleveggen mellom fører-/passasjerrom og godsrom helt eller delvis er fjernet, eller</article></article></li><li data-li-identifier="b." data-name="b."><article class="listArticle" data-absoluteaddress="/kapittel/2/paragraf/3/ledd/1/punkt/3/ledd/1/punkt/2/" id="kapittel-2-paragraf-3-ledd-1-punkt-3-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/2/paragraf/3/ledd/1/punkt/3/ledd/1/punkt/2/ledd/1/" id="kapittel-2-paragraf-3-ledd-1-punkt-3-ledd-1-punkt-2-ledd-1">godsrommet er utstyrt med setearrangement som nevnt under nr. 1, c.</article></article></li></ul></article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/paragraf/3/ledd/1/punkt/4/" id="kapittel-2-paragraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/paragraf/3/ledd/1/punkt/4/ledd/1/" id="kapittel-2-paragraf-3-ledd-1-punkt-4-ledd-1">Fra kombinert bil med tillatt totalvekt på 3.500 kg eller mer til campingbil når bilen er utstyrt slik at den blir å klassifisere som campingbil etter § 2.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/2/paragraf/3/ledd/1/punkt/5/" id="kapittel-2-paragraf-3-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/2/paragraf/3/ledd/1/punkt/5/ledd/1/" id="kapittel-2-paragraf-3-ledd-1-punkt-5-ledd-1">Fra buss til personbil når bilen ved uttak av seter får færre enn 10 sitteplasser medregnet førersetet.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/2/paragraf/3/ledd/1/punkt/6/" id="kapittel-2-paragraf-3-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/2/paragraf/3/ledd/1/punkt/6/ledd/1/" id="kapittel-2-paragraf-3-ledd-1-punkt-6-ledd-1">Fra buss til campingbil når bilen er utstyrt slik at den etter § 2 blir å klassifisere som campingbil.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/2/paragraf/3/ledd/1/punkt/7/" id="kapittel-2-paragraf-3-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/2/paragraf/3/ledd/1/punkt/7/ledd/1/" id="kapittel-2-paragraf-3-ledd-1-punkt-7-ledd-1">Fra campingbil til personbil når boinnredning som bestemt i § 2, helt eller delvis er fjernet, med mindre bilen etter antall seter blir å klassifisere som buss.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/2/paragraf/3/ledd/1/punkt/8/" id="kapittel-2-paragraf-3-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/2/paragraf/3/ledd/1/punkt/8/ledd/1/" id="kapittel-2-paragraf-3-ledd-1-punkt-8-ledd-1">Fra lastebil til campingbil når bilen er utstyrt slik at den etter § 2 blir å klassifisere som campingbil.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/2/paragraf/3/ledd/1/punkt/9/" id="kapittel-2-paragraf-3-ledd-1-punkt-9"><span class="data-originalId">9.</span><article class="legalP" data-absoluteaddress="/kapittel/2/paragraf/3/ledd/1/punkt/9/ledd/1/" id="kapittel-2-paragraf-3-ledd-1-punkt-9-ledd-1">Fra lastebil til personbil når godsrommet er utstyrt med setearrangement som nevnt under nr. 1. c, med mindre bilen etter antall seter blir å klassifisere som buss.</article></article></li></ul></article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1990-05-29-383/KAPITTEL_3" data-partID="k3"><h2>III. Midlertidig endring i avgiftsmessig status.</h2><article class="legalArticle" data-lovdata-URL="LTI/forskrift/1990-05-29-383/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">I medhold av § 9 punkt 2 i Finans- og tolldepartementets forskrift av 4. januar 1984 nr. 1 om toll og engangsavgift på motorvogner m.m. gis tolldistriktssjefene fullmakt til å samtykke i midlertidig endring i motorvogns avgiftsmessige status uten at tilleggsavgift blir krevet.</article></article><article class="legalArticle" data-lovdata-URL="LTI/forskrift/1990-05-29-383/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Samtykke etter § 6 kan gis etter skriftlig søknad i tilfeller hvor:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/3/paragraf/2/ledd/1/punkt/1/" id="kapittel-3-paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/" id="kapittel-3-paragraf-2-ledd-1-punkt-1-ledd-1">motorvognens avgiftsmessige status må endres midlertidig i tilknytning til reparasjon. Med reparasjon menes utbedring av slitasje-, karosseri-, rustskader m.v., herunder utskifting av deler og komponenter i forbindelse med vanlig vedlikehold, eller</article></article></li><li data-li-identifier="b." data-name="b."><article class="listArticle" data-absoluteaddress="/kapittel/3/paragraf/2/ledd/1/punkt/2/" id="kapittel-3-paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/" id="kapittel-3-paragraf-2-ledd-1-punkt-2-ledd-1">motorvognen skal endres til annen kjøretøygruppe, og kommer midlertidig i en avgiftsgruppe med høyere avgift enn den vognen er registrert i og skal endres til, eller</article></article></li><li data-li-identifier="c." data-name="c."><article class="listArticle" data-absoluteaddress="/kapittel/3/paragraf/2/ledd/1/punkt/3/" id="kapittel-3-paragraf-2-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/" id="kapittel-3-paragraf-2-ledd-1-punkt-3-ledd-1">det foreligger særlige forhold. Ved vurderingen av om særlige forhold foreligger skal det bl.a. legges vekt på søkers avhengighet av motorvognen, spesielt i ervervsmessig sammenheng. Videre kan det tas hensyn til at søker ikke har et alternativ til den motorvognen søknaden angår.</article></article></li></ul></article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Tillatelse til midlertidig bruk av motorvognen i uregistrert statusendret stand, skal normalt gis for 1 uke, ikke under noen omstendighet for mer enn 2 uker.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Ved vurderingen av om det kan gis maksimal frist, skal det bl.a. legges vekt på arbeidets omfang.</article><article class="legalP" data-absoluteaddress="/kapittel/3/paragraf/2/ledd/4/" id="kapittel-3-paragraf-2-ledd-4">I tillatelsen skal søkeren gjøres oppmerksom på om tilleggsavgift vil bli oppkrevd, dersom motorvognen påtreffes i uregistrert statusendret stand etter utløpt frist.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1990-05-29-383/KAPITTEL_4" data-partID="k4"><h2>IV. Ikrafttreden.</h2><article class="legalArticle" data-lovdata-URL="LTI/forskrift/1990-05-29-383/§8" data-name="§8" data-partID="§8" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Denne forskrift trer i kraft 1. juni 1990.</article></article></section></main></body></html>