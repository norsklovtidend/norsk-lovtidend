<!DOCTYPE html><html lang="no"><head><title>Forskrift om godkjenning av mesterprøven som tilleggsprøve i rørleggerfaget.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:23</dd><dt class="legacyID">Datokode</dt><dd class="legacyID">FOR-1990-04-27-347</dd><dt class="dokid">DokumentID</dt><dd class="dokid">LTI/forskrift/1990-04-27-347</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 7</dd><dt class="dateInForce">I kraft fra</dt><dd class="dateInForce">1990-04-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1976-12-09-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-06-06</dd><dt class="title">Tittel</dt><dd class="title">Forskrift om godkjenning av mesterprøven som tilleggsprøve i rørleggerfaget.</dd><dt class="refid">RefID</dt><dd class="refid">forskrift/1990-04-27-347</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godkjenning av mesterprøven som tilleggsprøve i rørleggerfaget.</li></ul></dd></dl></header><main class="documentBody" data-lovdata-URL="LTI/forskrift/1990-04-27-347" id="dokument"><h1>Forskrift om godkjenning av mesterprøven som tilleggsprøve i rørleggerfaget.</h1><ul class="defaultList"><li data-li-identifier="1." data-name="1."><article class="listArticle" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Utdannings- og forskningsdepartementet har 27. april 1990 fastsatt forskrift om godkjenning av mesterprøven som tilleggsprøve i rørleggerfaget.</article></article></li><li data-li-identifier="2." data-name="2."><article class="listArticle" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">I medhold av håndverksloven § 8, første ledd, jfr. fullmakt ved kgl.res. av 12. desember 1976, fastsettes at mesterbrevprøven i rørleggerfaget, jfr. lov om mesterbrev i håndverk og annen næring av 20. juni 1986 nr. 35 § 7, gjøres gjeldende som tilleggsprøve i faget for dem som vil løse håndverksbrev.</article></article></li><li data-li-identifier="3." data-name="3."><article class="listArticle" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Mesterbrevprøven skal omfatte opplæring i fagene økonomi (herunder bokføring og regnskap), yrkesteori (herunder faglig kalkulasjon), markedsføring og ledelse.</article><article class="legalP" data-absoluteaddress="/punkt/3/ledd/2/" id="punkt-3-ledd-2">Bestått prøve i økonomi og yrkesteori erstatter prøve i bokføring og faglig kalkulasjon etter håndverkslovens § 7, 2. ledd pkt. C.</article></article></li><li data-li-identifier="4." data-name="4."><article class="listArticle" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Forskriften trer i kraft straks. Forskrift om tilleggsprøve for rørleggere fastsatt av Kirke- og undervisningsdepartementet den 9. desember 1976 oppheves.</article><article class="legalP" data-absoluteaddress="/punkt/4/ledd/2/" id="punkt-4-ledd-2">Det er adgang til å avlegge prøve etter nåværende ordning inntil 31. desember 1991.</article></article></li></ul></main></body></html>