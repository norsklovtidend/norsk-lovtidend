<!DOCTYPE html><html lang="no"><head><title>Forskrift om endring i forskrift om kjøttråvarer og kjøttprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-1990-08-20-682</dd><dt class="dokid">DokumentID</dt><dd class="dokid">LTI/forskrift/1990-08-20-682</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 13</dd><dt class="dateInForce">I kraft fra</dt><dd class="dateInForce">1990-10-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-02-18-150</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§1</li></ul></dd><dt class="dateOfPublication">Kunngjort</dt><dd class="dateOfPublication">1990-09-11</dd><dt class="title">Tittel</dt><dd class="title">Forskrift om endring i forskrift om kjøttråvarer og kjøttprodukter.</dd><dt class="refid">RefID</dt><dd class="refid">forskrift/1990-08-20-682</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kjøttråvarer og kjøttprodukter.</li></ul></dd></dl></header><main class="documentBody" data-lovdata-URL="LTI/forskrift/1990-08-20-682" id="dokument"><h1>Forskrift om endring i forskrift om kjøttråvarer og kjøttprodukter.</h1><article class="legalP" data-absoluteaddress="/ledd/1/" id="ledd-1">Med hjemmel i delegeringsvedtak fra Sosialdepartementet til Statens Næringsmiddeltilsyn av 26. mars 1990, jfr. lov om tilsyn med næringsmidler av 19. mai 1933 nr. 3 § 1, har Statens Næringsmiddeltilsyn 20. august 1990 gjort følgende endringer i forskrift om kjøttråvarer og kjøttprodukter av 19. februar 1983 nr. 150.</article> <article class="defaultP" margin-top="true">§ 10 nr. 4 skal nå lyde:</article> <article class="defaultP" margin-top="true"><i>Kjøttfarseprodukter</i></article><article class="legalP" data-absoluteaddress="/ledd/2/" id="ledd-2">Ved framstilling av kjøttfarseprodukter kan det i tillegg til kjøttråvarene tilsettes salt, sukker, krydder og stivelsesrike råvarer. Innmat kan ikke benyttes i kjøttfarseprodukter med beskyttet varebetegnelse ifølge § 11.4.</article><article class="legalP" data-absoluteaddress="/ledd/3/" id="ledd-3">Til speeing av kjøttfarseprodukter kan det benyttes melk, vann eller is.</article><article class="legalP" data-absoluteaddress="/ledd/4/" id="ledd-4">Rå kjøttfarseprodukter, skal når ikke annet er bestemt ha et proteininnhold på minimum 9,0 % et fettinnhold på maksimum 18,0 % og et karbohydratinnhold på maksimum 5,0 %. Vanninnholdet må ikke være over 80,0 % i fettfri vare.</article><article class="legalP" data-absoluteaddress="/ledd/5/" id="ledd-5">Ferdig stekte eller kokte kjøttfarseprodukter skal når ikke annet er bestemt, ha et proteininnhold på minimum 9,5 %, et fettinnhold på maksimum 20,0 % og et karbohydratinnhold på maksimum 6,0 %. Vanninnholdet må ikke være over 80,0 % i fettfri vare.</article><article class="legalP" data-absoluteaddress="/ledd/6/" id="ledd-6">Rå kjøttfarseprodukter som frambys med varebetegnelse eller under omstendigheter som gir inntrykk av at produktene inneholder mindre fett enn vanlige produkter, og som ikke omfattes av spesielle bestemmelser om sammensetningen (§ 11.4.) skal ikke inneholde mer enn 12,5 % fett.</article><article class="legalP" data-absoluteaddress="/ledd/7/" id="ledd-7">Ferdig stekte eller kokte kjøttfarseprodukter som frambys med varebetegnelser eller under omstendigheter som gir inntrykk av at produktene inneholder mindre fett enn vanlige produkter, og som ikke omfattes av spesielle bestemmelser om sammensetningen (§ 11,4.), skal ikke inneholde mer enn 14,0 % fett.</article><article class="legalP" data-absoluteaddress="/ledd/8/" id="ledd-8">Kjøttfarseprodukter som frambys med varebetegnelse eller under omstendigheter som gir inntrykk av at produktene inneholder mindre fett enn vanlige produkter skal, når ikke annet er bestemt, ikke inneholde mer enn 60,0 % av den maksimalt tillatte fettmengde for det aktuelle produktet.</article></main></body></html>