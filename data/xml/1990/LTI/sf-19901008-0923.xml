<!DOCTYPE html><html lang="no"><head><title>Forskrift om erstatning for katastrofetap i husdyrhald.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:02</dd><dt class="legacyID">Datokode</dt><dd class="legacyID">FOR-1990-10-08-923</dd><dt class="dokid">DokumentID</dt><dd class="dokid">LTI/forskrift/1990-10-08-923</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 18</dd><dt class="dateInForce">I kraft fra</dt><dd class="dateInForce">1991-01-14</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-12-14</dd><dt class="title">Tittel</dt><dd class="title">Forskrift om erstatning for katastrofetap i husdyrhald.</dd><dt class="refid">RefID</dt><dd class="refid">forskrift/1990-10-08-923</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om erstatning for katastrofetap i husdyrhald.<ul class="tocSubUl"><li>§ 1. Heimel.</li><li>§ 2. Formål.</li><li>§ 3. Vilkår for erstatning.</li><li>§ 4. Erstatning.</li><li>§ 5. Administrasjon.</li><li>§ 6. Saksgang.</li><li>§ 7. Budsjett.</li><li>§ 8. Kontroll.</li><li>§ 9. Tilbakebetaling.</li><li>§ 10. Klager.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-10-08-923" id="dokument"><h1>Forskrift om erstatning for katastrofetap i husdyrhald.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 8. oktober 1990 etter samråd med Norges Bondelag og Norsk Bonde- og Småbrukarlag.</article><article class="legalArticle" data-lovdata-URL="LTI/forskrift/1990-10-08-923/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Heimel.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Erstatning for katastrofetap i husdyrhald blir løyvt av jord- bruksavtalemidlar over Tiltaksfond for Småfe og Fjørfe mm. Ordninga er heimla i vedtekt for Tiltaksfond for Småfe og Fjørfe mm.</article></article><article class="legalArticle" data-lovdata-URL="LTI/forskrift/1990-10-08-923/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Formålet med ordninga er å yte erstatning for særleg store tap i husdyrhald i dei høve at det ikkje har vore mogleg å forsikre dyra mot katastrofeprega tap.</article></article><article class="legalArticle" data-lovdata-URL="LTI/forskrift/1990-10-08-923/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for erstatning.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">For å kunne få erstatning for katastrofetap i husdyrhald, må det ikkje kunne seiast at søkjaren eller den som er sett til å ha omsorg med dyra har handla uaktsomt eller har vore medverkande til at tapet oppstod. Søkjaren må også ha gjort det som er ventande mogleg for å avverge tap av denne karakter. I motsatt fall kan erstatning heilt eller delvis bli redusert. Søkjaren pliktar å dokumentere katastrofeprega tap i husdyrhald når han søkjer om erstatning.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Når det gjeld erstatning for katastrofetap av sau på beite, må søkjaren sjølv dekkje ein eigendel av tapet på 20% av dei lameiningar som blei sleppt på beite om våren. Minste eigendel er 10 lameiningar.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Når det gjeld erstatning for anna katastrofeprega tap i husdyrhald som ein ikkje kan forsikre mot, må søkjaren sjølv dekkje ein eigendel av tapet på 40% av utrekna nettotap. Minste eigendel er kr 20.000,-.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">4.</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Det blir ikkje gitt erstatning etter denne ordninga dersom tapet er eller kan bli erstatta på andre måtar. Dette gjeld også erstatning utbetalt av Direktoratet for naturforvaltning for tap forvoldt av freda rovvilt.</article></article></li></ul></article><article class="legalArticle" data-lovdata-URL="LTI/forskrift/1990-10-08-923/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Erstatning.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Når det gjeld erstatningspliktig tap etter § 3 punkt 2 vil ei lameining bli erstatta med kr. 1.000,-.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Når det gjeld tap etter § 3 punkt 3 vil erstatningspliktig tap bli erstatta på grunnlag av kalkulert tap etter ein sats på kr 1.000,- pr. lam, kr. 1.800,- pr. sau, kr. 1.350,- pr. mjølke- geit og kr. 800,- pr. påsett kje. Ein vaksen sau blir rekna lik 1,8 lam. Tap av geitmjølk blir erstatta ut frå kalkulert tap som er verdien av differansen mellom gjennomsnittleg leveranse av mjølk pr geit i dei siste 3 åra og leveransen pr geit i tapsåret.</article></article><article class="legalArticle" data-lovdata-URL="LTI/forskrift/1990-10-08-923/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Administrasjon.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ordninga med erstatning for katastrofetap i husdyrhald blir administrert av Styret for Tiltaksfond for Småfe og Fjørfe m.m. Søknader om erstatning for katastrofetap i husdyrhald blir godkjent av fylkeslandbrukskontora.</article></article><article class="legalArticle" data-lovdata-URL="LTI/forskrift/1990-10-08-923/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Saksgang.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">1.</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1"><i>Søkjaren.</i> Søknad om erstatning for katastrofetap i husdyrhald for tap av sau på beite skal søkjaren sende til landbrukskontoret i kommunen innan 31. desember. Erstatning for andre katastrofetap i husdyrhald kan utbetalast av fylkeslandbrukskontoret utan tidsfrist når søknadene er saksbehandla. Det er eige søknadsskjema for katastrofetap i husdyrhald. Søkjaren skal vedleggje søknaden dokumenter som provar tapet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">2.</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1"><i>Landbrukskontoret.</i> Landbrukskontoret skal kontrollere at søknaden er riktig utfylt og at tapet er dokumentert på forsvarleg måte. Søknad om erstatning for tap etter § 3 punkt 2 skal sendast samla til fylkeslandbrukskontoret innan 31. januar. Når det gjeld søknader under § 3, punkt 3 skal landbrukskontoret rekne ut storleiken av tapet. Ein skal rekne med bruttotap med frådrag av innsparte kostnader som følgje av tapet. Søknadene skal med tilråding sendast til fylkeslandbrukskontoret.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/6/punkt/3/" id="paragraf-6-punkt-3"><span class="data-originalId">3.</span><article class="legalP" data-absoluteaddress="/paragraf/6/punkt/3/ledd/1/" id="paragraf-6-punkt-3-ledd-1"><i>Fylkeslandbrukskontoret.</i> Søknader om erstatning for katastrofetap i husdyrhald skal kontrollerast og godkjennast av fylkeslandbrukskontoret. Søknader om erstatning etter § 3 punkt 2 skal sendast til FDB- sentralen innan utgangen av februar. Søknadene skal sendast samla for heile fylket. Er det få søknader, kan erstatning utbetalast av fylkeslandbrukskontoret. Når det gjeld søknader under § 3, punkt 3 skal fylkeslandbrukskontoret godkjenne søknadene og utbetale erstatning. Fylkeslandbrukskontoret skal grunngi avslag på søknad og gi melding til søkjaren med opplysning om retten til å klage. Fylkeslandbrukskontoret skal ved utgangen av året gi melding til Styret for Tiltaksfond for Småfe og Fjørfe mm om utbetalte erstatningsbeløp.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/6/punkt/4/" id="paragraf-6-punkt-4"><span class="data-originalId">4.</span><article class="legalP" data-absoluteaddress="/paragraf/6/punkt/4/ledd/1/" id="paragraf-6-punkt-4-ledd-1"><i>Styret for Tiltaksfond for Småfe og Fjørfe mm.</i> Styret for Tiltaksfond for Småfe og Fjørfe mm er klageinstans for saker som gjeld erstatning for katastrofetap i husdyrhald. Styret skal påsjå at erstatningsordninga blir gjennomført i samsvar med gjeldande forskrift og dei instrukser som blir gitt.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/6/punkt/5/" id="paragraf-6-punkt-5"><span class="data-originalId">5.</span><article class="legalP" data-absoluteaddress="/paragraf/6/punkt/5/ledd/1/" id="paragraf-6-punkt-5-ledd-1"><i>FDB-sentralen.</i> FDB-sentralen skal registrere data frå søknader om erstatning for katastrofetap av sau på beite og rekne ut erstatning etter godkjent program. FDB-sentralen skal også kjøre ut statistikk etter krav frå Styret for Tiltaksfond for Småfe og Fjørfe mm. Erstatningsbeløp blir utbetalt over postgiro.</article><article class="legalP" data-absoluteaddress="/paragraf/6/punkt/5/ledd/2/" id="paragraf-6-punkt-5-ledd-2">FDB-sentralen skal koordinere erstatning utbetalt av Direktoratet for naturforvaltning for tap som er valda av freda rovvilt og erstatning for katastrofetap av sau på beite.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/6/punkt/6/" id="paragraf-6-punkt-6"><span class="data-originalId">6.</span><article class="legalP" data-absoluteaddress="/paragraf/6/punkt/6/ledd/1/" id="paragraf-6-punkt-6-ledd-1"><i>Direktoratet for naturforvaltning.</i> Etter godkjent oppgjerd for tap som er valda av freda rovvilt, skal Direktoratet for naturforvaltning sende magnetband til FDB-sentralen med oppgåve over talet på vaksne sauer og lam som er blitt erstatta som tap valda av freda rovvilt.</article></article></li></ul></article><article class="legalArticle" data-lovdata-URL="LTI/forskrift/1990-10-08-923/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Budsjett.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det skal kvart år avsetjast eit høveleg beløp i budsjett for Tiltaksfond for Småfe og Fjørfe mm til dekking av erstatning for katastrofetap i husdyrhald.</article></article><article class="legalArticle" data-lovdata-URL="LTI/forskrift/1990-10-08-923/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dei som søkjer om erstatning for katastrofetap i husdyrhald pliktar å gi fullgode opplysningar og godta dei kontrolltiltak tiltak som blir fastsett. Dersom det blir gitt feil opplysningar i søknaden, kan den heilt eller delvis bli avvist.</article></article><article class="legalArticle" data-lovdata-URL="LTI/forskrift/1990-10-08-923/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilbakebetaling.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">For mykje utbetalt erstatning kan krevjast tilbakebetalt eller bli trekt i produksjonstillegget eller andre tilskotsordningar. Dersom feil opplysningar frå søkjaren har ført til for mykje utbetalt erstatning, kan det krevjast morarente for tidsperioden frå utbetaling av erstatning til tilbakebetaling skjer. Det same gjeld også når søkjaren burde ha visst eller forstått at utbetalinga var feil.</article></article><article class="legalArticle" data-lovdata-URL="LTI/forskrift/1990-10-08-923/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klager.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vedtak som er gjort i medhald av denne forskrift kan påklagast etter lov av 10. februar 1967 om behandlingsmåten i forvaltningssaker (forvaltningslova) til Styret for Tiltaksfond for Småfe og Fjørfe m.m.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Denne forskrift gjeld frå 1. juli 1990. Frå same tid utgår forskrift for erstatning for katastrofetap i husdyrhald av 30. november 1989 nr. 1408.</article></article></main></body></html>