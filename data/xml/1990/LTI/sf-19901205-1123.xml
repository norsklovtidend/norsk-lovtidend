<!DOCTYPE html><html lang="no"><head><title>Prisforskrift for kjøring med drosjebil.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:12</dd><dt class="legacyID">Datokode</dt><dd class="legacyID">FOR-1990-12-05-1123</dd><dt class="dokid">DokumentID</dt><dd class="dokid">LTI/forskrift/1990-12-05-1123</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 22</dd><dt class="dateInForce">I kraft fra</dt><dd class="dateInForce">1990-12-13</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-02-06</dd><dt class="title">Tittel</dt><dd class="title">Prisforskrift for kjøring med drosjebil.</dd><dt class="refid">RefID</dt><dd class="refid">forskrift/1990-12-05-1123</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Prisforskrift for kjøring med drosjebil.</li></ul></dd></dl></header><main class="documentBody" data-lovdata-URL="LTI/forskrift/1990-12-05-1123" id="dokument"><h1>Prisforskrift for kjøring med drosjebil.</h1><article class="legalP" data-absoluteaddress="/ledd/1/" id="ledd-1">I medhold av lov av 26. juni 1953 nr. 4 om priser, utbytte og konkurranseforhold har Prisdirektoratet 5. desember 1990 fastsatt nye prisforskrifter for kjøring med drosjebil.</article><article class="legalP" data-absoluteaddress="/ledd/2/" id="ledd-2">Forskriftene trådte i kraft 13. desember 1990 kl. 06.00 og erstattet forskrifter av 24. januar 1990 nr. 60.</article><article class="legalP" data-absoluteaddress="/ledd/3/" id="ledd-3">Som en følge av kostnadsøkninger er maksimaltakstene for drosjekjøring forhøyet med 2,5 prosent. Kilometerprisene er oppjustert med 10 øre pr. km. Ventetidsgodtgjørelsen er økt fra 180 kroner til 200 kroner. Andre kilometersatser er oppjustert med 2,5 prosent.</article><article class="legalP" data-absoluteaddress="/ledd/4/" id="ledd-4">Også for taksameterprisenes vedkommende er det gitt samtykke til en takstforhøyelse på 2,5 prosent, og ventetidsgodtgjørelsen er økt til 200 kroner. Påslaget er satt til 17 kroner for dagkjøring og 21 kroner for nattkjøring. Takst I gjelder for 1 – 2 passasjerer og takst II for 3 – 4 passasjerer. Bestemmelsene er endret, slik at transporter av fem eller flere passasjerer ikke lenger er underlagt maksimalprisregulering. Samtidig har Prisdirektoratet opphevet sitt vedtak om maxi-taxi, fastsatt i brev av 19. januar 1979 til Norges Taxiforbund.</article></main></body></html>