<!DOCTYPE html><html lang="no"><head><title>Forskrift for ekstraordinære økonomiske virkemidler til fiskeindustrien i Nord-Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:21</dd><dt class="legacyID">Datokode</dt><dd class="legacyID">FOR-1990-08-31-726</dd><dt class="dokid">DokumentID</dt><dd class="dokid">LTI/forskrift/1990-08-31-726</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 14</dd><dt class="dateInForce">I kraft fra</dt><dd class="dateInForce">1990-08-31</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-09-26</dd><dt class="title">Tittel</dt><dd class="title">Forskrift for ekstraordinære økonomiske virkemidler til fiskeindustrien i Nord-Norge.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 31. august 1990 i medhold av Stortingets vedtak av 3. april 1990, jfr. St.prp.nr.66 (1989–1990). Fremmet av Fiskeridepartementet.</dd><dt class="refid">RefID</dt><dd class="refid">forskrift/1990-08-31-726</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for ekstraordinære økonomiske virkemidler til fiskeindustrien i Nord-Norge.<ul class="tocSubUl"><li>§ 1. Formål.</li><li>§ 2. Generelle vilkår.</li><li>§ 3. Spesielle vilkår.</li><li>§ 4. Søknad om tilskudd.</li><li>§ 5. Fastsettelse og utbetaling av tilskudd.</li><li>§ 6. Klage</li><li>§ 7. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-08-31-726" id="dokument"><h1>Forskrift for ekstraordinære økonomiske virkemidler til fiskeindustrien i Nord-Norge.</h1><article class="legalArticle" data-lovdata-URL="LTI/forskrift/1990-08-31-726/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med ordningen er å støtte tiltak som settes i verk for å øke omstilling og strukturtilpasning i fiskeriindustrien i Nord-Norge, for på sikt å bidra til en rasjonell og lønnsom fiskeindustri.</article></article><article class="legalArticle" data-lovdata-URL="LTI/forskrift/1990-08-31-726/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelle vilkår.</span></h2> <article class="defaultP" margin-top="true">Det kan gis støtte til fiskeindustribedrifter som:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">-</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Gjennomfører funsjoner.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">-</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Inngår forpliktende samarbeid gjennom eierskap.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">-</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Etablerer samarbeidsformer slik at det oppnåes en bedre utnyttelse av lokale ressurser og innebærer en reduksjon av næringens produksjons- og kapitalkostnader.</article><article class="legalP" data-absoluteaddress="/paragraf/2/punkt/3/ledd/2/" id="paragraf-2-punkt-3-ledd-2">Støtte til markedsføring kan gis under forutsetning av at støtten har en ønsket struktur- og effektiviseringseffekt i næringen.</article></article></li></ul></article></article><article class="legalArticle" data-lovdata-URL="LTI/forskrift/1990-08-31-726/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Spesielle vilkår.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved vurdering av om støtte skal gis, vil det bli tatt hensyn til at søknaden ligger innenfor de fylkeskommunale mål for strukturutviklingen i fiskeindustrien i det aktuelle område.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Tiltak som antas å ha størst omstillingspotensiale og mulighet for lønnsom drift, vil bli prioritert.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Det kan som hovedregel bare gis tilskudd til prosjekter/innvesteringer som er igangsatt etter 1. april 1990.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Støtten gis som tilskudd eller ansvarlig lånekapital. Tilskuddet er skattepliktig. Finans- og tolldepartementet kan etter søknad innvilge skattefritak, helt eller delvis, jfr. lov av 9. juni 1961 nr. 61.</article> <article class="defaultP" margin-top="true">Ved tildeling av ansvarlig lånekapital gjelder følgende:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/4/punkt/1/" id="paragraf-3-ledd-4-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/4/punkt/1/ledd/1/" id="paragraf-3-ledd-4-punkt-1-ledd-1">Ansvarlig lånekapital kan ikke utgjøre mer enn 49 % av selskapets egenkapital.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/4/punkt/2/" id="paragraf-3-ledd-4-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/4/punkt/2/ledd/1/" id="paragraf-3-ledd-4-punkt-2-ledd-1">Selskapet må ha en aksjekapital/egenkapital på minimum 3 mill. kroner.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/4/punkt/3/" id="paragraf-3-ledd-4-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/4/punkt/3/ledd/1/" id="paragraf-3-ledd-4-punkt-3-ledd-1">Ansvarlig lånekapital avskrives over 3 år.</article></article></li></ul></article></article><article class="legalArticle" data-lovdata-URL="LTI/forskrift/1990-08-31-726/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknad om tilskudd.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om ekstraordinære økonomiske virkemidler sendes Fiskeridirektoratet sammen med nødvendige opplysninger.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Med søknaden må følge:</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Regnskap for 1988 – 1989 og oversikt over råstoffkjøp og sysselsetting de 3 siste år.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Søknad om tilskudd til samarbeidstiltak og andre kostnads-/kapasitetsreduserende tiltak skal i tillegg inneholde en nærmere beskrivelse av de tiltak som det søkes støtte til.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Fiskeridirektoratet avgjør søknaden etter å ha innhentet eventuelle uttalelser fra berørte organisasjoner.</article></article><article class="legalArticle" data-lovdata-URL="LTI/forskrift/1990-08-31-726/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fastsettelse og utbetaling av tilskudd.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridirektoratet kan fastsette utfyllende bestemmelser for gjennomføringen av ordningen. Om tilskudd skal gis, avgjøres i det enkelte tilfelle av Fiskeridirektoratet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fastsettelse av tilskuddets størrelse skjer etter konkrete vurderinger av den enkelte søknad, hvor det legges vekt på effekten av tiltaket med hensyn til kapasitets- og kostnadsreduksjon.</article></article><article class="legalArticle" data-lovdata-URL="LTI/forskrift/1990-08-31-726/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Vedtak som Fiskeridirektoratet gjør etter denne forskrift kan påklages til Fiskeridepartementet.</article></article><article class="legalArticle" data-lovdata-URL="LTI/forskrift/1990-08-31-726/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks.</article></article></main></body></html>