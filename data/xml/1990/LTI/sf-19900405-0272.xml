<!DOCTYPE html><html lang="no"><head><title>Forskrift om inntak til en del statlige skoler under lov om videregående opplæring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:12</dd><dt class="legacyID">Datokode</dt><dd class="legacyID">FOR-1990-04-05-272</dd><dt class="dokid">DokumentID</dt><dd class="dokid">LTI/forskrift/1990-04-05-272</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 6</dd><dt class="dateInForce">I kraft fra</dt><dd class="dateInForce">1990-04-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-06-21-55/§7</li><li>forskrift/1984-11-06-2048</li></ul></dd><dt class="dateOfPublication">Kunngjort</dt><dd class="dateOfPublication">1990-05-10</dd><dt class="title">Tittel</dt><dd class="title">Forskrift om inntak til en del statlige skoler under lov om videregående opplæring.</dd><dt class="refid">RefID</dt><dd class="refid">forskrift/1990-04-05-272</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om inntak til en del statlige skoler under lov om videregående opplæring.</li></ul></dd></dl></header><main class="documentBody" data-lovdata-URL="LTI/forskrift/1990-04-05-272" id="dokument"><h1>Forskrift om inntak til en del statlige skoler under lov om videregående opplæring.</h1><article class="legalP" data-absoluteaddress="/ledd/1/" id="ledd-1">Fastsatt av Utdannings- og forskningsdepartementet 5. april 1990 med hjemmel i lov 21. juni 1974 nr. 55 om videregående opplæring § 7. Forskriften trer i kraft straks og avløser forskrift 6. november 1984 nr. 2084 (tatt inn i rundskriv F-132/84).</article><article class="legalP" data-absoluteaddress="/ledd/2/" id="ledd-2">Bestemmelsene i forskrift om inntak til fylkeskommunale og kommunale videregående skoler skal gjelde for inntak til følgende statlige videregående skoler så langt de passer:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">a)</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1">Samisk videregående skole, Karasjok<br />Sami joatkkaskuvla, Karasjogas</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/2/punkt/2/" id="ledd-2-punkt-2"><span class="data-originalId">b)</span><article class="legalP" data-absoluteaddress="/ledd/2/punkt/2/ledd/1/" id="ledd-2-punkt-2-ledd-1">Samisk videregående skole og reindriftsskole, Kautokeino<br />Sami joatkkaskuvla ja Boazodoalloskuvla, Guovdageaidnu</article></article></li><li data-li-identifier="c)" data-name="c)"><article class="listArticle" data-absoluteaddress="/ledd/2/punkt/3/" id="ledd-2-punkt-3"><span class="data-originalId">c)</span><article class="legalP" data-absoluteaddress="/ledd/2/punkt/3/ledd/1/" id="ledd-2-punkt-3-ledd-1">Statens fagskole for fiskedindustri, Vardø</article></article></li><li data-li-identifier="d)" data-name="d)"><article class="listArticle" data-absoluteaddress="/ledd/2/punkt/4/" id="ledd-2-punkt-4"><span class="data-originalId">d)</span><article class="legalP" data-absoluteaddress="/ledd/2/punkt/4/ledd/1/" id="ledd-2-punkt-4-ledd-1">Statens skoler med studieretning for landbruksfag og naturbruk</article></article></li></ul></article><article class="legalP" data-absoluteaddress="/ledd/3/" id="ledd-3">Skolene er åpne for søkere fra hele landet.</article><article class="legalP" data-absoluteaddress="/ledd/4/" id="ledd-4">Dersom det melder seg flere søkere enn det er plasser i de videregående statsskolene i Karasjok og Kautokeino, har samisk ungdom fortrinnsrett.</article><article class="legalP" data-absoluteaddress="/ledd/5/" id="ledd-5">Søkere som bare kan få oppfylt sine ønsker med hensyn til fag i de videregående statsskolene i Karasjok og Kautokeino, går foran søkere som kan få oppfylt sine ønsker ved annen skole.</article><article class="legalP" data-absoluteaddress="/ledd/6/" id="ledd-6">Ved inntak til skolene under c) og d) stiller søkere fra hele landet likt.</article><article class="legalP" data-absoluteaddress="/ledd/7/" id="ledd-7">Inntak til skolene under a), b) og c) skal foretas av inntaksnemnda i Finnmark fylke.</article><article class="legalP" data-absoluteaddress="/ledd/8/" id="ledd-8">Inntak til skolene under d) legges for skoleåret 1990/91 til en egen nemnd oppnevnt av styret for vedkommende skole. For seinere år vil inntaket enten bli lagt til nevnte nemnd eller til inntaksnemnda i vedkommende fylke. Dersom inntaket foretas av den styreoppnevnte nemnda skal styret være klageinstans på inntaket. Av denne grunn kan ikke styrets medlemmer sitte i nemnda.</article></main></body></html>