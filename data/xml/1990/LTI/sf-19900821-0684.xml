<!DOCTYPE html><html lang="no"><head><title>Utfyllende forskrift til forskrift om utskillelse av bankers fondsmeglervirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:46</dd><dt class="legacyID">Datokode</dt><dd class="legacyID">FOR-1990-08-21-684</dd><dt class="dokid">DokumentID</dt><dd class="dokid">LTI/forskrift/1990-08-21-684</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 13</dd><dt class="dateInForce">I kraft fra</dt><dd class="dateInForce">1990-08-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1990-01-24-61/§6</li></ul></dd><dt class="dateOfPublication">Kunngjort</dt><dd class="dateOfPublication">1990-09-11</dd><dt class="title">Tittel</dt><dd class="title">Utfyllende forskrift til forskrift om utskillelse av bankers fondsmeglervirksomhet.</dd><dt class="refid">RefID</dt><dd class="refid">forskrift/1990-08-21-684</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Utfyllende forskrift til forskrift om utskillelse av bankers fondsmeglervirksomhet.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-08-21-684" id="dokument"><h1>Utfyllende forskrift til forskrift om utskillelse av bankers fondsmeglervirksomhet.</h1><article class="legalP" data-absoluteaddress="/ledd/1/" id="ledd-1">Fastsatt av Kredittilsynet 21. august 1990 med hjemmel i Finans- og tolldepartementets forskrift 24. januar 1990 nr. 61 § 6.</article><article class="legalArticle" data-lovdata-URL="LTI/forskrift/1990-08-21-684/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder forholdet mellom banken og et utskilt fondsmeglerforetak, og presiserer nærmere den fysiske og administrative utskillelse.</article></article><article class="legalArticle" data-lovdata-URL="LTI/forskrift/1990-08-21-684/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Bankens ansatte skal ikke ha adgang til fondsmeglerforetakets lokaler utover hva kunder ordinært har. Dette innebærer at adkomst til bankens øvrige lokaler skal ikke foregå gjennom foretakets lokaler og at disse skal kunne avlåses særskilt.</article></article><article class="legalArticle" data-lovdata-URL="LTI/forskrift/1990-08-21-684/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fondsmeglerforetak som ikke har separat EDB-anlegg må etablere sperrer som hindrer bankens ansatte innsyn i fondsmeglerforetakets datasystem. Fondsmeglerforetaket kan i likhet med andre uavhengige selskaper ikke ha direkte adgang til bankopplysninger eller de VPS-konti banken er kontofører for.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Denne bestemmelse medfører ingen innskrenkning i fondsmeglerforetakets alminnelige adgang til å:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">registrere kjøp og salg av fondsaktiver etter verdipapirsentrallovens § 3-2.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">innhente fullmakt fra kunder for deres VPS-konti etter samme lovs § 4-3.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">foreta slik dekningskontroll av kundens angitte bankkonto som er vanlig for uavhengige fondsmeglerforetak.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Kredittilsynet kan dispensere fra bestemmelsen i første ledd.</article></article><article class="legalArticle" data-lovdata-URL="LTI/forskrift/1990-08-21-684/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Betalingsformidling, finansielle tjenester og andre forretningsforhold mellom banken og fondsmeglerforetaket skal gjennomføres på den måte som er vanlig for uavhengige selskaper. Alle ansatte i banken har plikt til å påse at det ikke blir utvekslet informasjon mellom fondsmeglerforetaket og banken som det kan være grunn til å tro kan ha betydning for deres virksomhetsområder.</article></article><article class="legalArticle" data-lovdata-URL="LTI/forskrift/1990-08-21-684/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Når det gjelder administrative tjenester skal fondsmeglerforetaket ha<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">egen postboks og postavdeling</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">egen telefax og telex</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">egen sekretærtjeneste</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">eventuelt egne telefonlinjer i tilfelle felles sentralbord.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fondsmeglerforetaket kan benytte bankens kantine når de har lokaler på samme sted.</article></article><article class="legalArticle" data-lovdata-URL="LTI/forskrift/1990-08-21-684/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fondsmeglerforetaket skal ha egen internrevisjon. Dersom morbanken har internrevisjon som skal dekke hele konsernet, kan Kredittilsynet godkjenne at denne internrevisjonen også skal omfatte fondsmeglervirksomheten.</article></article><article class="legalArticle" data-lovdata-URL="LTI/forskrift/1990-08-21-684/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriften trer i kraft straks.</article></article></main></body></html>