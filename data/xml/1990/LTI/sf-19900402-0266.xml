<!DOCTYPE html><html lang="no"><head><title>Forskrift om endring i forskrift for privatpleie av sinnslidende som ikke står under tilsyn av psykiatrisk sykehus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:10</dd><dt class="legacyID">Datokode</dt><dd class="legacyID">FOR-1990-04-02-266</dd><dt class="dokid">DokumentID</dt><dd class="dokid">LTI/forskrift/1990-04-02-266</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 6</dd><dt class="dateInForce">I kraft fra</dt><dd class="dateInForce">1990-04-02</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-05-10</dd><dt class="title">Tittel</dt><dd class="title">Forskrift om endring i forskrift for privatpleie av sinnslidende som ikke står under tilsyn av psykiatrisk sykehus.</dd><dt class="refid">RefID</dt><dd class="refid">forskrift/1990-04-02-266</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for privatpleie av sinnslidende som ikke står under tilsyn av psykiatrisk sykehus.</li></ul></dd></dl></header><main class="documentBody" data-lovdata-URL="LTI/forskrift/1990-04-02-266" id="dokument"><h1>Forskrift om endring i forskrift for privatpleie av sinnslidende som ikke står under tilsyn av psykiatrisk sykehus.</h1><article class="legalP" data-absoluteaddress="/ledd/1/" id="ledd-1">Sosialdepartementet har 2. april 1990 vedtatt endring i forskrifter av 15. desember 1969 om privatpleie av sinnslidende som ikke står under tilsyn av psykiatrisk sykehus pkt. 4 og 5, 11. ledd.</article> <article class="defaultP" margin-top="true">Forskriftens pkt. 4 skal lyde:</article> <article class="defaultP" margin-top="true"><i>Forpleiningskontrakt</i><ul class="defaultList"><li data-li-identifier="4." data-name="4."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">4.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Kontrakt om privat forpleining av sinnslidende opprettes mellom fylkeskommunen og forpleieren. Kontraktutkast skal fremlegges av den offentlige lege, som sender forslaget med sine merknader gjennom fylkeslegen/fylkespsykiateren til fylkeskommunen til godkjenning. Den offentlige lege på stedet og eventuelt den lege som har vernet, fylkeslegen/-fylkespsykiateren og formannen i vedkommende kontrollkommisjon tilstilles gjenpart av kontrakten.</article><article class="legalP" data-absoluteaddress="/ledd/1/punkt/1/ledd/2/" id="ledd-1-punkt-1-ledd-2">Den lege som har vernet plikter å underrette fylkeskommunen, fylkeslegen/fylkespsykiateren, kontrollkommisjonens formann og eventuelt den offentlige lege om endringer i forpleiningsforholdet som medfører endringer i eller opphør av kontraktsforholdet.</article><article class="legalP" data-absoluteaddress="/ledd/1/punkt/1/ledd/3/" id="ledd-1-punkt-1-ledd-3">Fylkeskommunen kan heve kontrakten med øyeblikkelig virkning dersom forpleieren åpenbart setter seg ut over bestemmelser i kontrakten eller i disse forskrifter.</article><article class="legalP" data-absoluteaddress="/ledd/1/punkt/1/ledd/4/" id="ledd-1-punkt-1-ledd-4">For øvrig kan begge parter si opp kontrakten med 1 måneds varsel.</article></article></li></ul></article> <article class="defaultP" margin-top="true">Forskriftens pkt. 5, 11. ledd skal lyde:</article><article class="legalP" data-absoluteaddress="/ledd/2/" id="ledd-2">Ved pasientens død skal forpleieren straks sende melding om dødsfallet til fylkeskommunen og til skifteretten, i lensmannsdistrikt til lensmannen. Forpleieren plikter å ta vare på avdødes eiendeler til registrering er skjedd og det er truffet bestemmelse om disponeringen. Utskrift av registreringsforretningen sendes fylkesmannen som har anledning til å fremme refusjonskrav i boet i medhold av § 18 i lov om psykisk helsevern.</article><article class="legalP" data-absoluteaddress="/ledd/3/" id="ledd-3">Forskriften trer i kraft straks.</article></main></body></html>