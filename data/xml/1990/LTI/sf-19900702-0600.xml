<!DOCTYPE html><html lang="no"><head><title>Forskrift om bruk av fangstredskaper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">FOR-1990-07-02-600</dd><dt class="dokid">DokumentID</dt><dd class="dokid">LTI/forskrift/1990-07-02-600</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 12</dd><dt class="dateInForce">I kraft fra</dt><dd class="dateInForce">1990-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1982-04-02-785</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§50</li></ul></dd><dt class="dateOfPublication">Kunngjort</dt><dd class="dateOfPublication">1990-08-28</dd><dt class="title">Tittel</dt><dd class="title">Forskrift om bruk av fangstredskaper.</dd><dt class="refid">RefID</dt><dd class="refid">forskrift/1990-07-02-600</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av fangstredskaper.<ul class="tocSubUl"><li>Kap. I. Generelle bestemmelser.<ul class="tocSubUl"><li>§ 1. Aldersgrense.</li><li>§ 2. Bruk av fangstredskaper.</li><li>§ 3. Merkeplikt og varslingsplikt.</li><li>§ 4. Lovlig fangsttid.</li></ul></li><li>Kap. II. Bruk av fangstredskaper som fanger viltet levende.<ul class="tocSubUl"><li>§ 5. Tillatte redskaper.</li><li>§ 6. Tilsyn med fangstredskap som fanger viltet levende.</li><li>§ 7. Avliving av innfanget vilt.</li></ul></li><li>Kap. III. Bruk av fangstredskaper som avliver viltet.<ul class="tocSubUl"><li>§ 8. Tillatte redskaper.</li><li>§ 9. Om tilsyn og vilkår for bruken.</li><li>§ 10. Om særskilt tillatelse til bruk av slagfelle.</li><li>§ 11. Om bruk av snare til fangst av rype.</li></ul></li><li>Kap. IV. Klage, straff og ikrafttreden.<ul class="tocSubUl"><li>§ 12. Klage</li><li>§ 13. Straffebestemmelse.</li><li>§ 14. Ikrafttredelse.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1990-07-02-600" id="dokument"><h1>Forskrift om bruk av fangstredskaper.</h1><article class="legalP" data-absoluteaddress="/ledd/1/" id="ledd-1">Med hjemmel i lov om viltet av 29. mai 1981 § 24, § 26 nr. 1 og § 50, jf. kgl. res. av 2. april 1982 har Direktoratet for naturforvaltning 2. juli 1990 fastsatt følgende forskrift om bruk av fangstredskaper.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-07-02-600/KAPITTEL_1" data-partID="k1"><h2>Kap. I. Generelle bestemmelser.</h2><article class="legalArticle" data-lovdata-URL="LTI/forskrift/1990-07-02-600/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Aldersgrense.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Fangst kan bare utøves av personer som har fylt 16 år. Fangst av villmink, rype, kråkefugl og måker kan likevel utøves av person som har fylt 14 år dersom det foreligger samtykke fra foreldre eller foresatte og fangsten foregår under tilsyn.</article></article><article class="legalArticle" data-lovdata-URL="LTI/forskrift/1990-07-02-600/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Bruk av fangstredskaper.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Fangst skal skje på de vilkår som er fastsatt i denne forskrift og nærmere bestemmelser gitt i medhold av denne forskrift.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Fangstredskaper skal brukes på en slik måte at viltet ikke utsettes for unødige lidelser eller skade. Fangstredskaper skal ikke utplasseres i områder hvor alminnelig ferdsel medfører at det kan oppstå fare for mennesker eller husdyr. Det er ikke tillatt å bruke levende lokkedyr i fangstredskaper. Den som utøver fangst plikter å innrette fangsten slik at den bare retter seg mot de viltarter som redskapet er godkjent for.</article></article><article class="legalArticle" data-lovdata-URL="LTI/forskrift/1990-07-02-600/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Merkeplikt og varslingsplikt.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Fangstredskap som er utplassert skal være merket med brukerens navn og adresse og eventuelt telefonnummer. Dette gjelder ikke for rypesnarer.</article></article><article class="legalArticle" data-lovdata-URL="LTI/forskrift/1990-07-02-600/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Lovlig fangsttid.</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Fangstredskaper kan brukes i den lovlig fastsatte jakttid for vedkommende viltart.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Fangst av ryper med snare i de kommuner hvor det er åpnet adgang til dette, kan starte 1. november og pågå ut lovlig fastsatt jakttid.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-07-02-600/KAPITTEL_2" data-partID="k2"><h2>Kap. II. Bruk av fangstredskaper som fanger viltet levende.</h2><article class="legalArticle" data-lovdata-URL="LTI/forskrift/1990-07-02-600/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tillatte redskaper.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Bås til rev, grevling og mårhund. Fangstbur til rev, grevling, mårhund, mink, røyskatt, ravn, kråke, skjære og måker.</article></article><article class="legalArticle" data-lovdata-URL="LTI/forskrift/1990-07-02-600/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn med fangstredskap som fanger viltet levende.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Bruker av fangstredskap som fanger viltet levende plikter å føre tilsyn med fangstredskapet minst en gang hvert døgn. Ved fangst av mink skal det føres tilsyn hver morgen og kveld. Brukeren plikter da straks å slippe fri innfanget fredet viltart eller viltart som ikke tillates fanget i vedkommende redskap.</article></article><article class="legalArticle" data-lovdata-URL="LTI/forskrift/1990-07-02-600/§7" data-name="§7" data-partID="§7" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Avliving av innfanget vilt.</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Ved tilsyn med fangstredskap som fanger viltet levende plikter brukeren straks å avlive innfanget vilt. Avlivingen skal skje sikkerhetsmessig forsvarlig og på en slik måte at viltet ikke utsettes for unødig lidelse.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">For avliving med skytevåpen gjelder bestemmelsene i forskrift fastsatt av Direktoratet for naturforvaltning den 16. mars 1983 nr. 904 om våpen og ammunisjon til storviltjakt og småviltjakt tilsvarende.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1990-07-02-600/KAPITTEL_3" data-partID="k3"><h2>Kap. III. Bruk av fangstredskaper som avliver viltet.</h2><article class="legalArticle" data-lovdata-URL="LTI/forskrift/1990-07-02-600/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tillatte redskaper.</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Slagfelle til rev, grevling, mårhund, bever, mår, mink, bisamrotte og røyskatt. Fallem, flak og fallstokk til mår, mink og røyskatt. Snare til rype.</article></article><article class="legalArticle" data-lovdata-URL="LTI/forskrift/1990-07-02-600/§9" data-name="§9" data-partID="§9" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Om tilsyn og vilkår for bruken.</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Slagfelle, fallem, flak og fallstokk skal virke slik og ha slik slagkraft at det vilt som fanges blir drept øyeblikkelig. Det skal føres tilsyn med redskapet hver uke.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Slagfelle til fangst av bever og bisamrotte skal alltid plasseres i vann.</article></article><article class="legalArticle" data-lovdata-URL="LTI/forskrift/1990-07-02-600/§10" data-name="§10" data-partID="§10" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Om særskilt tillatelse til bruk av slagfelle.</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Den som skal bruke slagfelle til fangst av rev, grevling, mårhund og bever plikter å gi skriftlig melding til viltnemnda i kommunen før fangsten tar til.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Bruker av slagfelle til fangst av rev og grevling plikter, på synlig sted i umiddelbar nærhet av fangststedet, å sette opp plakat som varsler om den fangst som foregår, slik at fare for skade på mennesker og husdyr kan unngås.</article></article><article class="legalArticle" data-lovdata-URL="LTI/forskrift/1990-07-02-600/§11" data-name="§11" data-partID="§11" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Om bruk av snare til fangst av rype.</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Den som skal bruke snarer til fangst av rype plikter å føre regelmessig tilsyn med snarene minst hver 2. dag.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Skriftlig melding skal sendes til viltnemnda i kommunen 10 dager før fangsten tar til. Meldingen skal gi opplysning om brukerens navn, adresse, fangstområde og fangstperiode. Senest 10 dager etter utløpet av jakttiden for rype i kommunen skal brukeren på fastsatt skjema rapportere fangstresultatet.</article><article class="legalP" data-absoluteaddress="/kapittel/3/paragraf/4/ledd/3/" id="kapittel-3-paragraf-4-ledd-3">Viltnemnda kan kreve fangstrapport også for andre viltarter.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1990-07-02-600/KAPITTEL_4" data-partID="k4"><h2>Kap. IV. Klage, straff og ikrafttreden.</h2><article class="legalArticle" data-lovdata-URL="LTI/forskrift/1990-07-02-600/§12" data-name="§12" data-partID="§12" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Klage</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Viltnemndas vedtak etter § 10 og § 11 kan påklages til fylkesmannen i samsvar med forvaltningslovens klageregler.</article></article><article class="legalArticle" data-lovdata-URL="LTI/forskrift/1990-07-02-600/§13" data-name="§13" data-partID="§13" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Straffebestemmelse.</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Overtredelse av reglene i denne forskrift straffes i samsvar med straffebestemmelsen i viltlovens § 56.</article></article><article class="legalArticle" data-lovdata-URL="LTI/forskrift/1990-07-02-600/§14" data-name="§14" data-partID="§14" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse.</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Denne forskrift trer i kraft fra 1. august 1990. Fra samme tidspunkt oppheves forskrift fastsatt av Landbruksdepartementet 6. juli 1960 om saks og snare til fangst av vilt. Forskrift om fangstredskaper fastsatt av Miljøverndepartementet 2. april 1982 nr. 785, og forskrift om jakt og fangst av bever punkt IV, fastsatt av Direktoratet for naturforvaltning 14. mars 1972.</article></article></section></main></body></html>