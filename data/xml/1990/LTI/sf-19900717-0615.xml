<!DOCTYPE html><html lang="no"><head><title>Forskrift for tilskott til statskontrollert settepotetavl.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">FOR-1990-07-17-615</dd><dt class="dokid">DokumentID</dt><dd class="dokid">LTI/forskrift/1990-07-17-615</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 12</dd><dt class="dateInForce">I kraft fra</dt><dd class="dateInForce">1990-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-01-17-332</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-08-28</dd><dt class="title">Tittel</dt><dd class="title">Forskrift for tilskott til statskontrollert settepotetavl.</dd><dt class="refid">RefID</dt><dd class="refid">forskrift/1990-07-17-615</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tilskott til statskontrollert settepotetavl.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Vilkår for tilskott</li><li>§ 4. Tilskott</li><li>§ 5. Søknad</li><li>§ 6. Kontroll</li><li>§ 7. Utbetaling</li><li>§ 8. Tilbakebetaling</li><li>§ 9. Dispensasjoner</li><li>§ 10. Klager</li><li>§ 11. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1990-07-17-615" id="dokument"><h1>Forskrift for tilskott til statskontrollert settepotetavl.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 17. juli 1990 med hjemmel i jordbruksavtalen § 4.6.2.</article><article class="legalArticle" data-lovdata-URL="LTI/forskrift/1990-07-17-615/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med tilskottsordningen er å stimulere til økt bruk av settepoteter av høy kvalitet gjennom den statskontrollerte settepotetavl, klon-, elite-, stamsæd- og kontrollpotetavl.</article></article><article class="legalArticle" data-lovdata-URL="LTI/forskrift/1990-07-17-615/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Definisjonene av klon-, elite-, stamsæd- og kontrollpotet i utfyllende bestemmelser for statskontrollert produksjon, klassifisering og omsetning av settepoteter av 1. februar 1984 nyttes.</article></article><article class="legalArticle" data-lovdata-URL="LTI/forskrift/1990-07-17-615/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for tilskott</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Klonavl og avl av statskontrollerte settepoteter må ha foregått i henhold til regler for organisasjons- og administrasjonsordningen i settepotetavlen av 7. april 1983 og i henhold til utfyllende bestemmelser for statskontrollert produksjon, klassifisering og omsetning av settepoteter.</article></article><article class="legalArticle" data-lovdata-URL="LTI/forskrift/1990-07-17-615/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskott</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det kan utbetales tilskott til nedskriving av prisen på stamsæd og kontrollpotet og til avl av klon-, elite-, stamsæd- og kontrollpoteter innen rammen av bevilgninger i henhold til Jordbruksavtalens bestemmelser.<ul class="defaultList"><li data-li-identifier="4.1." data-name="4.1."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">4.1.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Klonavl<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/1/punkt/1/ledd/1/punkt/1/" id="paragraf-4-ledd-1-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/1/punkt/1/ledd/1/punkt/1/ledd/1/" id="paragraf-4-ledd-1-punkt-1-ledd-1-punkt-1-ledd-1">Det ytes tilskott til klonavler etter følgende satser:</article><article class="legalP" data-absoluteaddress="/paragraf/4/ledd/1/punkt/1/ledd/1/punkt/1/ledd/2/" id="paragraf-4-ledd-1-punkt-1-ledd-1-punkt-1-ledd-2">For 1. og 2. års kloner utbetales et fast beløp for hvert klonparti inntil 30 kloner, slik:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/1/ledd/1/punkt/1/ledd/2/punkt/1/" id="paragraf-4-ledd-1-punkt-1-ledd-1-punkt-1-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/1/ledd/1/punkt/1/ledd/2/punkt/1/ledd/1/" id="paragraf-4-ledd-1-punkt-1-ledd-1-punkt-1-ledd-2-punkt-1-ledd-1">1. års klonparti kr 700,- i alt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/1/ledd/1/punkt/1/ledd/2/punkt/2/" id="paragraf-4-ledd-1-punkt-1-ledd-1-punkt-1-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/1/ledd/1/punkt/1/ledd/2/punkt/2/ledd/1/" id="paragraf-4-ledd-1-punkt-1-ledd-1-punkt-1-ledd-2-punkt-2-ledd-1">2. års klonparti kr 1.500,- i alt</article></article></li></ul></article><article class="legalP" data-absoluteaddress="/paragraf/4/ledd/1/punkt/1/ledd/1/punkt/1/ledd/3/" id="paragraf-4-ledd-1-punkt-1-ledd-1-punkt-1-ledd-3">For 3. og 4. års kloner som holdes atskilt, er tilskottet kr 500,- pr. daa, og dersom de slås sammen, betales det arealtilskott som for elite.</article><article class="legalP" data-absoluteaddress="/paragraf/4/ledd/1/punkt/1/ledd/1/punkt/1/ledd/4/" id="paragraf-4-ledd-1-punkt-1-ledd-1-punkt-1-ledd-4">Dersom en dyrker blir pålagt flere enn 30 kloner, skal godtgjørelsen for de overskytende 1. og 2. års kloner være kr 55,- pr. klon.</article><article class="legalP" data-absoluteaddress="/paragraf/4/ledd/1/punkt/1/ledd/1/punkt/1/ledd/5/" id="paragraf-4-ledd-1-punkt-1-ledd-1-punkt-1-ledd-5">Om omfanget av klonavlen vises til regler for organisasjons- og administrasjonsordningen i settepotetavlen.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/1/punkt/1/ledd/1/punkt/2/" id="paragraf-4-ledd-1-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/1/punkt/1/ledd/1/punkt/2/ledd/1/" id="paragraf-4-ledd-1-punkt-1-ledd-1-punkt-2-ledd-1">Det kan dessuten etter søknad gis tilskott til drift og vedlikehold av nødvendige veksthus, til testingsutgifter, jordprøvetaking for kontroll med potetcystenematode m.m., utskifting av settepoteter (punktsanering), utstyr til varmeterapi.</article></article></li></ul></article></article></li><li data-li-identifier="4.2." data-name="4.2."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">4.2.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Elite-, stamsæd- og kontrollpoteter<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/1/punkt/2/ledd/1/punkt/1/" id="paragraf-4-ledd-1-punkt-2-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/1/punkt/2/ledd/1/punkt/1/ledd/1/" id="paragraf-4-ledd-1-punkt-2-ledd-1-punkt-1-ledd-1">Arealtilskott</article><article class="legalP" data-absoluteaddress="/paragraf/4/ledd/1/punkt/2/ledd/1/punkt/1/ledd/2/" id="paragraf-4-ledd-1-punkt-2-ledd-1-punkt-1-ledd-2">For klassene elite- og stamsædpoteter gis det et dyrkingstilskott for godkjent klasse etter følgende satser:<table><tbody><tr><td data-text-align="left" data-vertical-align="top">Elite</td><td data-text-align="left" data-vertical-align="top">kr 300,- pr. dekar</td></tr><tr><td data-text-align="left" data-vertical-align="top">Stamsæd</td><td data-text-align="left" data-vertical-align="top">kr 150,- pr. dekar</td></tr></tbody></table></article><article class="legalP" data-absoluteaddress="/paragraf/4/ledd/1/punkt/2/ledd/1/punkt/1/ledd/3/" id="paragraf-4-ledd-1-punkt-2-ledd-1-punkt-1-ledd-3">Arealtilskottet utbetales ordinært bare når det er levert settepoteter av de klasser som er fastsatt i «Utfyllende bestemmelser for statskontrollert produksjon, klassifisering og omsetning av settepoteter» (jfr. for øvrig 9, 3. ledd).</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/1/punkt/2/ledd/1/punkt/2/" id="paragraf-4-ledd-1-punkt-2-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/1/punkt/2/ledd/1/punkt/2/ledd/1/" id="paragraf-4-ledd-1-punkt-2-ledd-1-punkt-2-ledd-1">Prisnedskriving</article><article class="legalP" data-absoluteaddress="/paragraf/4/ledd/1/punkt/2/ledd/1/punkt/2/ledd/2/" id="paragraf-4-ledd-1-punkt-2-ledd-1-punkt-2-ledd-2">Til nedskriving av prisen på stamsæd og elite som selges som stamsæd, gis et tilskott på 25 øre pr. kg.</article><article class="legalP" data-absoluteaddress="/paragraf/4/ledd/1/punkt/2/ledd/1/punkt/2/ledd/3/" id="paragraf-4-ledd-1-punkt-2-ledd-1-punkt-2-ledd-3">Til nedskriving av prisen på kontrollpoteter, og elite og stamsæd som selges som kontrollpoteter (som ikke går videre i settepotetavlen) gis et tilskott på 60 øre pr. kg. For sortene Ontara, Rutt og Snøgg gis et tilskott på 70 øre pr. kg.</article><article class="legalP" data-absoluteaddress="/paragraf/4/ledd/1/punkt/2/ledd/1/punkt/2/ledd/4/" id="paragraf-4-ledd-1-punkt-2-ledd-1-punkt-2-ledd-4">Prisnedskriving skal gjøres kjent på prislister og faktura.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/1/punkt/2/ledd/1/punkt/3/" id="paragraf-4-ledd-1-punkt-2-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/1/punkt/2/ledd/1/punkt/3/ledd/1/" id="paragraf-4-ledd-1-punkt-2-ledd-1-punkt-3-ledd-1">Kvalitetstilskott</article><article class="legalP" data-absoluteaddress="/paragraf/4/ledd/1/punkt/2/ledd/1/punkt/3/ledd/2/" id="paragraf-4-ledd-1-punkt-2-ledd-1-punkt-3-ledd-2">Det gis kvalitetstilskott for statskontrollerte settepoteter beregnet på grunnlag av vekttallsystemet i § 5.4.2. i «Utfyllende bestemmelser for statskontrollert produksjon, klassifisering og omsetning av settepoteter».</article><article class="legalP" data-absoluteaddress="/paragraf/4/ledd/1/punkt/2/ledd/1/punkt/3/ledd/3/" id="paragraf-4-ledd-1-punkt-2-ledd-1-punkt-3-ledd-3">Kvalitetstilskottet beregnes i øre pr. kg for de forskjellige feilenhetsintervaller på følgende måte:<table><tbody><tr><td data-text-align="center" data-vertical-align="top">Feilenheter</td><td data-text-align="center" data-vertical-align="top">Øre pr. kg</td></tr><tr><td data-text-align="center" data-vertical-align="top">15,1 – 16,0</td><td data-text-align="center" data-vertical-align="top">0</td></tr><tr><td data-text-align="center" data-vertical-align="top">14,1 – 15,0</td><td data-text-align="center" data-vertical-align="top">1</td></tr><tr><td data-text-align="center" data-vertical-align="top">13,1 – 14.0</td><td data-text-align="center" data-vertical-align="top">2</td></tr><tr><td data-text-align="center" data-vertical-align="top">12,1 – 13,0</td><td data-text-align="center" data-vertical-align="top">3</td></tr><tr><td data-text-align="center" data-vertical-align="top">11,1 – 12,0</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top">10,1 – 11,0</td><td data-text-align="center" data-vertical-align="top">5</td></tr><tr><td data-text-align="center" data-vertical-align="top">  9,1 – 10,0</td><td data-text-align="center" data-vertical-align="top">6</td></tr><tr><td data-text-align="center" data-vertical-align="top">8,1 – 9,0</td><td data-text-align="center" data-vertical-align="top">7</td></tr><tr><td data-text-align="center" data-vertical-align="top">7,1 – 8,0</td><td data-text-align="center" data-vertical-align="top">8</td></tr><tr><td data-text-align="center" data-vertical-align="top">6,1 – 7,0</td><td data-text-align="center" data-vertical-align="top">9</td></tr><tr><td data-text-align="center" data-vertical-align="top">5,1 – 6,0</td><td data-text-align="center" data-vertical-align="top">10</td></tr><tr><td data-text-align="center" data-vertical-align="top">5,1 – 6,0</td><td data-text-align="center" data-vertical-align="top">10</td></tr><tr><td data-text-align="center" data-vertical-align="top">4,1 – 5,0</td><td data-text-align="center" data-vertical-align="top">12</td></tr><tr><td data-text-align="center" data-vertical-align="top">3,1 – 4,0</td><td data-text-align="center" data-vertical-align="top">14</td></tr><tr><td data-text-align="center" data-vertical-align="top">2,1 – 3,0</td><td data-text-align="center" data-vertical-align="top">16</td></tr><tr><td data-text-align="center" data-vertical-align="top">1,1 – 2,0</td><td data-text-align="center" data-vertical-align="top">16</td></tr><tr><td data-text-align="center" data-vertical-align="top">1,1 – 2,0</td><td data-text-align="center" data-vertical-align="top">18</td></tr><tr><td data-text-align="center" data-vertical-align="top">0  – 1,0</td><td data-text-align="center" data-vertical-align="top">20</td></tr></tbody></table></article></article></li><li data-li-identifier="d." data-name="d."><article class="listArticle" data-absoluteaddress="/paragraf/4/ledd/1/punkt/2/ledd/1/punkt/4/" id="paragraf-4-ledd-1-punkt-2-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/4/ledd/1/punkt/2/ledd/1/punkt/4/ledd/1/" id="paragraf-4-ledd-1-punkt-2-ledd-1-punkt-4-ledd-1">Distriktstilskott</article><article class="legalP" data-absoluteaddress="/paragraf/4/ledd/1/punkt/2/ledd/1/punkt/4/ledd/2/" id="paragraf-4-ledd-1-punkt-2-ledd-1-punkt-4-ledd-2">Det gis et distriktstilskott på 1 kr/kg for statskontrollerte settepoteter dyrket i Nord-Norge.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/4/ledd/1/punkt/2/ledd/1/punkt/5/" id="paragraf-4-ledd-1-punkt-2-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/4/ledd/1/punkt/2/ledd/1/punkt/5/ledd/1/" id="paragraf-4-ledd-1-punkt-2-ledd-1-punkt-5-ledd-1">Frakttilskott</article><article class="legalP" data-absoluteaddress="/paragraf/4/ledd/1/punkt/2/ledd/1/punkt/5/ledd/2/" id="paragraf-4-ledd-1-punkt-2-ledd-1-punkt-5-ledd-2">Ved forsendelse av elite-, stamsæd- og kontrollpotet skal fraktutgiftene for produsent ikke være mer enn 5 øre pr. kg. For fraktutgifter utover dette ytes tilskott. Det forutsettes at transporten skjer på billigste måte og i rasjonelle partier.</article><article class="legalP" data-absoluteaddress="/paragraf/4/ledd/1/punkt/2/ledd/1/punkt/5/ledd/3/" id="paragraf-4-ledd-1-punkt-2-ledd-1-punkt-5-ledd-3">Lokale fraktutgifter ved fordeling og distribusjon av partiene dekkes ikke av tilskottsordningen.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/1990-07-17-615/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad om tilskott skal sendes Statens planteavlsråd som i henhold til godkjent budsjett avgjør søknadene.</article></article><article class="legalArticle" data-lovdata-URL="LTI/forskrift/1990-07-17-615/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Statens planteavlsråd fører kontroll med at forskriften blir fulgt. Landbruksdepartementet kan gi nærmere retningslinjer for kontrollen.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">De som søker om tilskott er forpliktet til å gi de nødvendige opplysninger og å godta de kontrolltiltak som blir bestemt.</article></article><article class="legalArticle" data-lovdata-URL="LTI/forskrift/1990-07-17-615/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tilskottene betales ut av Statens planteavlsråd. De som får tilskott skal avgi rapport/regnskap for hvordan tilskottet er brukt.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Arealtilskottet utbetales på grunnlag av analysebevis fra Statens frøkontroll.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Prisnedskrivings-, kvalitets- og distriktstilskott utbetales til godkjent omsetningsledd på grunnlag av avregning med settepotetprodusent. Avregningen skal ha følgende opplysninger:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/7/ledd/3/punkt/1/" id="paragraf-7-ledd-3-punkt-1"><span class="data-originalId">a.</span><article class="legalP" data-absoluteaddress="/paragraf/7/ledd/3/punkt/1/ledd/1/" id="paragraf-7-ledd-3-punkt-1-ledd-1">Produsentens navn og adresse</article></article></li><li data-li-identifier="b." data-name="b."><article class="listArticle" data-absoluteaddress="/paragraf/7/ledd/3/punkt/2/" id="paragraf-7-ledd-3-punkt-2"><span class="data-originalId">b.</span><article class="legalP" data-absoluteaddress="/paragraf/7/ledd/3/punkt/2/ledd/1/" id="paragraf-7-ledd-3-punkt-2-ledd-1">Vareslag (sort/klasse)</article></article></li><li data-li-identifier="c." data-name="c."><article class="listArticle" data-absoluteaddress="/paragraf/7/ledd/3/punkt/3/" id="paragraf-7-ledd-3-punkt-3"><span class="data-originalId">c.</span><article class="legalP" data-absoluteaddress="/paragraf/7/ledd/3/punkt/3/ledd/1/" id="paragraf-7-ledd-3-punkt-3-ledd-1">Leveringsdato</article></article></li><li data-li-identifier="d." data-name="d."><article class="listArticle" data-absoluteaddress="/paragraf/7/ledd/3/punkt/4/" id="paragraf-7-ledd-3-punkt-4"><span class="data-originalId">d.</span><article class="legalP" data-absoluteaddress="/paragraf/7/ledd/3/punkt/4/ledd/1/" id="paragraf-7-ledd-3-punkt-4-ledd-1">Nettovekt settepotet</article></article></li><li data-li-identifier="e." data-name="e."><article class="listArticle" data-absoluteaddress="/paragraf/7/ledd/3/punkt/5/" id="paragraf-7-ledd-3-punkt-5"><span class="data-originalId">e.</span><article class="legalP" data-absoluteaddress="/paragraf/7/ledd/3/punkt/5/ledd/1/" id="paragraf-7-ledd-3-punkt-5-ledd-1">Analysebevis</article></article></li><li data-li-identifier="f." data-name="f."><article class="listArticle" data-absoluteaddress="/paragraf/7/ledd/3/punkt/6/" id="paragraf-7-ledd-3-punkt-6"><span class="data-originalId">f.</span><article class="legalP" data-absoluteaddress="/paragraf/7/ledd/3/punkt/6/ledd/1/" id="paragraf-7-ledd-3-punkt-6-ledd-1">Sats og beløp for de enkelte tilskott</article></article></li></ul></article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Frakttilskott utbetales på grunnlag av fraktnota som skal ha følgende opplysninger:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/7/ledd/4/punkt/1/" id="paragraf-7-ledd-4-punkt-1"><span class="data-originalId">a.</span><article class="legalP" data-absoluteaddress="/paragraf/7/ledd/4/punkt/1/ledd/1/" id="paragraf-7-ledd-4-punkt-1-ledd-1">Avsender: Navn og adresse</article></article></li><li data-li-identifier="b." data-name="b."><article class="listArticle" data-absoluteaddress="/paragraf/7/ledd/4/punkt/2/" id="paragraf-7-ledd-4-punkt-2"><span class="data-originalId">b.</span><article class="legalP" data-absoluteaddress="/paragraf/7/ledd/4/punkt/2/ledd/1/" id="paragraf-7-ledd-4-punkt-2-ledd-1">Mottaker: Navn og adresse</article></article></li><li data-li-identifier="c." data-name="c."><article class="listArticle" data-absoluteaddress="/paragraf/7/ledd/4/punkt/3/" id="paragraf-7-ledd-4-punkt-3"><span class="data-originalId">c.</span><article class="legalP" data-absoluteaddress="/paragraf/7/ledd/4/punkt/3/ledd/1/" id="paragraf-7-ledd-4-punkt-3-ledd-1">Salgs/leveringsdato</article></article></li><li data-li-identifier="d." data-name="d."><article class="listArticle" data-absoluteaddress="/paragraf/7/ledd/4/punkt/4/" id="paragraf-7-ledd-4-punkt-4"><span class="data-originalId">d.</span><article class="legalP" data-absoluteaddress="/paragraf/7/ledd/4/punkt/4/ledd/1/" id="paragraf-7-ledd-4-punkt-4-ledd-1">Antall kolli og kollivekt</article></article></li><li data-li-identifier="e." data-name="e."><article class="listArticle" data-absoluteaddress="/paragraf/7/ledd/4/punkt/5/" id="paragraf-7-ledd-4-punkt-5"><span class="data-originalId">e.</span><article class="legalP" data-absoluteaddress="/paragraf/7/ledd/4/punkt/5/ledd/1/" id="paragraf-7-ledd-4-punkt-5-ledd-1">Avsender sted/stasjon</article></article></li><li data-li-identifier="f." data-name="f."><article class="listArticle" data-absoluteaddress="/paragraf/7/ledd/4/punkt/6/" id="paragraf-7-ledd-4-punkt-6"><span class="data-originalId">f.</span><article class="legalP" data-absoluteaddress="/paragraf/7/ledd/4/punkt/6/ledd/1/" id="paragraf-7-ledd-4-punkt-6-ledd-1">Bestemmelsessted/stasjon</article></article></li><li data-li-identifier="g." data-name="g."><article class="listArticle" data-absoluteaddress="/paragraf/7/ledd/4/punkt/7/" id="paragraf-7-ledd-4-punkt-7"><span class="data-originalId">g.</span><article class="legalP" data-absoluteaddress="/paragraf/7/ledd/4/punkt/7/ledd/1/" id="paragraf-7-ledd-4-punkt-7-ledd-1">Transportmiddel</article></article></li><li data-li-identifier="h." data-name="h."><article class="listArticle" data-absoluteaddress="/paragraf/7/ledd/4/punkt/8/" id="paragraf-7-ledd-4-punkt-8"><span class="data-originalId">h.</span><article class="legalP" data-absoluteaddress="/paragraf/7/ledd/4/punkt/8/ledd/1/" id="paragraf-7-ledd-4-punkt-8-ledd-1">Vareslag (sort/klasse)</article></article></li><li data-li-identifier="i." data-name="i."><article class="listArticle" data-absoluteaddress="/paragraf/7/ledd/4/punkt/9/" id="paragraf-7-ledd-4-punkt-9"><span class="data-originalId">i.</span><article class="legalP" data-absoluteaddress="/paragraf/7/ledd/4/punkt/9/ledd/1/" id="paragraf-7-ledd-4-punkt-9-ledd-1">Frakt</article></article></li></ul></article></article><article class="legalArticle" data-lovdata-URL="LTI/forskrift/1990-07-17-615/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakebetaling</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Er det utbetalt for mye tilskott kan dette kreves tilbakebetalt. Tilskottet kan kreves tilbakebetalt, helt eller delvis, dersom det viser seg at forutsetningene for tilskottet ikke er oppfylt.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Når krav om tilbakebetaling er framsatt kan det inndrives etter vanlige rettsregler, eller kravet kan motregnes i andre tilskott tilskottsmottakeren har krav på.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Det kan kreves morarenter av det beløp som skal tilbakebetales.</article></article><article class="legalArticle" data-lovdata-URL="LTI/forskrift/1990-07-17-615/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjoner</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Statens planteavlsråd har fullmakt til å dispensere fra disse forskriftene og kan innenfor rammen av forskriftene fastsette utfyllende retningslinjer.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Godkjente etterspurte sorter som er med i kontrollavtalen og hvor godkjenningsprosenten blir unormalt lav, kan etter søknad komme med i tilskottsordningen selv om varen ikke har blitt godkjent i overnevnte klasser når settepotetene tilrås for omsetning av Statens frøkontroll.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Når spesielle forhold tilsier det, kan det etter søknad gis dispensasjon for utbetaling av arealtilskott selv om det ikke er levert settepoteter (jfr. § 4.2.a).</article><article class="legalP" data-absoluteaddress="/paragraf/9/ledd/4/" id="paragraf-9-ledd-4">Dyrkere som ikke får avsatt sine statskontrollerte poteter til settepoteter, kan etter søknad få tilskott til dekning av tap.</article><article class="legalP" data-absoluteaddress="/paragraf/9/ledd/5/" id="paragraf-9-ledd-5">Det kan etter søknad og i forståelse med avtalepartene gis tilskott til andre tiltak som fremmer den statskontrollerte settepotetavl og bruken av statskontrollerte settepoteter.</article></article><article class="legalArticle" data-lovdata-URL="LTI/forskrift/1990-07-17-615/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klager</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vedtak etter forskrift kan i medhold av kap. VI i forvaltningsloven av 10. februar 1967 påklages. Klagefristen er 3 uker regnet fra det tidspunkt underretning om vedtaket er kommet frem.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Klageinstans er Landbruksdepartementet.</article></article><article class="legalArticle" data-lovdata-URL="LTI/forskrift/1990-07-17-615/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Disse forskrifter gjelder med virkning fra 1. januar 1990 og inntil videre. Fra samme tid oppheves forskrifter for tilskott til statskontrollert settepotetavl, fastsatt av Landbruksdepartementet 17. januar 1986 nr. 332.</article></article></main></body></html>