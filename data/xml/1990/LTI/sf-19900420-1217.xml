<!DOCTYPE html><html lang="no"><head><title>Forskrift om studentsamskipnader.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:26</dd><dt class="legacyID">Datokode</dt><dd class="legacyID">FOR-1990-04-20-1217</dd><dt class="dokid">DokumentID</dt><dd class="dokid">LTI/forskrift/1990-04-20-1217</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 10</dd><dt class="dateInForce">I kraft fra</dt><dd class="dateInForce">1990-04-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1986-05-09-19</li><li>lov/1986-05-09-19/§6</li><li>lov/1986-05-09-19/§10</li><li>lov/1986-05-09-19/§15</li></ul></dd><dt class="dateOfPublication">Kunngjort</dt><dd class="dateOfPublication">1991-07-02</dd><dt class="title">Tittel</dt><dd class="title">Forskrift om studentsamskipnader.</dd><dt class="refid">RefID</dt><dd class="refid">forskrift/1990-04-20-1217</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studentsamskipnader.<ul class="tocSubUl"><li>I. Medlemskap<ul class="tocSubUl"><li>§ 1. Virkeområde</li><li>§ 2. Definisjon</li><li>§ 3. Hvem som kan bli medlem</li><li>§ 4.</li><li>§ 5. Stemmerett</li><li>§ 6. Utmelding</li></ul></li><li>II. Reglement<ul class="tocSubUl"><li>§ 7. Valg av studentrepresentanter til samskipnadens styre</li><li>§ 8. Styret</li><li>§ 9. Styrets ansvar</li><li>§ 10. Studentboliger</li></ul></li><li>III. Betaling av semesteravgift<ul class="tocSubUl"><li>§ 11. Ansvar for innkrevingen</li><li>§ 12. Overføring</li><li>§ 13. Studentbevis</li><li>§ 14. Tidsrom semesteravgiften skal betales for</li><li>§ 15. Innkrevingstidsrom</li><li>§ 16. Fritak og refusjon</li></ul></li><li>IV. Ikrafttreden<ul class="tocSubUl"><li>§ 17. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1990-04-20-1217" id="dokument"><h1>Forskrift om studentsamskipnader.</h1><article class="legalP" data-absoluteaddress="/ledd/1/" id="ledd-1">Fastsatt av Utdannings- og forskningsdepartementet 20. april 1990 med hjemmel i §§ 6, 10 og 15 i lov av 9. mai 1986 om organisering av velferd for elever og studenter.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-04-20-1217/KAPITTEL_1" data-partID="k1"><h2>I. Medlemskap</h2><article class="legalArticle" data-lovdata-URL="LTI/forskrift/1990-04-20-1217/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder medlemskap i reglement for og betaling av semesteravgift til studentsamskipnader for studenter ved høyere utdanningsinstitusjoner i Norge.</article></article><article class="legalArticle" data-lovdata-URL="LTI/forskrift/1990-04-20-1217/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">I denne forskrift menes med student: en utdanningssøkende som blir registrert eller meldt opp til eksamen ved en utdanningsinstitusjon,<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">i et fulltidsstudium normert til minst tre måneder, eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">i et undervisningstilbud organisert som et deltidsstudium normert til minst fem måneder, og med et studieprogram som tilsvarer minst fem vekttall pr. semester i gjennomsnitt eller i et enkelt semester.</article></article></li></ul></article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">I tvilstilfeller, eller dersom det ellers vil synes åpenbart urimelig, kan utdanningsinstitusjonen, etter å ha rådført seg med studentsamskipnaden, bestemme at den utdanningssøkende skal være å forstå som student.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Etter å ha rådført seg med studentsamskipnaden, kan utdanningsinstitusjonen eller det regionale høgskolestyret vedta at en gruppe utdanningssøkende likevel ikke skal være å forstå som studenter, dersom gruppen:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/ledd/3/punkt/1/" id="kapittel-1-paragraf-2-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/ledd/3/punkt/1/ledd/1/" id="kapittel-1-paragraf-2-ledd-3-punkt-1-ledd-1">skal delta i et organisert undervisningstilbud på et annet sted enn der utdanningsinstitusjonen driver sin hovedvirksomhet og</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/ledd/3/punkt/2/" id="kapittel-1-paragraf-2-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/ledd/3/punkt/2/ledd/1/" id="kapittel-1-paragraf-2-ledd-3-punkt-2-ledd-1">utdanningstilbudet forutsetter bare kortvarige opphold ved hovedvirksomheten,</article></article></li></ul><p class="leddfortsettelse">jf. likevel § 3 tredje ledd. Endringer i slike vedtak kan gjøres dersom:</p><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/ledd/3/punkt/3/" id="kapittel-1-paragraf-2-ledd-3-punkt-3"><span class="data-originalId">a)</span><article class="legalP" data-absoluteaddress="/kapittel/1/paragraf/2/ledd/3/punkt/3/ledd/1/" id="kapittel-1-paragraf-2-ledd-3-punkt-3-ledd-1">over halvparten av en slik gruppe utdanningssøkende ved uravstemning har gått inn for det, eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/ledd/3/punkt/4/" id="kapittel-1-paragraf-2-ledd-3-punkt-4"><span class="data-originalId">b)</span><article class="legalP" data-absoluteaddress="/kapittel/1/paragraf/2/ledd/3/punkt/4/ledd/1/" id="kapittel-1-paragraf-2-ledd-3-punkt-4-ledd-1">det kan gis en annen rimelig begrunnelse.</article></article></li></ul></article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">I denne forskrift forstås med student: en ansatt ved en utdanningsinstitusjon, f.eks. i vitenskapelig utdanningsstilling, som ifølge ansettelsesvilkårene studerer med rett til å gå opp til eksamen.</article></article><article class="legalArticle" data-lovdata-URL="LTI/forskrift/1990-04-20-1217/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvem som kan bli medlem</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Studentene ved offentlige utdanningsinstitusjoner som gir høyere utdanning, og private utdanningsinstitusjoner som får statlig tilskudd eller gir eksamen godkjent etter privathøyskoleloven, kan få medlemskap i en studentsamskipnad.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Studentene ved en egen selskapsrettslig virksomhet som gir høyere utdanning, kan likeledes få medlemsskap i en studentsamskipnad når virksomheten er nær knyttet til en utdanningsinstitusjon, og når undervisning og øvinger foregår i utdanningsinstitusjonens regi.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">De studenter som deltar i et organisert undervisningstilbud på et annet sted enn der utdanningsinstitusjonen driver sin virksomhet, skal være medlemmer av studentsamskipnaden på dette andre stedet, jf. likevel § 2 andre ledd. Studentsamskipnaden kan i samråd med utdanningsinstitusjonen avtale seg imellom hvordan dette praktisk skal ordnes, og de kan også gjøre unntak fra bestemmelsen i første punktum.</article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">Dersom den utdanningsinstitusjonen en gruppe studenter er knyttet til, ikke omfattes av noen studentsamskipnad, kan de søke medlemskap i den stedlige studentsamskipnaden etter reglene i § 4 i forskriften.</article><article class="legalP" data-absoluteaddress="/kapittel/1/paragraf/3/ledd/5/" id="kapittel-1-paragraf-3-ledd-5">Dersom det er tvil om studentene ved en utdanningsinstitusjon eller et undervisningstilbud kan inneha medlemskap i en studentsamskipnad, eller dersom studentsamskipnadene ikke blir enige om hvilken samskipnad en gruppe studenter skal være medlem av, gjør departementet dette, jf. lovens § 1.</article></article><article class="legalArticle" data-lovdata-URL="LTI/forskrift/1990-04-20-1217/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Medlemskap i en studentsamskipnad kan oppnås når:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/4/ledd/1/punkt/1/" id="kapittel-1-paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/4/ledd/1/punkt/1/ledd/1/" id="kapittel-1-paragraf-4-ledd-1-punkt-1-ledd-1">over 50% av samtlige studenter ved utdanningsinstitusjonen ved uravstemning har stemt for medlemskap, og</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/4/ledd/1/punkt/2/" id="kapittel-1-paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/4/ledd/1/punkt/2/ledd/1/" id="kapittel-1-paragraf-4-ledd-1-punkt-2-ledd-1">skoleeiers samtykke foreligger, og</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/4/ledd/1/punkt/3/" id="kapittel-1-paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/4/ledd/1/punkt/3/ledd/1/" id="kapittel-1-paragraf-4-ledd-1-punkt-3-ledd-1">studentene (i studentting eller på annen måte, jf. § 7) og vedkommende studentsamskipnad har uttalt seg.</article></article></li></ul></article></article><article class="legalArticle" data-lovdata-URL="LTI/forskrift/1990-04-20-1217/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Stemmerett</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Ved uravstemning om studentene ved en utdanningsinstitusjon skal inneha medlemskap i en studentsamskipnad, har alle de stemmerett som er definert som studenter i § 2 i denne forskrift.</article></article><article class="legalArticle" data-lovdata-URL="LTI/forskrift/1990-04-20-1217/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utmelding</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Før departementet etter lovens § 17 bestemmer at en utdanningsinstitusjon ikke lenger skal omfattes av studentsamskipnaden, skal skoleeier, studentene (jf. § 7) og vedkommende studentsamskipnad ha anledning til å uttale seg.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-04-20-1217/KAPITTEL_2" data-partID="k2"><h2>II. Reglement</h2><article class="legalArticle" data-lovdata-URL="LTI/forskrift/1990-04-20-1217/§7" data-name="§7" data-partID="§7" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Valg av studentrepresentanter til samskipnadens styre</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Studentene kan i studentting, der dette eksisterer, eller ved uravstemning, bestemme hvilken valgordning som skal gjelde ved valg av studentrepresentanter til styret i samskipnaden.</article></article><article class="legalArticle" data-lovdata-URL="LTI/forskrift/1990-04-20-1217/§8" data-name="§8" data-partID="§8" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Styret</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Studentsamskipnadens styre skal ha minst fem, høyst elleve medlemmer, fordelt slik:<ul class="defaultList"><li><article class="listArticle" data-absoluteaddress="/kapittel/2/paragraf/2/ledd/1/punkt/1/" id="kapittel-2-paragraf-2-ledd-1-punkt-1"><article class="legalP" data-absoluteaddress="/kapittel/2/paragraf/2/ledd/1/punkt/1/ledd/1/" id="kapittel-2-paragraf-2-ledd-1-punkt-1-ledd-1">2-6 medlemmer valgt av studentene (jf. § 7)</article></article></li><li><article class="listArticle" data-absoluteaddress="/kapittel/2/paragraf/2/ledd/1/punkt/2/" id="kapittel-2-paragraf-2-ledd-1-punkt-2"><article class="legalP" data-absoluteaddress="/kapittel/2/paragraf/2/ledd/1/punkt/2/ledd/1/" id="kapittel-2-paragraf-2-ledd-1-punkt-2-ledd-1">1-3 medlemmer valgt av og blant de ansatte</article></article></li><li><article class="listArticle" data-absoluteaddress="/kapittel/2/paragraf/2/ledd/1/punkt/3/" id="kapittel-2-paragraf-2-ledd-1-punkt-3"><article class="legalP" data-absoluteaddress="/kapittel/2/paragraf/2/ledd/1/punkt/3/ledd/1/" id="kapittel-2-paragraf-2-ledd-1-punkt-3-ledd-1">2-3 medlemmer oppnevnt av utdanningsinstitusjonene</article></article></li></ul><p class="leddfortsettelse">Studentene (jf. § 7) bestemmer hvor mange styremedlemmer de skal velge.</p></article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">I samskipnader der aksjelovens § 8-17 kommer til anvendelse, jf. § 10 tredje ledd i velferdsloven, avhenger de ansattes styrerepresentasjon av hvor mange styremedlemmer studentene velger. I samskipnader der aksjelovens bestemmelse ikke kommer til anvendelse, kan de ansatte kreve ett eller to styremedlemmer.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Utdanningsinstitusjonene oppnevner normalt to styremedlemmer. Dersom det ikke fører til at studentene mister styreflertallet, eventuelt flertallet inkludert lederens dobbeltstemme, jf. sjette ledd, eller til at de ansatte får krav på økt styrerepresentasjon, eller til at det totale antall styremedlemmer overstiger elleve, kan utdanningsinstitusjonene oppnevne tre styremedlemmer.</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Styremedlemmene velges/oppnevnes for minst ett, høyst to år, men kan gjenvelges/gjenoppnevnes.</article><article class="legalP" data-absoluteaddress="/kapittel/2/paragraf/2/ledd/5/" id="kapittel-2-paragraf-2-ledd-5">Dersom studentene (jf. § 7) velger halvparten av styremedlemmene, kan de bestemme at lederen skal velges blant de studentvalgte styremedlemmene.</article><article class="legalP" data-absoluteaddress="/kapittel/2/paragraf/2/ledd/6/" id="kapittel-2-paragraf-2-ledd-6">Ved stemmelikhet i styret gjør lederens stemme utslaget.</article></article><article class="legalArticle" data-lovdata-URL="LTI/forskrift/1990-04-20-1217/§9" data-name="§9" data-partID="§9" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Styrets ansvar</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Styret har det økonomiske ansvaret for samskipnadens drift, og ansetter daglig leder.</article></article><article class="legalArticle" data-lovdata-URL="LTI/forskrift/1990-04-20-1217/§10" data-name="§10" data-partID="§10" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Studentboliger</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Studentboliger som helt eller delvis er finansiert med statstilskudd kan ikke avhendes eller pantsettes uten utdannings- og forskningsdepartementets godkjennelse.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1990-04-20-1217/KAPITTEL_3" data-partID="k3"><h2>III. Betaling av semesteravgift</h2><article class="legalArticle" data-lovdata-URL="LTI/forskrift/1990-04-20-1217/§11" data-name="§11" data-partID="§11" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ansvar for innkrevingen</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Vedkommende utdanningsinstitusjon krever inn semesteravgiften i samråd med studentsamskipnaden. Innkrevingen kan imidlertid gjennomføres av vedkommende studentsamskipnad når forholdene ligger til rette for det og avtale er inngått med utdanningsinstitusjonen. Den som krever inn avgiften, kan iverksette tiltak for å kontrollere at avgiften innbetales.</article></article><article class="legalArticle" data-lovdata-URL="LTI/forskrift/1990-04-20-1217/§12" data-name="§12" data-partID="§12" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Overføring</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Overføring av semesteravgift fra utdanningsinstitusjon til studentsamskipnad skal foretas fortløpende, normalt innen en måned etter innbetalingen.</article></article><article class="legalArticle" data-lovdata-URL="LTI/forskrift/1990-04-20-1217/§13" data-name="§13" data-partID="§13" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Studentbevis</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Semesteravgiften innkreves så tidlig som mulig i semesteret og samtidig med utstedelse av studentbevis. Studentbeviset bør ha en slik form at det kan nyttes som legitimasjonskort.</article></article><article class="legalArticle" data-lovdata-URL="LTI/forskrift/1990-04-20-1217/§14" data-name="§14" data-partID="§14" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tidsrom semesteravgiften skal betales for</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Alle skal betale semesteravgift for de semestre de er studenter i henhold til § 2 i denne forskrift.</article></article><article class="legalArticle" data-lovdata-URL="LTI/forskrift/1990-04-20-1217/§15" data-name="§15" data-partID="§15" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Innkrevingstidsrom</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Semesteravgiften innkreves for ett semester om gangen.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">Dersom særlige grunner foreligger, kan innkrevingen skje for flere semestre samtidig. Innkrevingen for en periode på mer enn ett semester skal godkjennes av departementet.</article></article><article class="legalArticle" data-lovdata-URL="LTI/forskrift/1990-04-20-1217/§16" data-name="§16" data-partID="§16" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Fritak og refusjon</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">I spesielle tilfeller og etter anbefaling fra utdanningsinstitusjonen, kan studentsamskipnaden frita for semesteravgift og refundere allerede innbetalt semesteravgift.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1990-04-20-1217/KAPITTEL_4" data-partID="k4"><h2>IV. Ikrafttreden</h2><article class="legalArticle" data-lovdata-URL="LTI/forskrift/1990-04-20-1217/§17" data-name="§17" data-partID="§17" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Denne forskrift trer i kraft straks.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Samtidig oppheves: 1. Forskrift om medlemskap i og innkreving av semesteravgift til studentsamskipnader, av 4. mars 1987 nr. 163. 2. Forskrift om endring i forskrift om medlemskap i og innkreving av semesteravgift til studentsamskipnader, av 1. mars 1988 nr. 179. 3. Forskrift om reglement for studentsamskipnader, av 3. mars 1988 nr. 212.</article></article></section></main></body></html>