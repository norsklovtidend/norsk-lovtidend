<!DOCTYPE html><html lang="no"><head><title>Forskrift om avgift på sjokolade- og sukkervarer m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:05</dd><dt class="legacyID">Datokode</dt><dd class="legacyID">FOR-1990-07-16-611</dd><dt class="dokid">DokumentID</dt><dd class="dokid">LTI/forskrift/1990-07-16-611</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 12</dd><dt class="dateInForce">I kraft fra</dt><dd class="dateInForce">1990-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-11-26-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">1990-08-28</dd><dt class="title">Tittel</dt><dd class="title">Forskrift om avgift på sjokolade- og sukkervarer m.m.</dd><dt class="refid">RefID</dt><dd class="refid">forskrift/1990-07-16-611</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgift på sjokolade- og sukkervarer m.m.<ul class="tocSubUl"><li>§ 1. Avgiftsplikten oppstår</li><li>§ 2. Avgiftsgrunnlag</li><li>§ 3. Meldeplikt – registrering</li><li>§ 4. Kjeks</li><li>§ 5. Vilkår for avgiftsfrihet for kakaopulver og kakaoholdige husholdningspreparater:</li><li>§ 6. Vilkår for avgiftsfrihet for mandelmasse o.l.</li><li>§ 7. Vektlister</li><li>§ 8. Returvarer</li><li>§ 9. Avgiftsfri overføring</li><li>§ 10. Oppgave og betalingsfrist</li><li>§ 11. Tidsfrister</li><li>§ 12. Renteberegning</li><li>§ 13. Innførsel</li><li>§ 14. Utførsel</li><li>§ 15. Regnskap</li><li>§ 16. Sikkerhet for skyldig avgift</li><li>§ 17. Kontroll</li><li>§ 18. Taushetsplikt</li><li>§ 19. Tilintetgjøring av varer</li><li>§ 20. Lagring</li><li>§ 21. Utfyllende bestemmelser</li><li>§ 22. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1990-07-16-611" id="dokument"><h1>Forskrift om avgift på sjokolade- og sukkervarer m.m.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 16. juli 1990 i medhold av Stortingets vedtak om avgift på sjokolade- og sukkervarer m.m. og lov om omsetningsavgift av 19. mai 1933 nr. 11.</article><article class="legalArticle" data-lovdata-URL="LTI/forskrift/1990-07-16-611/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avgiftsplikten oppstår</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Avgiftsplikten oppstår:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">for registrert virksomhet ved:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/ledd/1/punkt/1/" id="paragraf-1-ledd-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/1/ledd/1/" id="paragraf-1-ledd-1-punkt-1-ledd-1-punkt-1-ledd-1">levering til kjøper som ikke er registrert, eller</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/1/ledd/1/punkt/2/" id="paragraf-1-ledd-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/2/ledd/1/" id="paragraf-1-ledd-1-punkt-1-ledd-1-punkt-2-ledd-1">levering/uttak til eget salgssted for detaljsalg, eller</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/1/ledd/1/punkt/3/" id="paragraf-1-ledd-1-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/3/ledd/1/" id="paragraf-1-ledd-1-punkt-1-ledd-1-punkt-3-ledd-1">uttak til eget bruk.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">for ikke registrert virksomhet ved innførsel.</article></article></li></ul></article></article><article class="legalArticle" data-lovdata-URL="LTI/forskrift/1990-07-16-611/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avgiftsgrunnlag</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Avgiften beregnes på grunnlag av varens nettovekt (i kilo uten emballasje av noen art). For den enkelte forbruksenhet og faktureringsenhet nyttes 3 desimaler.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Pakninger skal avgiftsberegnes etter sin fulle vekt (nettovekt) dersom de inneholder både avgiftspliktige sjokolade- og sukkervarer og avgiftsfrie varer under tolltariffens posisjon nr. 19.05.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Toll- og avgiftsdirektoratet (senere kalt direktoratet) kan gi bestemmelser om beregning av avgift ved svinn/manglende beholdning.</article></article><article class="legalArticle" data-lovdata-URL="LTI/forskrift/1990-07-16-611/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Meldeplikt – registrering</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Produsenter.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Det skal sendes registreringsmelding til tolldistriktssjefen i vedkommende tolldistrikt (senere kalt tolldistriktssjefen) om eksisterende produksjon og om iverksetting av ervervsmessig produksjon av avgiftspliktige varer. Som produksjon (tilvirkning) blir også å anse ompakking i særskilt emballasje som skal følge varen til forbruker.</article><article class="legalP" data-absoluteaddress="/paragraf/3/punkt/1/ledd/3/" id="paragraf-3-punkt-1-ledd-3">Opphører virksomheten eller stanses den i et tidsrom av minst 3 måneder, skal det meldes fra snarest mulig om dette og også om eventuell gjenopptakelse av driften.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Importører.</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Virksomheter som innfører avgiftspliktig sjokolade- og sukkervarer m.m., kan registreres på vilkår direktoratet fastsetter.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Avgiftsfri bruk.</article><article class="legalP" data-absoluteaddress="/paragraf/3/punkt/3/ledd/2/" id="paragraf-3-punkt-3-ledd-2">Tolldistriktssjefen kan etter søknad og på vilkår fastsatt av direktoratet, samtykke i registrering av importører som regelmessig innfører varer til avgiftsfri bruk i henhold til § 3, 2. ledd i Stortingets avgiftsvedtak.</article></article></li></ul></article><article class="legalArticle" data-lovdata-URL="LTI/forskrift/1990-07-16-611/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kjeks</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kjeks (herunder vaffelkjeks) er avgiftspliktig når den er:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Helt overtrukket (eventuelt unntatt bunnen) med sjokolade- (kakao-) og/eller sukkerholdig masse.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Delvis overtrukket og/eller har mellomlag av slik masse som nevnt i nr. 1, og rominnholdet/vekten av massen utgjør mer enn 50 prosent av kjeksens samlede rominnhold/vekt.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Delvis overtrukket og/eller har mellomlag av slik masse som nevnt i nr. 1, og rominnholdet/vekten av massen utgjør 50 prosent eller mindre av kjeksens samlede rominnhold/vekt og kjeksen er kakaoholdig.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kakaoholdig kjeks uten overtrekk/fyllmasse er avgiftsfri.</article></article><article class="legalArticle" data-lovdata-URL="LTI/forskrift/1990-07-16-611/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår for avgiftsfrihet for kakaopulver og kakaoholdige husholdningspreparater:</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Kakaopulver må ikke inneholde tilsetninger av noe slag.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Kakaoholdige husholdningspreparater:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/punkt/2/ledd/1/punkt/1/" id="paragraf-5-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/punkt/2/ledd/1/punkt/1/ledd/1/" id="paragraf-5-punkt-2-ledd-1-punkt-1-ledd-1">Pakningen må ikke veie mindre enn 125 gram. Pakninger med sjokoladepuddingpulver, sjokoladesaus og sjokoladedrikkepulver kan likevel veie mindre enn 125 gram.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/punkt/2/ledd/1/punkt/2/" id="paragraf-5-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/punkt/2/ledd/1/punkt/2/ledd/1/" id="paragraf-5-punkt-2-ledd-1-punkt-2-ledd-1">Fettinnholdet må ikke overstige 26 prosent.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/punkt/2/ledd/1/punkt/3/" id="paragraf-5-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/punkt/2/ledd/1/punkt/3/ledd/1/" id="paragraf-5-punkt-2-ledd-1-punkt-3-ledd-1">Varene må ikke være formet i plater, stenger, figurer o.l.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/5/punkt/2/ledd/1/punkt/4/" id="paragraf-5-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/5/punkt/2/ledd/1/punkt/4/ledd/1/" id="paragraf-5-punkt-2-ledd-1-punkt-4-ledd-1">Det må av reklame eller tekst på emballasjen gå tydelig fram at varen er et husholdningspreparat. Ordet sjokolade – alene eller i forbindelse med andre ord – må ikke nyttes i reklame eller i tekst på emballasjen bortsett fra de tilfeller hvor ordet benyttes i en gruppebetegnelse på et husholdningspreparat, eksempelvis sjokoladesaus o.l.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/1990-07-16-611/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vilkår for avgiftsfrihet for mandelmasse o.l.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Mandelmasse o.l. er etter § 3, 2. ledd i Stortingets avgiftsvedtak fritatt for avgift på følgende vilkår:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">I avgiftsregnskapet skal registrerte tilvirkere legitimere de kvanta som er brukt ved fremstillingen. Dette gjelder både innkjøpt og selvtilvirket masse.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Massen kjøpes av registrert tilvirker i vareenheter på netto minst 5 kg. (vareenhetene kan ikke inneholde mindre pakninger). Mottaker erklærer dessuten til vareleverandøren at varen utelukkende vil bli brukt i samsvar med vedtakets § 3, 2. ledd.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Masse i pakninger som nevnt under bokstav b innføres av særskilt registrert bruker med regelmessig produksjon. Slik registrering medfører ikke oppgaveplikt etter § 10.</article></article></li></ul></article></article><article class="legalArticle" data-lovdata-URL="LTI/forskrift/1990-07-16-611/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vektlister</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Registrerte virksomheter skal til enhver tid ha ajourførte vektlister over alle avgiftspliktige varer. Listene skal gi opplysninger om nettovekten angitt med 3 desimaler for hver enkelt forbruksenhet og for vedkommende faktureringsenhet. Kopi av listene sendes tolldistriktssjefen etter dennes nærmere bestemmelser.</article></article><article class="legalArticle" data-lovdata-URL="LTI/forskrift/1990-07-16-611/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Returvarer</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Avgift på returvarer kan etter direktoratets nærmere bestemmelser, føres til fradrag i avgiftsoppgaven på følgende vilkår:</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Vare- og avgiftsbeløpet for de returnerte varer er godskrevet kunden, og varene er returnert innen 2 år regnet fra faktureringsdato.</article></article><article class="legalArticle" data-lovdata-URL="LTI/forskrift/1990-07-16-611/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Avgiftsfri overføring</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Registrerte virksomheter kan på vilkår direktoratet fastsetter, levere avgiftspliktig sjokolade- og sukkervarer m.m. uten avgift til andre registrerte virksomheter.</article></article><article class="legalArticle" data-lovdata-URL="LTI/forskrift/1990-07-16-611/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Oppgave og betalingsfrist</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Registrerte virksomheter skal for hver måned sende oppgave til tolldistriktssjefen over månedens omsetning, leveringer /uttak, uttak til eget bruk innen den 18. i påfølgende måned.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Oppgaven gis på skjema fastsatt av direktoratet, og skal være undertegnet av den avgiftspliktige eller en som kan forplikte vedkommende.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Det skal sendes oppgave selv om det ikke har vært avgiftspliktig omsetning (0-oppgave).</article><article class="legalP" data-absoluteaddress="/paragraf/10/ledd/4/" id="paragraf-10-ledd-4">Avgift i samsvar med oppgaven betales til tolldistriktssjefen innen utløpet av oppgavefristen. Avgiftsbeløpet avrundes nedover til nærmeste kr. 10,-.</article></article><article class="legalArticle" data-lovdata-URL="LTI/forskrift/1990-07-16-611/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tidsfrister</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Avgiften anses betalt i rett tid når innbetalingen er stemplet av bank, postkontor eller tollkasserer eller sending til tollkasserer/direktoratet med betaling er poststemplet innen oppgavefristens utløp.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Dersom en frist utløper på lørdag, søndag eller hellig-/høytidsdag, utskytes fristen til nærmeste virkedag som ikke er lørdag.</article></article><article class="legalArticle" data-lovdata-URL="LTI/forskrift/1990-07-16-611/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Renteberegning</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">For avgift som ikke er betalt ved forfall betales renter med 1,5 % pr. måned eller del av måned. Renter beregnes ikke når grunnlaget for renteberegningen er under kr. 200,-.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Ved renteberegningen avrundes avgiftsbeløpet nedover til nærmeste 100,- kroner. Rentebeløp under kr. 50,- oppkreves ikke.</article><article class="legalP" data-absoluteaddress="/paragraf/12/ledd/3/" id="paragraf-12-ledd-3">Disse bestemmelser får anvendelse ved beregning av renter av avgiftsbeløp vedrørende importvarer som etter forskrift skal betales til tollvesenet.</article></article><article class="legalArticle" data-lovdata-URL="LTI/forskrift/1990-07-16-611/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Innførsel</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Innførsel av avgiftspliktige varer skal skje etter de samme regler og på samme vilkår som gjelder for toll, så langt de passer og ikke annet er bestemt.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Registrerte virksomheter i henhold til § 3 kan på de vilkår direktoratet fastsetter, innføre avgiftspliktige varer uten avgift. Varene skal regnskapsføres som tilgang i beholdningsregnskapet og, med unntak for virksomheter som er registrert etter § 3 nr. 3, avgiftsbelegges etter de samme regler som gjelder for varer som tilvirkes innenlands.</article><article class="legalP" data-absoluteaddress="/paragraf/13/ledd/3/" id="paragraf-13-ledd-3">Ved fortolling av bakerverk og spiseis med kakaoholdig overtrekks- og/eller fyllmasse, og hvor varen ikke er avgiftspliktig som sjokolade eller sukkervare, skal importøren deklarere massens vekt til avgiftsberiktigelse. I tvilstilfelle fastsetter tollvesenet vekten av sjokolademassen.</article></article><article class="legalArticle" data-lovdata-URL="LTI/forskrift/1990-07-16-611/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Utførsel</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Avgift på sjokolade- og sukkervarer m.m. som utføres til utlandet fra registrerte virksomheters ubeskattede lagre, kan føres til fradrag i virksomhetenes avgiftsoppgaver.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">For sjokolade- og sukkervarer m.m. som utføres til utlandet fra avgiftsberiktiget lager, refunderes avgiften etter søknad til tolldistriktssjefen bilagt tolldeklarasjon for utførsel av varer.</article></article><article class="legalArticle" data-lovdata-URL="LTI/forskrift/1990-07-16-611/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Regnskap</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Registrerte virksomheter skal føre regnskap over tilgang, beholdning, levering/uttak og uttak til eget bruk av avgiftspliktig sjokolade- og sukkervarer m.m. Differansen mellom den oppmålte og den regnskapsmessige beholdning skal fremgå av regnskapet.</article><article class="legalP" data-absoluteaddress="/paragraf/15/ledd/2/" id="paragraf-15-ledd-2">Det skal føres regnskap over avgiftsfrie overføringer mellom virksomhetene.</article><article class="legalP" data-absoluteaddress="/paragraf/15/ledd/3/" id="paragraf-15-ledd-3">Regnskapet skal føres på en slik måte at omfanget av avgiftspliktig salg m.v. for hver termin lett kan påvises og kontrolleres. Nærmere pålegg om regnskapsføringen kan gis av direktoratet.</article></article><article class="legalArticle" data-lovdata-URL="LTI/forskrift/1990-07-16-611/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Sikkerhet for skyldig avgift</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Tolldistriktssjefen kan kreve at nye tilvirkere og importører av avgiftspliktig sjokolade- og sukkervarer m.m. stiller sikkerhet for skyldig avgift.</article><article class="legalP" data-absoluteaddress="/paragraf/16/ledd/2/" id="paragraf-16-ledd-2">Tolldistriktssjefen kan også kreve at det blir stilt sikkerhet for skyldig avgift i tilfeller hvor tilvirker eller importør gjentatte ganger betaler avgiften for sent eller for øvrig måtte gjøre seg skyldig i grov overtredelse av avgiftsbestemmelsene, hvorved avgift blir unndratt statskassen.</article></article><article class="legalArticle" data-lovdata-URL="LTI/forskrift/1990-07-16-611/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Tjenestemenn fra tollvesenet skal i kontrolløyemed når som helst ha adgang til å foreta ettersyn i tilvirkers og importørs produksjons- og lagerlokaler, samt i alle rom i forbindelse med disse. De kan til enhver tid kreve seg forelagt eller sendt inn regnskaper med bilag til gjennomsyn. Tjenestemennene har videre rett til i kontrolløyemed å foreta undersøkelser av forretningslokaler og forretningsbøker med bilag hos enhver som forhandler avgiftspliktige varer, samt hos produsenter og forhandlere av råvarer, halvfabrikata og utstyr som nyttes til produksjon av avgiftspliktige varer.</article><article class="legalP" data-absoluteaddress="/paragraf/17/ledd/2/" id="paragraf-17-ledd-2">Vedkommende virksomhets eier eller styrer samt øvrige ansatte, plikter å yte de nevnte tjenestemenn den nødvendige hjelp og veiledning.</article></article><article class="legalArticle" data-lovdata-URL="LTI/forskrift/1990-07-16-611/§18" data-name="§18" data-partID="§18" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Taushetsplikt</span></h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Enhver som innehar offentlig verv, stilling eller oppdrag knyttet til avgiftsforvaltningen skal, med de begrensninger som følger av hans gjøremål, bevare taushet om det han i sitt arbeid har fått vite om noens forretnings-, drifts-, formues- og inntektsforhold og om andre økonomiske og personlige forhold som ikke er alminnelig kjent. Han må heller ikke gjøre bruk av sin viten om slike forhold i egen næringsvirksomhet.</article><article class="legalP" data-absoluteaddress="/paragraf/18/ledd/2/" id="paragraf-18-ledd-2">Bestemmelsene i første ledd er ikke til hinder for at opplysninger kan gis til annen offentlig myndighet for bruk i dennes arbeid med toll og andre avgifter til staten eller med skatter til stat eller kommune, eller for bruk i statistisk øyemed. Bestemmelsen gjelder heller ikke når allmenne hensyn tilsier at opplysningene gis og departementet samtykker i dette.</article><article class="legalP" data-absoluteaddress="/paragraf/18/ledd/3/" id="paragraf-18-ledd-3">Den som mottar opplysninger i medhold av annet ledd har selv taushetsplikt om disse.</article></article><article class="legalArticle" data-lovdata-URL="LTI/forskrift/1990-07-16-611/§19" data-name="§19" data-partID="§19" data-absoluteaddress="/paragraf/19/" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Tilintetgjøring av varer</span></h2><article class="legalP" data-absoluteaddress="/paragraf/19/ledd/1/" id="paragraf-19-ledd-1">Direktoratet gir bestemmelser om kontroll, regnskapsføring og eventuell refusjon av avgift ved tilintetgjøring av varer hos de avgiftspliktige.</article></article><article class="legalArticle" data-lovdata-URL="LTI/forskrift/1990-07-16-611/§20" data-name="§20" data-partID="§20" data-absoluteaddress="/paragraf/20/" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Lagring</span></h2><article class="legalP" data-absoluteaddress="/paragraf/20/ledd/1/" id="paragraf-20-ledd-1">Tolldistriktssjefen kan nekte lagring av ubeskattet sjokolade- og sukkervarer m.m. på lager som av kontrollmessige årsaker anses uegnet til slikt formål.</article></article><article class="legalArticle" data-lovdata-URL="LTI/forskrift/1990-07-16-611/§21" data-name="§21" data-partID="§21" data-absoluteaddress="/paragraf/21/" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/21/ledd/1/" id="paragraf-21-ledd-1">Spørsmål om avgiftspliktens omfang forelegges direktoratet. Direktoratet kan gi nærmere bestemmelser til presisering, utfylling og gjennomføring av forskriften, herunder beregning, tilbakebetaling og kontroll m.v.</article></article><article class="legalArticle" data-lovdata-URL="LTI/forskrift/1990-07-16-611/§22" data-name="§22" data-partID="§22" data-absoluteaddress="/paragraf/22/" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/22/ledd/1/" id="paragraf-22-ledd-1">Denne forskrift trer i kraft 1. august 1990. Fra samme tidspunkt oppheves Finans- og tolldepartementets forskrift om avgift på sjokolade- og sukkervarer m.m. fastsatt 26. november 1979 i medhold av Stortingets avgiftsvedtak og lov av 19. mai 1933 nr. 11.</article></article></main></body></html>