<!DOCTYPE html><html lang="no"><head><title>Forskrift om endringer i forskrift om bostøtte.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1990-03-19-216</dd><dt class="dokid">DokumentID</dt><dd class="dokid">LTI/forskrift/1990-03-19-216</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 5</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-04-20</dd><dt class="title">Tittel</dt><dd class="title">Forskrift om endringer i forskrift om bostøtte.</dd><dt class="refid">RefID</dt><dd class="refid">forskrift/1990-03-19-216</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om bostøtte.<ul class="tocSubUl"><li>§ 5.</li><li>§ 7.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-03-19-216" id="dokument"><h1>Forskrift om endringer i forskrift om bostøtte.</h1><article class="legalP" data-absoluteaddress="/ledd/1/" id="ledd-1">Kommunaldepartementet har 19. mars 1990 i samsvar med Stortingets vedtak av 18. desember 1989 om endringer i Husbankens bostøtteordning, jf St.prp.nr.31 (1989–1990) og Innst.S.nr.68 (1989–1990), foretatt endringer i forskrift om bostøtte av 23. mars 1984 nr. 809 §§ 5, 7 og 10.</article> <article class="defaultP" margin-top="true">§§ 5, 7 og 10 i forskriftene blir etter disse endringene som følger:</article><article class="legalArticle" data-lovdata-URL="LTI/forskrift/1990-03-19-216/§5" data-name="§5" data-partID="§5" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Boliger som omhandlet i § 1c i Stortingets vedtak av 12. juni 1972 om en ordning for bostøtte med senere endringer, sist av 18. desember 1989, kommer først inn under ordningen etter nærmere bestemmelse av departementet.</article></article><article class="legalArticle" data-lovdata-URL="LTI/forskrift/1990-03-19-216/§7" data-name="§7" data-partID="§7" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For boliger som omfattes av stortingsvedtakets § 1, fastsettes boutgiftene av Husbanken på følgende grunnlag:<ul class="defaultList"><li data-li-identifier="A." data-name="A."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">A.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Enebolig og selveierleilighet som eies av søkeren og som har påhvilende pantelån i Husbanken</article><article class="legalP" data-absoluteaddress="/paragraf/2/ledd/1/punkt/1/ledd/2/" id="paragraf-2-ledd-1-punkt-1-ledd-2">Her medregnes:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/ledd/2/punkt/1/" id="paragraf-2-ledd-1-punkt-1-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/2/punkt/1/ledd/1/" id="paragraf-2-ledd-1-punkt-1-ledd-2-punkt-1-ledd-1">Renter og avdrag på husbanklån med utgangspunkt i faktisk betalte terminbeløp.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/1/ledd/2/punkt/2/" id="paragraf-2-ledd-1-punkt-1-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/1/ledd/2/punkt/2/ledd/1/" id="paragraf-2-ledd-1-punkt-1-ledd-2-punkt-2-ledd-1">Utgifter på egenkapitallån i 10 år etter første gangs innflytting i boligen med 10 pst. forrentning og 10 pst. avdragning i boligen med 10 pst. forrentning og 10 pst. avdragning pr. år. Egenkapitallån fastsettes sjablonmessig til 30 pst. av gjennomsnittlig egenkapital i husbankbelånte boliger av samme størrelse og årgang, eventuelt av oppskrevet egenkapital etter § 7 H.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/1/ledd/2/punkt/3/" id="paragraf-2-ledd-1-punkt-1-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/1/ledd/2/punkt/3/ledd/1/" id="paragraf-2-ledd-1-punkt-1-ledd-2-punkt-3-ledd-1">Årlige driftsutgifter. Disse fastsettes med utgangspunkt i en enebolig på 4 rom til et sjablonbeløp ut fra boligens alder. For boliger på 1-2 rom, 3 rom, 5 rom og større fastsettes driftsutgiftene til henholdsvis 75 pst, 85 pst og 110 pst av sjablonen for 4 rom.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/1/punkt/1/ledd/2/punkt/4/" id="paragraf-2-ledd-1-punkt-1-ledd-2-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/1/punkt/1/ledd/2/punkt/4/ledd/1/" id="paragraf-2-ledd-1-punkt-1-ledd-2-punkt-4-ledd-1">Kommunale avgifter med et sjablonbeløp fastsatt på grunnlag av innhentede opplysninger fra hver kommune med variasjon etter boligens størrelse.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/2/ledd/1/punkt/1/ledd/2/punkt/5/" id="paragraf-2-ledd-1-punkt-1-ledd-2-punkt-5"><span class="data-originalId">5.</span><article class="legalP" data-absoluteaddress="/paragraf/2/ledd/1/punkt/1/ledd/2/punkt/5/ledd/1/" id="paragraf-2-ledd-1-punkt-1-ledd-2-punkt-5-ledd-1">Eventuelt utlignet eiendomsskatt.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/2/ledd/1/punkt/1/ledd/2/punkt/6/" id="paragraf-2-ledd-1-punkt-1-ledd-2-punkt-6"><span class="data-originalId">6.</span><article class="legalP" data-absoluteaddress="/paragraf/2/ledd/1/punkt/1/ledd/2/punkt/6/ledd/1/" id="paragraf-2-ledd-1-punkt-1-ledd-2-punkt-6-ledd-1">Eventuell festeavgift.</article></article></li></ul></article></article></li><li data-li-identifier="B." data-name="B."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">B.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Bolig som er oppført med byggelån henhold til lånetilsagn fra Husbanken, men hvor byggelånet ennå ikke er konvertert av Husbanken, eller når boligen er oppført med rentejustert lån fra Husbanken:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/2/ledd/1/punkt/1/" id="paragraf-2-ledd-1-punkt-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/1/ledd/1/" id="paragraf-2-ledd-1-punkt-2-ledd-1-punkt-1-ledd-1">Renter og avdrag på pantegjeld medregnes med et sjablonbeløp som svarer til gjennomsnittlige terminbeløp for husbankfinansierte boliger av samme størrelse og årgang og med tilsvarende beliggenhet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/ledd/1/punkt/2/" id="paragraf-2-ledd-1-punkt-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/2/ledd/1/" id="paragraf-2-ledd-1-punkt-2-ledd-1-punkt-2-ledd-1">Utgifter på egenkapitallån samt driftsutgifter, kommunale avgifter og eiendomsskatt medregnes som for husbankfinansierte eneboliger nevnt under bokstav A pkt. 2, 3, 4 og 5.</article></article></li></ul></article></article></li><li data-li-identifier="C." data-name="C."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">C.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Bolig i bygg med flere leiligheter som eies av søkeren</article><article class="legalP" data-absoluteaddress="/paragraf/2/ledd/1/punkt/3/ledd/2/" id="paragraf-2-ledd-1-punkt-3-ledd-2">Her medregnes:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/3/ledd/2/punkt/1/" id="paragraf-2-ledd-1-punkt-3-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/3/ledd/2/punkt/1/ledd/1/" id="paragraf-2-ledd-1-punkt-3-ledd-2-punkt-1-ledd-1">Renter og avdrag på pantegjeld med et sjablonbeløp som svarer til slike utgifter for en husbankfinansiert bolig av samme størrelse, årgang og med tilsvarende beliggenhet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/3/ledd/2/punkt/2/" id="paragraf-2-ledd-1-punkt-3-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/3/ledd/2/punkt/2/ledd/1/" id="paragraf-2-ledd-1-punkt-3-ledd-2-punkt-2-ledd-1">Andre utgifter med et sjablonbeløp fastsatt på grunnlag av slike utgifter på tilsvarende husbankfinansierte boliger.</article></article></li></ul></article></article></li><li data-li-identifier="D." data-name="D."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">D.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Leid bolig gjennom borettslag/annet kooperativt selskap og kommunalt aldersboligprosjekt</article><article class="legalP" data-absoluteaddress="/paragraf/2/ledd/1/punkt/4/ledd/2/" id="paragraf-2-ledd-1-punkt-4-ledd-2">Boutgiftene fastsettes sjablonmessig på grunnlag av gjennomsnittlige boutgifter i borettslagsleiligheter av samme størrelse, årgang og med tilvarende beliggenhet.</article></article></li><li data-li-identifier="E." data-name="E."><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">E.</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Bolig med ervervslån fra Husbanken, eller med utbedringslån eller reparasjonslån fra statens boligbanker</article><article class="legalP" data-absoluteaddress="/paragraf/2/ledd/1/punkt/5/ledd/2/" id="paragraf-2-ledd-1-punkt-5-ledd-2">Boutgiftene fastsettes sjablonmessig på grunnlag av gjennomsnittlige utgifter for slike boliger til renter og avdrag på opprinnelig lån, ervervslån eller utbedrings-/reparasjonslån, egenkapitallån, driftsutgifter og kommunale utgifter. Denne regelen skal anvendes også i de tilfelle boligen samtidig faller inn under en annen av gruppene nevnt ovenfor.</article></article></li><li data-li-identifier="F." data-name="F."><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">F.</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">Bolig i borettslag eller annet kooperativt selskap</article><article class="legalP" data-absoluteaddress="/paragraf/2/ledd/1/punkt/6/ledd/2/" id="paragraf-2-ledd-1-punkt-6-ledd-2">Her medregnes:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/6/ledd/2/punkt/1/" id="paragraf-2-ledd-1-punkt-6-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/6/ledd/2/punkt/1/ledd/1/" id="paragraf-2-ledd-1-punkt-6-ledd-2-punkt-1-ledd-1">Søkerens husleie pr. måned eksklusive garasjeleie og utgifter til oppvarming.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/6/ledd/2/punkt/2/" id="paragraf-2-ledd-1-punkt-6-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/6/ledd/2/punkt/2/ledd/1/" id="paragraf-2-ledd-1-punkt-6-ledd-2-punkt-2-ledd-1">Utgifter på egenkapitallån i 10 år etter første gangs innflytting i boligen med 10 pst. forrentning og 10 pst. avdragning pr. år. Egenkapitallånet skal fastsettes til 50 pst. av opprinnelig borettsinnskudd, eventuelt av oppskrevet innskudd etter § 7 H.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/6/ledd/2/punkt/3/" id="paragraf-2-ledd-1-punkt-6-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/6/ledd/2/punkt/3/ledd/1/" id="paragraf-2-ledd-1-punkt-6-ledd-2-punkt-3-ledd-1">Årlige utgifter til indre vedlikehold. Disse fastsettes med utgangspunkt i en bolig på 4 rom til et sjablonbeløp ut fra boligens alder. For boliger på 1-2 rom, 3 rom, 5 rom og større fastsettes utgiftene til henholdsvis 75 pst, 85 pst opg 112 pst av sjablonene for 4 rom.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/1/punkt/6/ledd/2/punkt/4/" id="paragraf-2-ledd-1-punkt-6-ledd-2-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/1/punkt/6/ledd/2/punkt/4/ledd/1/" id="paragraf-2-ledd-1-punkt-6-ledd-2-punkt-4-ledd-1">hvis boligen tilhører borettslag som er stiftet og gitt utbedringslån fra Husbanken som ledd i planmessig byfornyelse, regnes boligen i forhold til pkt. 2 og 3 som innflyttet/tatt i bruk det året tilsagn om utbedringslån er gitt.</article></article></li></ul></article></article></li><li data-li-identifier="G." data-name="G."><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">G.</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">Leid kommunal alders- og trygdebolig</article><article class="legalP" data-absoluteaddress="/paragraf/2/ledd/1/punkt/7/ledd/2/" id="paragraf-2-ledd-1-punkt-7-ledd-2">Her medregnes søkerens månedlige husleie eksklusive utgifter til lys og oppvarming.</article></article></li><li data-li-identifier="H." data-name="H."><article class="listArticle" data-absoluteaddress="/paragraf/2/ledd/1/punkt/8/" id="paragraf-2-ledd-1-punkt-8"><span class="data-originalId">H.</span><article class="legalP" data-absoluteaddress="/paragraf/2/ledd/1/punkt/8/ledd/1/" id="paragraf-2-ledd-1-punkt-8-ledd-1">Egenkapitallånutgifter ved kjøp av bolig som ikke er ny</article><article class="legalP" data-absoluteaddress="/paragraf/2/ledd/1/punkt/8/ledd/2/" id="paragraf-2-ledd-1-punkt-8-ledd-2">Er en slik bolig kjøpt før 1982, vil det innenfor en 10-årsperiode regnet fra det år søkeren overtok boligen, bli medregnet egenkapitallånutgifter av et beløp som svarer til opprinnelig fastsatt egenkapital/borettsinnskudd oppskrevet med et fast beløp pr. år fram til overtakelsestidspunktet. Dette faste beløpet utgjør 10 pst. av nevnte egenkapital/borettsinnskudd.</article><article class="legalP" data-absoluteaddress="/paragraf/2/ledd/1/punkt/8/ledd/3/" id="paragraf-2-ledd-1-punkt-8-ledd-3">Er boligen kjøpt i 1982 eller senere, oppskrives opprinnelig fastsatt egenkapital/borettsinnskudd på grunnlag av de reguleringssatser som fastsettes i henhold til prisforskrifter for boliger i boligbyggelag og deretter med et fast beløp pr. år fram til overtakelsestidspunktet. Dette faste beløp utgjør 5 pst. av nevnte oppregulerte egenkapital/borettsinnskudd.</article></article></li><li data-li-identifier="I." data-name="I."><article class="listArticle" data-absoluteaddress="/paragraf/2/ledd/1/punkt/9/" id="paragraf-2-ledd-1-punkt-9"><span class="data-originalId">I.</span><article class="legalP" data-absoluteaddress="/paragraf/2/ledd/1/punkt/9/ledd/1/" id="paragraf-2-ledd-1-punkt-9-ledd-1">Fradrag i boutgift for utleie/framleie av enkeltrom</article><article class="legalP" data-absoluteaddress="/paragraf/2/ledd/1/punkt/9/ledd/2/" id="paragraf-2-ledd-1-punkt-9-ledd-2">for hvert enkelt, utleid rom gjøres fradrag i de beregnede boutgifter etter følgende skala:<table><tbody><tr><td data-text-align="left" data-vertical-align="top">I bolig på 2 rom</td><td data-text-align="left" data-vertical-align="top">+ kjøkken 35 pst. fradrag</td></tr><tr><td data-text-align="left" data-vertical-align="top">I bolig på 3 rom</td><td data-text-align="left" data-vertical-align="top">+ kjøkken 30 pst. fradrag</td></tr><tr><td data-text-align="left" data-vertical-align="top">I bolig på 4 rom</td><td data-text-align="left" data-vertical-align="top">+ kjøkken 25 pst. fradrag</td></tr><tr><td data-text-align="left" data-vertical-align="top">I bolig på 5 rom</td><td data-text-align="left" data-vertical-align="top">+ kjøkken 20 pst. fradrag</td></tr></tbody></table></article><article class="legalP" data-absoluteaddress="/paragraf/2/ledd/1/punkt/9/ledd/3/" id="paragraf-2-ledd-1-punkt-9-ledd-3">Fradrag skal likevel ikke beregnes av høyere beløp enn de fastsatte høyeste boutgifter som det kan beregnes bostøtte av for de forskjellige husstandsstørrelser.</article></article></li><li data-li-identifier="J." data-name="J."><article class="listArticle" data-absoluteaddress="/paragraf/2/ledd/1/punkt/10/" id="paragraf-2-ledd-1-punkt-10"><span class="data-originalId">J.</span><article class="legalP" data-absoluteaddress="/paragraf/2/ledd/1/punkt/10/ledd/1/" id="paragraf-2-ledd-1-punkt-10-ledd-1">For funksjonshemmede, nevnt i stortingsvedtakets § 2 c og forskriftenes § 6, først alternativ, gjøres et tillegg på 10 pst. i beregnede boutgifter regnet ut etter reglene i dette kapitlet. Dette gjelder likevel ikke når faktisk husleie er lagt til grunn etter bokstav G.</article></article></li></ul></article></article><article class="legalArticle" data-lovdata-URL="LTI/forskrift/1990-03-19-216/§10" data-name="§10" data-partID="§10" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Rimeleg boutgift skal ikke settes lavere enn dette:</article> <article class="defaultP" margin-top="true">For 1-person husstander kr. 10.000 pr. år.<p class="leddfortsettelse">For 2-persons husstander kr. 13.000 pr. år.</p><p class="leddfortsettelse">For 3-persons husstander kr. 14.000 pr. år.</p><p class="leddfortsettelse">For husstander med fire eller flere personer kr. 15.000 pr. år.</p></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Forskriftsendringene trer i kraft fra og med 1. bostøttetermin 1990.</article></article></main></body></html>