<!DOCTYPE html><html lang="no"><head><title>Forskrift om mobilitetsfremmende stønad gjennom arbeidsformidlingen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:12</dd><dt class="legacyID">Datokode</dt><dd class="legacyID">FOR-1990-12-05-950</dd><dt class="dokid">DokumentID</dt><dd class="dokid">LTI/forskrift/1990-12-05-950</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 19</dd><dt class="dateInForce">I kraft fra</dt><dd class="dateInForce">1990-12-05</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-12-20</dd><dt class="title">Tittel</dt><dd class="title">Forskrift om mobilitetsfremmende stønad gjennom arbeidsformidlingen.</dd><dt class="refid">RefID</dt><dd class="refid">forskrift/1990-12-05-950</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om mobilitetsfremmende stønad gjennom arbeidsformidlingen.<ul class="tocSubUl"><li>§ 1. Formål og stønadsformer</li><li>§ 2. Hvem kan få stønad</li><li>§ 3. Reisehjelp</li><li>§ 4. Reisehjelp – stønad til besøksreise</li><li>§ 5. Reisehjelp – stønad til hjemreise</li><li>§ 6. Reisehjelp til sjømenn i utenriksfart</li><li>§ 7. Flyttehjelp</li><li>§ 8. Satser m.v.</li><li>§ 9. Fremsetting av søknaden</li><li>§ 10. Avgjerd av søknaden</li><li>§ 11. Utbetaling av stønad</li><li>§ 12. Kontroll</li><li>§ 13. Utfyllende regler m.v.</li><li>§ 14. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1990-12-05-950" id="dokument"><h1>Forskrift om mobilitetsfremmende stønad gjennom arbeidsformidlingen.</h1><article class="legalP" data-absoluteaddress="/ledd/1/" id="ledd-1">Fastsatt av Arbeids- og administrasjonsdepartementet 5. desember 1990 med hjemmel i Stortingets årlige budsjettvedtak.</article><article class="legalArticle" data-lovdata-URL="LTI/forskrift/1990-12-05-950/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og stønadsformer</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Den offentlige arbeidsformidling kan yte kontantstønad etter denne forskrift i form av<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">reisehjelp (jfr. §§ 2 – 6),</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">flyttehjelp (jfr. §§ 2 og 7).</article></article></li></ul></article></article><article class="legalArticle" data-lovdata-URL="LTI/forskrift/1990-12-05-950/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem kan få stønad</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Stønad etter denne forskrift kan i den utstrekning det bevilges midler over statsbudsjettet, ytes til arbeidssøker som uten egen skyld er, eller i nær fremtid ventes å bli, uten høvelig arbeid, forutsatt at han/hun ikke kan skaffes nytt arbeid på hjemstedet/oppholdsstedet og er villig til gjennom arbeidsformidlingen å ta arbeid på nytt sted.</article><article class="legalP" data-absoluteaddress="/paragraf/2/punkt/1/ledd/2/" id="paragraf-2-punkt-1-ledd-2">Arbeidssøker som har fått reisehjelp til nytt arbeid, eller som ville ha fått slik stønad om reisen ikke var blitt betalt på annen måte, kan få reisehjelp tilbake til hjemstedet dersom vedkommende selv blir uforskyldt ledig på det nye arbeidsstedet.</article><article class="legalP" data-absoluteaddress="/paragraf/2/punkt/1/ledd/3/" id="paragraf-2-punkt-1-ledd-3">Stønad kan også ytes til person som har skaffet seg arbeid på egen hånd, dersom vedkommende for øvrig fyller vilkårene og<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/punkt/1/ledd/3/punkt/1/" id="paragraf-2-punkt-1-ledd-3-punkt-1"><span class="data-originalId">a)</span><article class="legalP" data-absoluteaddress="/paragraf/2/punkt/1/ledd/3/punkt/1/ledd/1/" id="paragraf-2-punkt-1-ledd-3-punkt-1-ledd-1">stod tilmeldt som reell arbeidssøker ved arbeidskontoret på oppholdsstedet på det tidspunkt han skaffet seg det nye arbeid, og</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/punkt/1/ledd/3/punkt/2/" id="paragraf-2-punkt-1-ledd-3-punkt-2"><span class="data-originalId">b)</span><article class="legalP" data-absoluteaddress="/paragraf/2/punkt/1/ledd/3/punkt/2/ledd/1/" id="paragraf-2-punkt-1-ledd-3-punkt-2-ledd-1">kan legge frem bevis for det nye arbeid han har skaffet seg.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Stønad som nevnt i § 1, bokstav a, kan også ytes til<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/punkt/2/ledd/1/punkt/1/" id="paragraf-2-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/punkt/2/ledd/1/punkt/1/ledd/1/" id="paragraf-2-punkt-2-ledd-1-punkt-1-ledd-1">yrkeshemmet i samband med yrkesmessig attføring,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/punkt/2/ledd/1/punkt/2/" id="paragraf-2-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/punkt/2/ledd/1/punkt/2/ledd/1/" id="paragraf-2-punkt-2-ledd-1-punkt-2-ledd-1">person som arbeidsformidlingen har tatt opp på arbeidsmarkedskurs, eller deltar i arbeidsmarkedstiltak,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/punkt/2/ledd/1/punkt/3/" id="paragraf-2-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/punkt/2/ledd/1/punkt/3/ledd/1/" id="paragraf-2-punkt-2-ledd-1-punkt-3-ledd-1">person som arbeidsformidlingen søker å få plassert i arbeid når det er behov for at han, før eventuell tilsetting, konfererer med arbeidsgiver og/eller orienterer seg på det nye arbeidssted. Dreier det seg om arbeid som antas å bli varig, kan reisehjelp – dersom det anses rimelig – også ytes vedkommendes ektefelle,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/punkt/2/ledd/1/punkt/4/" id="paragraf-2-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/punkt/2/ledd/1/punkt/4/ledd/1/" id="paragraf-2-punkt-2-ledd-1-punkt-4-ledd-1">person som i samband med valg av yrke, utdanning eller aktuell arbeidsplassering, blir innkalt til arbeidsformidlingen.</article></article></li></ul></article><article class="legalP" data-absoluteaddress="/paragraf/2/punkt/2/ledd/2/" id="paragraf-2-punkt-2-ledd-2">Arbeidsdirektoratet kan bestemme at personer som nevnt i bokstav a – d i foregående ledd skal kunne få reisehjelp uten hensyn til de begrensninger som ellers følger av denne forskrift.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">3.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Stønad ytes ikke dersom<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/punkt/3/ledd/1/punkt/1/" id="paragraf-2-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/punkt/3/ledd/1/punkt/1/ledd/1/" id="paragraf-2-punkt-3-ledd-1-punkt-1-ledd-1">søkeren får utgiftene dekket på annen måte etter lov, avtale eller praksis,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/punkt/3/ledd/1/punkt/2/" id="paragraf-2-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/punkt/3/ledd/1/punkt/2/ledd/1/" id="paragraf-2-punkt-3-ledd-1-punkt-2-ledd-1">det foreligger forhold som rammes av folketrygdlovens § 4-2, nr. 3, første ledd, bokstav a – e. Når særlige forhold tilsier det, kan Arbeidsdirektoratet eller den det gir fullmakt, i det enkelte tilfelle likevel samtykke i at stønad blir gitt. Forhold som går inn under folketrygdlovens § 4-2, nr. 3, første ledd, bokstav b – e, men ligger lenger tilbake enn 8 uker, skal ikke innvirke på retten til stønad,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/punkt/3/ledd/1/punkt/3/" id="paragraf-2-punkt-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/punkt/3/ledd/1/punkt/3/ledd/1/" id="paragraf-2-punkt-3-ledd-1-punkt-3-ledd-1">vedkommende har arbeidet hos samme arbeidsgiver tidligere og det ikke har gått 10 uker siden arbeidsforholdet opphørte.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/1990-12-05-950/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Reisehjelp</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Person som nevnt i § 2 kan få stønad til reise for å overta arbeid på nytt arbeidssted når utgiftene til reisen på billigste måte overstiger et beløp fastsatt av Arbeidsdirektoratet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Person som er formidlet til arbeid i annet nordisk land eller som har skaffet seg slikt arbeid på egen hånd, kan bare få stønad til fremreise dersom arbeidsformidlingen ikke kan skaffe vedkommende høvelig arbeid her i landet. Det kan bare ytes stønad for den del av reisen som foregår i Norge frem til passende utreisehavn eller grenseovergang.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Danske, finske, svenske, islandske og norske statsborgere som formidles fra annet nordisk land til arbeid i Norge, kan få stønad til fremreise. Det kan bare ytes stønad for den del av reisen som foregår i Norge fra passende innreisehavn eller grenseovergang.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">4.</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Personer fra Norge som skal delta på arbeidsmarkedskurs i annet nordisk land kan, når kursstønad kan tilstås i henhold til forskrift om tilskott under opplæring med sikte på høvelig arbeid, få stønad til reise frem til kurssted i vedkommende land og tilbake igjen etter endt kurs.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/punkt/5/" id="paragraf-3-punkt-5"><span class="data-originalId">5.</span><article class="legalP" data-absoluteaddress="/paragraf/3/punkt/5/ledd/1/" id="paragraf-3-punkt-5-ledd-1">Yrkeshemmet person fra Norge kan i samband med yrkesmessig attføring i annet nordisk land, få stønad til reise frem til attføringsinstituasjon i vedkommende land og tilbake igjen.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/3/punkt/6/" id="paragraf-3-punkt-6"><span class="data-originalId">6.</span><article class="legalP" data-absoluteaddress="/paragraf/3/punkt/6/ledd/1/" id="paragraf-3-punkt-6-ledd-1">I situasjon med bedriftsnedleggelse eller permitteringer som rammer flere arbeidstakere, og der mangel på høvelig offentlig transportmiddel hemmer formidling til nytt arbeid, kan det gis støtte til midlertidig transporttilbud i inntil 1 år.</article></article></li></ul></article><article class="legalArticle" data-lovdata-URL="LTI/forskrift/1990-12-05-950/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Reisehjelp – stønad til besøksreise</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Deltakere på arbeidsmarkedskurs, herunder norske deltakere på arbeidsmarkedskurs i et annet nordisk land, kan få stønad til frem- og tilbakereise en gang til hjemstedet når kurset er av minst 4 måneders varighet og det i kurstiden avvikles godkjent ferie. Det samme gjelder for deltakelse i kurs av kortere varighet enn 4 måneder når vedkommende umiddelbart etter kursets avslutning fortsetter på nytt kurs og de 2 kurs til sammen får en varighet på 4 måneder eller mer.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Er arbeidstakeren eller hans familie interessert i å flytte til arbeidsstedet, kan han også få stønad til å reise til hjemstedet for å forberede flyttingen dersom han fyller vilkårene i § 7.</article><article class="legalP" data-absoluteaddress="/paragraf/4/punkt/2/ledd/2/" id="paragraf-4-punkt-2-ledd-2">Dersom det i slike tilfeller er ønskelig at ektefellen får høve til å gjøre seg kjent med forholdene på arbeidsstedet, kan det samtykkes i at stønaden i stedet nyttes av ektefellen.</article></article></li></ul></article><article class="legalArticle" data-lovdata-URL="LTI/forskrift/1990-12-05-950/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Reisehjelp – stønad til hjemreise</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Arbeidstaker som har fått stønad til fremreise etter § 3, nr. 1, for å overta nytt arbeid, eller som ville ha fått slik hjelp om reisen ikke var blitt betalt på annen måte, jfr. § 2, nr. 3, bokstav a, kan få stønad til hjemreise dersom han fyller disse vilkår:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/punkt/1/ledd/1/punkt/1/" id="paragraf-5-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/punkt/1/ledd/1/punkt/1/ledd/1/" id="paragraf-5-punkt-1-ledd-1-punkt-1-ledd-1">har meldt seg som arbeidssøker til arbeidsformidlingen på arbeidsstedet og ikke kan skaffes nytt høvelig arbeid,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/punkt/1/ledd/1/punkt/2/" id="paragraf-5-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/punkt/1/ledd/1/punkt/2/ledd/1/" id="paragraf-5-punkt-1-ledd-1-punkt-2-ledd-1">er arbeidsløs uten egen skyld,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/punkt/1/ledd/1/punkt/3/" id="paragraf-5-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/punkt/1/ledd/1/punkt/3/ledd/1/" id="paragraf-5-punkt-1-ledd-1-punkt-3-ledd-1">ikke har fått hjelp til flytting til det nye sted etter § 7,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/5/punkt/1/ledd/1/punkt/4/" id="paragraf-5-punkt-1-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/5/punkt/1/ledd/1/punkt/4/ledd/1/" id="paragraf-5-punkt-1-ledd-1-punkt-4-ledd-1">ikke har hatt arbeid der i lengre tid enn 12 måneder.</article></article></li></ul></article><article class="legalP" data-absoluteaddress="/paragraf/5/punkt/1/ledd/2/" id="paragraf-5-punkt-1-ledd-2">Tilsvarende gjelder for den som er blitt formidlet til fiskerflåten, selv om vedkommende ikke har fått – eller kunne ha fått – hjelp til fremreise.</article><article class="legalP" data-absoluteaddress="/paragraf/5/punkt/1/ledd/3/" id="paragraf-5-punkt-1-ledd-3">Når det dreier seg om tidsbegrenset arbeid, eller særlige forhold tilsier det, kan Arbeidsdirektoratet eller den det gir fullmakt, fravike vilkårene i første ledd, bokstav a – d.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Stønad til hjemreise ytes ikke dersom vedkommende har fått stønad til fremreise etter § 3, nr. 2.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">3.</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Stønad til hjemreise kan ytes dersom vedkommende har fått stønad til fremreise etter § 3, nr. 4 og 5.</article></article></li></ul></article><article class="legalArticle" data-lovdata-URL="LTI/forskrift/1990-12-05-950/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Reisehjelp til sjømenn i utenriksfart</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Sjømenn i utenriksfart med statsborgerskap i ett av de nordiske land og som fyller vilkårene i folketrygdlovens § 4-2 nr. 1, kan på nærmere vilkår få dekket utgifter til reise fra oppholdsstedet når han ikke etter lov eller avtale har rett til reisegodtgjøring fra annet hold.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Hjelp til reise til annet norsk utbetalingssted i utlandet eller til arbeidskontor i Norge kan gis når den trygdede er sikret arbeid der, eller hans muligheter til å få arbeid antas å være større på det nye sted. Hjelp til reise til Norge kan også ytes til sjømenn som har fått plass på arbeidsmarkedsopplæringskurs i regi av eller i samarbeid med arbeidsmarkedsetaten. For å få dekket reiseutgifter til annet sted, må den trygdede være sikret arbeid der.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Søknad om reisehjelp fremmes der sjømannen står tilmeldt som arbeidssøker. Søknaden avgjøres av konsulatet/ambassaden i samråd med Arbeidsdirektoratet.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Arbeidsdirektoratet gir nærmere regler om gjennomføringen av bestemmelsene i denne paragraf.</article></article><article class="legalArticle" data-lovdata-URL="LTI/forskrift/1990-12-05-950/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Flyttehjelp</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">1.</span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Arbeidstakere som har fått stønad til fremreise etter § 3, nr. 1, for å overta nytt arbeid som antas å bli varig, eller som ville ha fått slik stønad om reisen ikke var blitt betalt på annen måte, jfr. § 2, nr. 3, bokstav a, kan få stønad til dekning av nødvendige utgifter ved flytting til det nye arbeidssted, dersom flyttingen foretas innen 2 år etter at arbeidet ble tiltrådt.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/7/punkt/2/" id="paragraf-7-punkt-2"><span class="data-originalId">2.</span><article class="legalP" data-absoluteaddress="/paragraf/7/punkt/2/ledd/1/" id="paragraf-7-punkt-2-ledd-1">Flyttehjelp ytes ikke dersom vedkommende har fatt stønad til fremreise etter § 3, nr. 2 og 3.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/7/punkt/3/" id="paragraf-7-punkt-3"><span class="data-originalId">3.</span><article class="legalP" data-absoluteaddress="/paragraf/7/punkt/3/ledd/1/" id="paragraf-7-punkt-3-ledd-1">Flyttehjelp ytes i form av<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/7/punkt/3/ledd/1/punkt/1/" id="paragraf-7-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/7/punkt/3/ledd/1/punkt/1/ledd/1/" id="paragraf-7-punkt-3-ledd-1-punkt-1-ledd-1">reisepenger for ektefelle og/eller barn under 18 år som arbeidstakeren forsørger,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/7/punkt/3/ledd/1/punkt/2/" id="paragraf-7-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/7/punkt/3/ledd/1/punkt/2/ledd/1/" id="paragraf-7-punkt-3-ledd-1-punkt-2-ledd-1">stønad til flytting av innbo.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/1990-12-05-950/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Satser m.v.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Arbeids- og administrasjonsdepartementet bestemmer hvilke utgifter som kan dekkes etter disse forskrifter og fastsetter satsene.</article></article><article class="legalArticle" data-lovdata-URL="LTI/forskrift/1990-12-05-950/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Fremsetting av søknaden</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Søknad om stønad etter denne forskrift skal, før reisen foretas, settes frem for arbeidsformidlingen på det sted søkeren oppholder seg umiddelbart før reisen.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Søknad kan likevel settes frem for arbeidsformidlingen på det nye arbeidssted etter at reisen er foretatt, dersom søkeren kan påberope seg manglende orientering fra arbeidsformidlingens side om adgangen til å få slik stønad. Det samme gjelder for<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/9/ledd/2/punkt/1/" id="paragraf-9-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/9/ledd/2/punkt/1/ledd/1/" id="paragraf-9-ledd-2-punkt-1-ledd-1">stønad til fremreise hvis søkeren er formidlet fra et annet nordisk land til arbeid her i landet i henhold til § 3, nr. 3,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/9/ledd/2/punkt/2/" id="paragraf-9-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/9/ledd/2/punkt/2/ledd/1/" id="paragraf-9-ledd-2-punkt-2-ledd-1">flyttehjelp hvis flyttingen skjer etter at det nye arbeid ble tiltrådt.</article></article></li></ul></article></article><article class="legalArticle" data-lovdata-URL="LTI/forskrift/1990-12-05-950/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Avgjerd av søknaden</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Avgjerd treffes av distriktsarbeidssjefen i det distrikt hvor søknaden er satt frem etter § 9, eller den han bemyndiger, etter nærmere regler fastsatt av Arbeidsdirektoratet.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Dersom saken er av stor prinsipiell betydning eller av slik art at den har betydning utover den sak det gjelder, skal distriktsarbeidssjefen likevel legge saken frem for fylkesarbeidskontoret til avgjerd.</article></article><article class="legalArticle" data-lovdata-URL="LTI/forskrift/1990-12-05-950/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Utbetaling av stønad</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Reisehjelp og flyttehjelp utbetales av trygdekontoret på det sted søkeren oppholder seg umiddelbart før reisen. Utbetaling kan likevel foretas av trygdekontoret på det nye stedet dersom det er mer hensiktsmessig. Stønad til dekning av billettutgifter skal i den utstrekning det er mulig, utbetales i form av billetter.</article></article><article class="legalArticle" data-lovdata-URL="LTI/forskrift/1990-12-05-950/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Arbeidsformidlingen på arbeidsstedet fører kontroll med at utbetaling av stønad etter denne forskrift fremmer det tilsiktede formål og at vilkårene for stønad for øvrig oppfylles.</article></article><article class="legalArticle" data-lovdata-URL="LTI/forskrift/1990-12-05-950/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Utfyllende regler m.v.</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Arbeidsdirektoratet gir nærmere regler til utfylling og gjennomføring av denne forskrift.</article></article><article class="legalArticle" data-lovdata-URL="LTI/forskrift/1990-12-05-950/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Denne forskrift trer i kraft straks.</article></article></main></body></html>