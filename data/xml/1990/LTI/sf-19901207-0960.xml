<!DOCTYPE html><html lang="no"><head><title>Forskrift om hvilken styremakt som skal avgjøre klager over forvaltningsvedtak etter vegloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:41</dd><dt class="legacyID">Datokode</dt><dd class="legacyID">FOR-1990-12-07-960</dd><dt class="dokid">DokumentID</dt><dd class="dokid">LTI/forskrift/1990-12-07-960</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 19</dd><dt class="dateInForce">I kraft fra</dt><dd class="dateInForce">1991-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1981-07-24-8605</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-12-20</dd><dt class="title">Tittel</dt><dd class="title">Forskrift om hvilken styremakt som skal avgjøre klager over forvaltningsvedtak etter vegloven.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 7. desember 1990. Fremmet av Samferdelsdepartementet.</dd><dt class="refid">RefID</dt><dd class="refid">forskrift/1990-12-07-960</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om hvilken styremakt som skal avgjøre klager over forvaltningsvedtak etter vegloven.</li></ul></dd></dl></header><main class="documentBody" data-lovdata-URL="LTI/forskrift/1990-12-07-960" id="dokument"><h1>Forskrift om hvilken styremakt som skal avgjøre klager over forvaltningsvedtak etter vegloven.</h1><article class="legalP" data-absoluteaddress="/ledd/1/" id="ledd-1">I medhold av § 11 i vegloven av 21. juni 1963 nr. 23 fastsettes følgende forskrifter om hvilken styremakt som skal avgjøre klager over forvaltningsvedtak etter vegloven:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Samferdselsdepartementet avgjør klager over vedtak som er truffet av Vegdirektoratet i saker som gjelder riksveg.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Vegdirektoratet avgjør klager over vedtak som er truffet av en vegsjef i saker som gjelder riksveg. Fylkeskommunen, i Oslo kommunen, som er klagemyndighet i avkjørselssaker etter § 40 og § 41 i vegloven for riksveger, avgjør også klager over vedtak som i henhold til delegert myndighet fra vegsjefen etter veglovens § 9 er truffet av formannskap, særskilt utvalg eller kommunal tjenestemann i saker som gjelder riksveg.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Fylkesutvalget avgjør klager i saker som gjelder fylkesveg over vedtak som er truffet av vegsjefen eller som er truffet av formannskap, særskilt utvalg eller kommunal tjenestemann i henhold til delegert myndighet etter veglovens § 9. Fylkesutvalget kan imidlertid i begge tilfelle delegere avgjørelsesmyndigheten i klagesaker til nemnd, oppnevnt av fylkestinget med hjemmel i veglovens § 9, tredje ledd.</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Vegsjefen avgjør klager over oppnevnelse av tilsynsmann for privat veg etter veglovens § 55, første ledd. For Oslo avgjør kommunen slike klager.</article></article></li><li data-li-identifier="5." data-name="5."><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">5.</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">Kgl.res. av 24. juli 1981 oppheves.</article></article></li><li data-li-identifier="6." data-name="6."><article class="listArticle" data-absoluteaddress="/ledd/1/punkt/6/" id="ledd-1-punkt-6"><span class="data-originalId">6.</span><article class="legalP" data-absoluteaddress="/ledd/1/punkt/6/ledd/1/" id="ledd-1-punkt-6-ledd-1">Disse forskriftene trer i kraft 1. januar 1991.</article></article></li></ul></article></main></body></html>