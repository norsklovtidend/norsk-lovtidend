<!DOCTYPE html><html lang="no"><head><title>Lov om endringer i lov av 12. mai 1961 nr. 2 om opphavsrett til åndsverk m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:39</dd><dt class="legacyID">Datokode</dt><dd class="legacyID">LOV-1990-06-15-26</dd><dt class="dokid">DokumentID</dt><dd class="dokid">LTI/lov/1990-06-15-26</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 9</dd><dt class="changesToDocuments">Endrer</dt><dd class="changesToDocuments"><ul><li>lov/1961-05-12-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-07-05</dd><dt class="titleShort">Korttittel</dt><dd class="titleShort">Lov nr. 26 om endr. i lov av 12. mai 1961</dd><dt class="title">Tittel</dt><dd class="title">Lov om endringer i lov av 12. mai 1961 nr. 2 om opphavsrett til åndsverk m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.33 (1989–1990), Innst.O.nr.34 (1989–1990), Besl.O.nr.38 (1989–1990). Odels- og lagtingsvedtak hhv. 8. og 22. mai 1990. Fremmet av Justis- og politidepartementet.</dd><dt class="refid">RefID</dt><dd class="refid">lov/1990-06-15-26</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 12. mai 1961 nr. 2 om opphavsrett til åndsverk m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1990-06-15-26" id="dokument"><h1>Lov om endringer i lov av 12. mai 1961 nr. 2 om opphavsrett til åndsverk m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1990-06-15-26/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 12. mai 1961 nr. 2 om opphavsrett til åndsverk m.v. gjøres følgende endringer:</article> <article class="defaultP" margin-top="true">I § 1 annet ledd tilføyes et nytt nr. 10, slik at de tre siste numrene blir:<ul class="defaultList"><li data-li-identifier="10)" data-name="10)"><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">10)</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">datamaskinprogrammer,</article></article></li><li data-li-identifier="11)" data-name="11)"><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">11)</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">filmverk,</article></article></li><li data-li-identifier="12)" data-name="12)"><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">12)</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">oversettelser og bearbeidelser av verk som er nevnt foran.</article></article></li></ul></article> <article class="defaultP" margin-top="true">§ 11 nytt tredje ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Bestemmelsen i første ledd gir bare rett til å fremstille eksemplar av datamaskinprogrammer i maskinlesbar form når de er utgitt.</article> <article class="defaultP" margin-top="true">§ 21 annet og nytt tredje og fjerde ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Eksemplar av musikkverk og av filmverk som nevnt i første ledd annet punktum kan likevel ikke uten opphavsmannens samtykke leies ut til allmennheten.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Eksemplar av datamaskinprogram i maskinlesbar form kan ikke uten opphavsmannens samtykke leies eller lånes ut til allmennheten.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Likestilt med leie er bytte som drives som organisert virksomhet.</article> <article class="defaultP" margin-top="true">Ny § 39 a med overskrift skal lyde:</article> <article class="defaultP" margin-top="true"><i>Avtaler om bruk av datamaskinprogrammer</i></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">En avtale som gir rett til bruk av et datamaskinprogram gir, hvis ikke noe annet er avtalt, også rett til å foreta slike endringer i programmet som er nødvendige for den avtalte bruk, og til å fremstille eksemplar som er nødvendig for bruken av programmet, samt reserveeksemplar. Slike eksemplar må ikke lenger brukes hvis adgangen til å bruke programmet faller bort.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1990-06-15-26/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft fra den tid Kongen bestemmer.</article></section></main></body></html>