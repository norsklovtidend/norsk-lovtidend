<!DOCTYPE html><html lang="no"><head><title>Forskrift om instrukser for A-, B- og C-sjukdommer (dyresjukdommer).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">FOR-1990-02-05-144</dd><dt class="dokid">DokumentID</dt><dd class="dokid">LTI/forskrift/1990-02-05-144</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 4</dd><dt class="dateInForce">I kraft fra</dt><dd class="dateInForce">1990-03-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-12-01-1016</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1948-12-10-3/§12</li><li>lov/1962-06-08-4/§13</li><li>lov/1968-12-06-2/§3</li></ul></dd><dt class="dateOfPublication">Kunngjort</dt><dd class="dateOfPublication">1990-04-03</dd><dt class="title">Tittel</dt><dd class="title">Forskrift om instrukser for A-, B- og C-sjukdommer (dyresjukdommer).</dd><dt class="refid">RefID</dt><dd class="refid">forskrift/1990-02-05-144</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om instrukser for A-, B- og C-sjukdommer (dyresjukdommer).<ul class="tocSubUl"><li>Kapittel I. Instruksenes omfang<ul class="tocSubUl"><li>§ 1. Hva instruksene gjelder</li></ul></li><li>Kapittel II. Instruks for A-sjukdom (A-Instruksen)<ul class="tocSubUl"><li>§ 2. Øyeblikkelig rapportering av mistanke om eller tilfelle av A-sjukdom.</li><li>§ 3. Offentliggjøring av mistanke om eller tilfelle av A-sjukdom.</li><li>§ 4. Verifisering av diagnose.</li><li>§ 5. Sjukdomsprotokoll.</li><li>§ 6. Skriftlig rapport.</li><li>§ 7. Pålegging av restriksjoner.</li><li>§ 8. Offentliggjøring av påvist tilfelle.</li><li>§ 9. Oppfølging.</li><li>§ 10. Oppheving av restriksjoner.</li></ul></li><li>Kapittel III. Instruks for B-sjukdom (B-instruksen)<ul class="tocSubUl"><li>§ 11. Ordnete opptegnelser.</li><li>§ 12. Rapportering.</li><li>§ 13. Inspeksjon, prøvetaking og oppfølgning.</li><li>§ 14. Pålegging av restriksjoner ved påvisning.</li><li>§ 15. Pålegging av restriksjoner ved mistanke.</li><li>§ 16. Oppheving av restriksjoner.</li><li>§ 17. Informasjon til publikum.</li></ul></li><li>Kapittel IV. Instruks for rapportering av C-sjukdommer (C-instruksen)<ul class="tocSubUl"><li>§ 18. Ordnete opptegnelser.</li><li>§ 19. Øyeblikkelig rapportering i visse tilfeller.</li><li>§ 20. Pålegging av restriksjoner.</li><li>§ 21. Månedlig rapportering.</li><li>§ 22. Koordinering av rapportering.</li></ul></li><li>Kapittel V. Ikrafttredelse<ul class="tocSubUl"><li>§ 23. Ikrafttredelse.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1990-02-05-144" id="dokument"><h1>Forskrift om instrukser for A-, B- og C-sjukdommer (dyresjukdommer).</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 5. februar 1990 med hjemmel i veterinærlovens § 12 og § 13 og husdyrlovens § 3 og fiskesjukdomslovens § 8.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-02-05-144/KAPITTEL_1" data-partID="k1"><h2>Kapittel I. Instruksenes omfang</h2><article class="legalArticle" data-lovdata-URL="LTI/forskrift/1990-02-05-144/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Hva instruksene gjelder</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Instruksene er rettet til veterinærene og gjelder rapportering og tiltak ved mistanke om eller påvisning av sjukdommer som er oppført i den til enhver tid gjeldende liste over rapporteringspliktige A-, B- og C-sjukdommer. Instruks for C-sjukdommer (kap IV) gjelder rapportering fra praktiserende veterinær.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Instruksen gjelder med mindre det er fastsatt noe annet for den enkelte sjukdom (se fotnote i 1) i sjukelisten).</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-02-05-144/KAPITTEL_2" data-partID="k2"><h2>Kapittel II. Instruks for A-sjukdom (A-Instruksen)</h2><article class="legalArticle" data-lovdata-URL="LTI/forskrift/1990-02-05-144/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Øyeblikkelig rapportering av mistanke om eller tilfelle av A-sjukdom.</span></h3><article class="marginIdArticle" data-partID="a2.1" data-absoluteaddress="/kapittel/2/paragraf/1/punkt/1/" id="kapittel-2-paragraf-1-punkt-1"><span class="data-marginOriginalId">2.1.</span><article class="legalP" data-absoluteaddress="/kapittel/2/paragraf/1/punkt/1/ledd/1/" id="kapittel-2-paragraf-1-punkt-1-ledd-1">Ved mistanke om eller tilfelle av A-sjukdom skal veterinær øyeblikkelig rapportere til nærmeste overordnete veterinærmyndighet. Hvis det ikke oppnås kontakt med nærmeste overordnete myndighet, plikter veterinæren å ta kontakt med neste ledd, f.eks. skal distriktsveterinær som ikke kommer i kontakt med fylkesveterinæren ta telefonisk kontakt med veterinærdirektøren.</article></article><article class="marginIdArticle" data-partID="a2.2" data-absoluteaddress="/kapittel/2/paragraf/1/punkt/2/" id="kapittel-2-paragraf-1-punkt-2"><span class="data-marginOriginalId">2.2.</span><article class="legalP" data-absoluteaddress="/kapittel/2/paragraf/1/punkt/2/ledd/1/" id="kapittel-2-paragraf-1-punkt-2-ledd-1">Ved utbrudd av miltbrann skal fylkesveterinæren først rapportere til veterinærdirektøren når diagnosen er verifisert.</article></article></article><article class="legalArticle" data-lovdata-URL="LTI/forskrift/1990-02-05-144/§3" data-name="§3" data-partID="§3" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Offentliggjøring av mistanke om eller tilfelle av A-sjukdom.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Mistanke om forekomst av A-sjukdom eller påvisning av A-sjukdom skal ikke offentliggjøres før veterinærdirektøren, eller den som veterinærdirektøren har gitt fullmakt, gir tillatelse til det.</article></article><article class="legalArticle" data-lovdata-URL="LTI/forskrift/1990-02-05-144/§4" data-name="§4" data-partID="§4" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Verifisering av diagnose.</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Diagnosen ved A-sjukdom skal alltid bekreftes av Veterinærinstituttet eller annet offentlig veterinært laboratorium. Resultatet av undersøkelse med tanke på A-sjukdom skal alltid rapporteres til distriktsveterinæren, fylkesveterinæren og veterinærdirektøren.</article></article><article class="legalArticle" data-lovdata-URL="LTI/forskrift/1990-02-05-144/§5" data-name="§5" data-partID="§5" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Sjukdomsprotokoll.</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Så snart tilfelle av A-sjukdom blir bekreftet, skal distriktsveterinæren føre dette inn i distriktets sjukdomsprotokoll.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">All korrespondanse om mistenkt eller påvist tilfelle av A-sjukdom skal oppbevares i distriktets arkiv inntil veterinærdirektøren bestemmer at det kan kastes.</article></article><article class="legalArticle" data-lovdata-URL="LTI/forskrift/1990-02-05-144/§6" data-name="§6" data-partID="§6" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Skriftlig rapport.</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">I tillegg til den øyeblikkelige rapportplikt som er nevnt i § 2 skal veterinær straks gi skriftlig rapport om A-sjukdom på skjema M-0219. Den offentlige kjøttkontrollen skal rapportere på skjema M-0233. Rapporten sendes fylkesveterinæren og veterinærdirektøren på raskeste måte.</article></article><article class="legalArticle" data-lovdata-URL="LTI/forskrift/1990-02-05-144/§7" data-name="§7" data-partID="§7" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Pålegging av restriksjoner.</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Når veterinærdirektøren har bekreftet tilfelle av A-sjukdom skal distriktsveterinæren gjøre dyreeier eller den som har ansvaret for besetningen, kjent med at besetningen er pålagt restriksjoner og at det gjelder særlige bestemmelser om isolasjon og begrenset råderett over besetningen. Distriktsveterinæren skal orientere om de bestemmelser som gjelder og utferdige skriftlig pålegg på skjema M-0340. Gjenpart av pålegget sendes fylkesveterinæren.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Så snart skriftlig pålegg er gitt, skal distriktsveterinæren påse at plakat M-0377 (varseltrekant), plakat M-0424 eller annen egnet advarsel til publikum blir slått opp ved adkomst til besetningen. Videre skal distriktsveterinæren i samråd med fylkesveterinæren sørge for å veilede personer/virksomheter som står i fare for å spre smitte.</article><article class="legalP" data-absoluteaddress="/kapittel/2/paragraf/6/ledd/3/" id="kapittel-2-paragraf-6-ledd-3">Hvis distriktsveterinæren har grunn til å anta at påleggene eller andre bestemmelser ikke vil bli fulgt, skal melding straks gis til fylkesveterinæren. Hvis forholdene krever det, skal distriktsveterinæren selv anmode om politiets hjelp til å hindre smittespredning.</article><article class="legalP" data-absoluteaddress="/kapittel/2/paragraf/6/ledd/4/" id="kapittel-2-paragraf-6-ledd-4">Ved sannsynlighet for forekomst av A-sjukdom skal veterinæren, i påvente av nærmere instruks fra overordnet veterinærmyndighet, iverksette de tiltak som er nødvendig for å forebygge smittespredning eller tiltak bestemt i forskrift om den enkelte sjukdom (se fotnote 1) i sjukelisten).</article></article><article class="legalArticle" data-lovdata-URL="LTI/forskrift/1990-02-05-144/§8" data-name="§8" data-partID="§8" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Offentliggjøring av påvist tilfelle.</span></h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Distriktsveterinæren skal, så snart veterinærdirektøren gir tillatelse til det, offentliggjøre at tilfellet er diagnostisert. Distriktsveterinæren skal i samråd med fylkesveterinæren sørge for den informasjon som er nødvendig for å forebygge smittespredning.</article><article class="legalP" data-absoluteaddress="/kapittel/2/paragraf/7/ledd/2/" id="kapittel-2-paragraf-7-ledd-2">I tilfelle negativ diagnose skal distriktsveterinæren gi den informasjon som saken krever.</article></article><article class="legalArticle" data-lovdata-URL="LTI/forskrift/1990-02-05-144/§9" data-name="§9" data-partID="§9" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Oppfølging.</span></h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Distriktsveterinæren skal foreta de inspeksjoner og avgi de rapporter til overordnet veterinærmyndighet som er nødvendig for å følge sjukdommens utvikling.</article></article><article class="legalArticle" data-lovdata-URL="LTI/forskrift/1990-02-05-144/§10" data-name="§10" data-partID="§10" data-absoluteaddress="/kapittel/2/paragraf/9/" id="kapittel-2-paragraf-9"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Oppheving av restriksjoner.</span></h3><article class="legalP" data-absoluteaddress="/kapittel/2/paragraf/9/ledd/1/" id="kapittel-2-paragraf-9-ledd-1">Når veterinærdirektøren bestemmer, skal distriktsveterinæren oppheve restriksjonene som er pålagt besetningen og føre dette inn i sjukdomsprotokollen. Det skal gis skriftlig melding på skjema M-0342 til den som har ansvaret for besetningen. Distriktsveterinæren skal gi tillatelse til å fjerne varselsplakater.</article><article class="legalP" data-absoluteaddress="/kapittel/2/paragraf/9/ledd/2/" id="kapittel-2-paragraf-9-ledd-2">Bestemmelsene i første ledd gjelder også hvis det i særlige forskrifter om sjukdommen er fastsatt når restriksjonene kan heves.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1990-02-05-144/KAPITTEL_3" data-partID="k3"><h2>Kapittel III. Instruks for B-sjukdom (B-instruksen)</h2><article class="legalArticle" data-lovdata-URL="LTI/forskrift/1990-02-05-144/§11" data-name="§11" data-partID="§11" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ordnete opptegnelser.</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Praktiserende veterinærers daglige ordnete opptegnelser om B-sjukdom skal skje på fastsatt skjema M-0442 eller på annen like betryggende måte. B-sjukdom skal rapporteres på dette grunnlag. Det vises ellers til Brukerorientering for rapportering av sjukdom – M-0577 – når det gjelder føring av skjemaer og annen veiledning i tilslutning til denne instruks.</article></article><article class="legalArticle" data-lovdata-URL="LTI/forskrift/1990-02-05-144/§12" data-name="§12" data-partID="§12" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Rapportering.</span></h3><article class="marginIdArticle" data-partID="a12.1" data-absoluteaddress="/kapittel/3/paragraf/2/punkt/1/" id="kapittel-3-paragraf-2-punkt-1"><span class="data-marginOriginalId">12.1.</span><span class="miscHeadline"><i>Øyeblikkelig rapportering av visse B-sjukdommer</i></span><p>Ved mistanke om eller tilfelle av B-sjukdom som ikke antas å forekomme eller som bare sjelden forekommer her i landet, skal veterinær øyeblikkelig rapportere til nærmeste overordnete veterinærmyndighet og ellers forholde seg slik som det er bestemt i instruks for A-sjukdom, § 2.</p></article><article class="marginIdArticle" data-partID="a12.2" data-absoluteaddress="/kapittel/3/paragraf/2/punkt/2/" id="kapittel-3-paragraf-2-punkt-2"><span class="data-marginOriginalId">12.2.</span><span class="miscHeadline"><i>Rapportering fra praktiserende veterinær</i></span><p>Praktiserende veterinær skal sende rapport på skjema M-0343 til distriktsveterinæren straks det påvises B-sjukdom i besetning eller oppdrettsanlegg som ikke allerede er pålagt restriksjoner på grunn av vedkommende sjukdom. Slik beskjed kan også gis muntlig.</p></article><article class="marginIdArticle" data-partID="a12.3" data-absoluteaddress="/kapittel/3/paragraf/2/punkt/3/" id="kapittel-3-paragraf-2-punkt-3"><span class="data-marginOriginalId">12.3.</span><span class="miscHeadline"><i>Rapportering fra kjøttkontrollen</i></span><p>Kjøttkontrollen skal straks rapportere B-sjukdom på skjema M-0233 til dyreeier, distriktsveterinær og fylkesveterinær.</p></article><article class="marginIdArticle" data-partID="a12.4" data-absoluteaddress="/kapittel/3/paragraf/2/punkt/4/" id="kapittel-3-paragraf-2-punkt-4"><span class="data-marginOriginalId">12.4.</span><span class="miscHeadline"><i>Rapportering fra distriktsveterinær</i></span><p>Distriktsveterinær skal innen den 5. i hver måned samle opplysningene innkommet fra de praktiserende veterinærer i distriktet og overføre disse til fastsatt skjema som sendes fylkesveterinæren. Sammen med rapporten til fylkesveterinæren skal distriktsveterinæren legge ved notat om evt. manglende rapport fra praktiserende veterinær.</p></article></article><article class="legalArticle" data-lovdata-URL="LTI/forskrift/1990-02-05-144/§13" data-name="§13" data-partID="§13" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Inspeksjon, prøvetaking og oppfølgning.</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Distriktsveterinær som mottar rapport om B-sjukdom som nevnt i 12.1 fra praktiserende veterinær, skal inspisere besetningen, ta nødvendige diagnostiske prøver og sende rapport til fylkesveterinæren på skjema M-0362.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Distriktsveterinær som mottar rapport om B-sjukdom som nevnt i 12.2., første ledd, skal om nødvendig inspisere besetningen/oppdrettsanlegget og sende inspeksjonsrapport til fylkesveterinæren på skjema M-0362. Hvis skjema M-0343 er tilfredsstillende utfylt og diagnosegrunnlaget er klart, er det ingen grunn til at distriktsveterinæren skal overprøve praktiserende veterinærs vurdering ved å reise til besetningen/oppdrettsanlegget før restriksjoner pålegges. M-0362 skal så sendes fylkesveterinæren på dette grunnlag.</article><article class="legalP" data-absoluteaddress="/kapittel/3/paragraf/3/ledd/3/" id="kapittel-3-paragraf-3-ledd-3">Distriktsveterinæren skal eventuelt sørge for uttak av nødvendige prøver til undersøkelse ved offentlig veterinært laboratorium. Distriktsveterinæren kan anmode offentlig veterinært laboratorium om bistand ved prøveuttaket. Distriktsveterinæren skal normalt være med når prøveuttaket foretas. Distriktsveterinæren skal ellers i samråd med fylkesveterinæren foreta de inspeksjoner og sende de rapporter som er nødvendige for å følge sjukdommens utvikling.</article></article><article class="legalArticle" data-lovdata-URL="LTI/forskrift/1990-02-05-144/§14" data-name="§14" data-partID="§14" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Pålegging av restriksjoner ved påvisning.</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Ved tilfelle av B-sjukdom, eller når overordnet veterinærmyndighet ber om det (se fotnote 1) i sjukelisten), skal distriktsveterinæren:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/4/ledd/1/punkt/1/" id="kapittel-3-paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/4/ledd/1/punkt/1/ledd/1/" id="kapittel-3-paragraf-4-ledd-1-punkt-1-ledd-1">gjøre dyreeieren, eller den som har ansvaret for besetningen/oppdrettsanlegget kjent med at besetningen/oppdrettsanlegget er pålagt restriksjoner og at det gjelder særlige bestemmelser om isolasjon og begrenset råderett over besetningen/oppdrettsanlegget. Distriktsveterinæren skal orientere om de bestemmelser som gjelder og utferdige skriftlig pålegg på skjema M-0340. Gjenpart av pålegget sendes straks til fylkesveterinæren. Unntatt fra denne bestemmelsen er B-sjukdommer der det er gitt spesielle bestemmelser (se fotnote 1 i sjukelisten).</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/4/ledd/1/punkt/2/" id="kapittel-3-paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/4/ledd/1/punkt/2/ledd/1/" id="kapittel-3-paragraf-4-ledd-1-punkt-2-ledd-1">sørge for oppslag av plakat M-0377 (Varseltrekant), evt. plakat M-0424 (Adgang forbudt).</article></article></li></ul></article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Distriktsveterinæren skal til enhver tid i sitt arkiv ha oversikt over de besetninger/oppdrettsanlegg som er pålagt restriksjoner. Det skal også føres oversikt over besetninger som de siste 12 måneder har vært pålagt restriksjoner for B-sjukdommer.</article><article class="legalP" data-absoluteaddress="/kapittel/3/paragraf/4/ledd/3/" id="kapittel-3-paragraf-4-ledd-3">Dersom distriktsveterinæren har grunn til å anta at påleggene eller andre bestemmelser gitt i medhold av husdyrloven/fiskesjukdomsloven ikke vil bli fulgt, skal melding straks gis til fylkesveterinæren. Hvis forholdene krever det, skal distriktsveterinæren selv anmode om politiets hjelp til å hindre smittespredning.</article></article><article class="legalArticle" data-lovdata-URL="LTI/forskrift/1990-02-05-144/§15" data-name="§15" data-partID="§15" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Pålegging av restriksjoner ved mistanke.</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Ved mistanke om B-sjukdom kan distriktsveterinær etter samråd med overordnet veterinærmyndighet pålegge restriksjoner som om sjukdommen var påvist.</article></article><article class="legalArticle" data-lovdata-URL="LTI/forskrift/1990-02-05-144/§16" data-name="§16" data-partID="§16" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Oppheving av restriksjoner.</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Når overordnet veterinærmyndighet bestemmer (se fotnote 1) i sjukelisten), eller når besetningen/oppdrettsanlegget etter distriktsveterinærens vurdering ikke lenger er smittefarlig, skal distriktsveterinæren oppheve alle restriksjoner som er pålagt besetningen/oppdrettsanlegget. Restriksjonene skal oppheves skriftlig på skjema M-0342 til den som har ansvaret for besetningen/oppdrettsanlegget, med gjenpart til fylkesveterinæren. En gjenpart skal oppbevares i distriktsveterinærens arkiv i minst ett år. Distriktsveterinæren skal gi tillatelse til å fjerne varselsplakater.</article><article class="legalP" data-absoluteaddress="/kapittel/3/paragraf/6/ledd/2/" id="kapittel-3-paragraf-6-ledd-2">Bestemmelsene i første ledd gjelder også hvis det i særlige forskrifter om sjukdommen er fastsatt når restriksjonene kan heves.</article></article><article class="legalArticle" data-lovdata-URL="LTI/forskrift/1990-02-05-144/§17" data-name="§17" data-partID="§17" data-absoluteaddress="/kapittel/3/paragraf/7/" id="kapittel-3-paragraf-7"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Informasjon til publikum.</span></h3><article class="legalP" data-absoluteaddress="/kapittel/3/paragraf/7/ledd/1/" id="kapittel-3-paragraf-7-ledd-1">Distriktsveterinæren skal sørge for at publikum får den informasjon som er nødvendig for å hindre smittespredning.</article><article class="legalP" data-absoluteaddress="/kapittel/3/paragraf/7/ledd/2/" id="kapittel-3-paragraf-7-ledd-2">I tilfelle negativ diagnose skal distriktsveterinæren gi den informasjon som anses nødvendig.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1990-02-05-144/KAPITTEL_4" data-partID="k4"><h2>Kapittel IV. Instruks for rapportering av C-sjukdommer (C-instruksen)</h2><article class="legalArticle" data-lovdata-URL="LTI/forskrift/1990-02-05-144/§18" data-name="§18" data-partID="§18" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ordnete opptegnelser.</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Praktiserende veterinærs daglige opptegnelser på fastsatt skjema, eller opptegnelser på annen like betryggende måte, skal være grunnlaget for rapportering m.v. etter denne instruksen. Det vises ellers til Brukerorientering for rapportering av annen sjukdom – M-0577 – når det gjelder føring av skjemaer og annen veiledning i tilslutning til denne instruks.</article></article><article class="legalArticle" data-lovdata-URL="LTI/forskrift/1990-02-05-144/§19" data-name="§19" data-partID="§19" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Øyeblikkelig rapportering i visse tilfeller.</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Praktiserende veterinær skal straks melde fra til distriktsveterinæren hvis det påvises C-sjukdom som ikke antas å forekomme her i landet eller som har en utbredelse som er annerledes enn det som er vanlig.</article></article><article class="legalArticle" data-lovdata-URL="LTI/forskrift/1990-02-05-144/§20" data-name="§20" data-partID="§20" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Pålegging av restriksjoner.</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Ved påvisning av eller mistanke om C-sjukdom skal det normalt ikke pålegges restriksjoner. I særlige tilfelle kan fylkesveterinæren i samråd med veterinærdirektøren gi nødvendige påbud for å hindre videre smittespredning fra besetningen/oppdrettsanlegget.</article></article><article class="legalArticle" data-lovdata-URL="LTI/forskrift/1990-02-05-144/§21" data-name="§21" data-partID="§21" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Månedlig rapportering.</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Praktiserende veterinær skal innen den 5. i hver måned overføre de daglige noteringer til fastsatt skjema og sende dette til Husdyrkontrollen. Det skal føres adskilte skjema for hvert veterinærdistrikt og for hvert fylke.</article><article class="legalP" data-absoluteaddress="/kapittel/4/paragraf/4/ledd/2/" id="kapittel-4-paragraf-4-ledd-2">For storfe skal C-sjukdommene rapporteres til Husdyrkontrollen på grunnlag av føring av helsekort (helsekort ku og helsekort ungdyr) i besetningene. Den fysiske rapportering foretas av Husdyrkontrollens eget personell.</article><article class="legalP" data-absoluteaddress="/kapittel/4/paragraf/4/ledd/3/" id="kapittel-4-paragraf-4-ledd-3">Praktiserende veterinærer som har nært daglig praksissamarbeid kan rapportere felles. I så fall skal distriktsveterinæren underrettes om hvem som sender rapporten og hvilke veterinærers virksomhet den omfatter.</article><article class="legalP" data-absoluteaddress="/kapittel/4/paragraf/4/ledd/4/" id="kapittel-4-paragraf-4-ledd-4">Tilfelle av C-sjukdom skal rapporteres med antall angrepne dyr, med mindre det for vedkommende sjukdom er bestemt at alle individer av vedkommende dyreart i besetningen skal rapporteres som angrepet når sjukdommen påvises hos ett individ av vedkommende dyreart (se fotnote 3) i sjukelisten).</article><article class="legalP" data-absoluteaddress="/kapittel/4/paragraf/4/ledd/5/" id="kapittel-4-paragraf-4-ledd-5">Praktiserende veterinær som ikke har noe å rapportere for foregående måned, skal underrette distriktsveterinæren om dette innen den 5. i måneden.</article></article><article class="legalArticle" data-lovdata-URL="LTI/forskrift/1990-02-05-144/§22" data-name="§22" data-partID="§22" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Koordinering av rapportering.</span></h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Distriktsveterinær skal innen 20. januar, 20. april, 20. juli og 20. oktober ta kontakt med praktiserende veterinær som ikke har rapportert C-sjukdom som foreskrevet i foregående kvartal. Distriktsveterinæren skal innen den 25. i de samme måneder orientere fylkesveterinæren om resultatet av kontaktene med de praktiserende veterinærer i distriktet.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1990-02-05-144/KAPITTEL_5" data-partID="k5"><h2>Kapittel V. Ikrafttredelse</h2><article class="legalArticle" data-lovdata-URL="LTI/forskrift/1990-02-05-144/§23" data-name="§23" data-partID="§23" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttredelse.</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Forskriften trer i kraft fra 15. mars 1990. Fra samme dato oppheves forskrift av 1. desember 1988 nr. 1016 med senere endringer.</article></article></section></main></body></html>