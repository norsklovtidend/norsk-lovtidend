<!DOCTYPE html><html lang="no"><head><title>Forskrift om ventelisteregistre og prioritering av pasienter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:45</dd><dt class="legacyID">Datokode</dt><dd class="legacyID">FOR-1990-07-25-620</dd><dt class="dokid">DokumentID</dt><dd class="dokid">LTI/forskrift/1990-07-25-620</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 12</dd><dt class="dateInForce">I kraft fra</dt><dd class="dateInForce">1990-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-57/§12</li><li>lov/1961-04-28-2/§16</li></ul></dd><dt class="dateOfPublication">Kunngjort</dt><dd class="dateOfPublication">1990-08-28</dd><dt class="title">Tittel</dt><dd class="title">Forskrift om ventelisteregistre og prioritering av pasienter.</dd><dt class="refid">RefID</dt><dd class="refid">forskrift/1990-07-25-620</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ventelisteregistre og prioritering av pasienter.<ul class="tocSubUl"><li>Kap. I. Virkeområde og formål<ul class="tocSubUl"><li>§ 1-1. Virkeområde</li><li>§ 1-2. Formål</li></ul></li><li>Kap. II. Organiseringen av ventelisteregistrene<ul class="tocSubUl"><li>§ 2-1. Definisjon</li><li>§ 2-2. Ventelisteregistre ved institusjonene</li><li>§ 2-3. Undergrupper av ventelistesøknader</li><li>§ 2-4. Registrering av søknader</li><li>§ 2-5. Innføring på venteliste</li><li>§ 2-6. Stryking av søknad fra ventelisteregistrene</li><li>§ 2-7. Ajourføring av ventelisteregistre</li><li>§ 2-8. Saneringsaksjon</li><li>§ 2-9. Rapport til sosialdepartementet</li></ul></li><li>Kap. III. Prioritering av pasienter på venteliste<ul class="tocSubUl"><li>§ 3-1. Prioriteringer</li><li>§ 3-2. Første prioritet</li><li>§ 3-3. Annen prioritet</li><li>§ 3-4. Øvrige prioritetsnivå</li></ul></li><li>Kap. IV. Prioriterte pasienter med tilbud om behandling i annen fylkeskommune under visse forhold<ul class="tocSubUl"><li>§ 4-1. Prioriterte pasienter med lang ventetid for behandling</li><li>§ 4-2. Fylkeskommunens plikt til å skaffe behandling ved annen institusjon</li><li>§ 4-3. Fylkeskommunens betalingsplikt</li><li>§ 4-4. Skyssutgifter</li></ul></li><li>Kap. V. Forskjellige bestemmelser<ul class="tocSubUl"><li>§ 5-1. Forholdet til forvaltningsloven</li><li>§ 5-2. Overgangsbestemmelse</li></ul></li><li>Kap. VI. Ikrafttreden<ul class="tocSubUl"><li>§ 6-1.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1990-07-25-620" id="dokument"><h1>Forskrift om ventelisteregistre og prioritering av pasienter.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 25. juli 1990 med hjemmel i § 12 ellevte ledd i lov av 19. juni 1969 nr. 57 om sykehus m.v. og § 16 syvende ledd i lov av 28. april 1961 nr. 2 om psykisk helsevern.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-07-25-620/KAPITTEL_1" data-partID="k1"><h2>Kap. I. Virkeområde og formål</h2><article class="legalArticle" data-lovdata-URL="LTI/forskrift/1990-07-25-620/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder somatiske sykehus og psykiatriske sykehus/klinikker hvor fylkeskommunen dekker driftsutgiftene etter sykehuslovens kap. III eller lov om psykisk helsevern kap V.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Forskriften gjelder videre statens sykehus. Forskriften gjelder også for den polikliniske virksomhet som drives ved sykehus og ved frittstående offentlige poliklinikker.</article></article><article class="legalArticle" data-lovdata-URL="LTI/forskrift/1990-07-25-620/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Formålet med denne forskrift er å gi pasienter som trenger undersøkelse og behandling et mest mulig likeverdig tilbud samt en rettferdig fordeling av tilbudet.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">For å nå dette målet er det viktig å få mer entydige og sammenlignbare data fra ventelisteregistre ved institusjonene.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Forskriften skal videre tilstrebe at pasienter får behandling i tråd med de nasjonale prioriteringer for helsetjenesten og at det skjer en geografisk utjevning av ventetid ved utnyttelse av ledig kapasitet på landsbasis.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-07-25-620/KAPITTEL_2" data-partID="k2"><h2>Kap. II. Organiseringen av ventelisteregistrene</h2><article class="legalArticle" data-lovdata-URL="LTI/forskrift/1990-07-25-620/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Definisjon</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Med venteliste menes i denne forskrift EDB-lagret register med ordnede søknadsopplysninger om pasienter som venter på undersøkelse og/eller behandling ved institusjon.</article></article><article class="legalArticle" data-lovdata-URL="LTI/forskrift/1990-07-25-620/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Ventelisteregistre ved institusjonene</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Enhver klinisk avdeling ved institusjonen skal føre ventelister over søkere som er registrert for undersøkelse og/eller behandling, jfr. § 2-5.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Ventelisteføringen skal innenfor hver avdeling splittes opp slik at det fremgår ved hvilket omsorgsnivå søknaden er registrert, innleggelse, dagbehandling eller poliklinisk behandling.</article></article><article class="legalArticle" data-lovdata-URL="LTI/forskrift/1990-07-25-620/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Undergrupper av ventelistesøknader</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Søknadsmassen i ventelisteregisteret på hvert omsorgsnivå, jfr. § 2-2, skal grupperes og telles i undergruppene nyhenvist søknad og kontrollsøknad.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Dersom en pasient etter undersøkelse og/eller behandling settes opp for kontrollundersøkelse eller reinnleggelse for samme sykdom/skade skal dette registreres som kontrollsøknad.</article></article><article class="legalArticle" data-lovdata-URL="LTI/forskrift/1990-07-25-620/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Registrering av søknader</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Alle søknader registreres på mottaksdato. Mottaksdato er den dag søknaden innkommer til institusjonen.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Ventetidens start regnes fra mottaksdato.</article></article><article class="legalArticle" data-lovdata-URL="LTI/forskrift/1990-07-25-620/§2-5" data-name="§2-5" data-partID="§2-5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Innføring på venteliste</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Når institusjonen på basis av opplysninger i søknaden finner at det er klar indikasjon for undersøkelse og/eller behandling, skal søknaden registreres på venteliste og grupperes som nyhenvist eller kontrollsøknad.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Pasient som får sin søknad avslått på grunnlag av at institusjonen ikke har et behandlingstilbud eller kapasitet, skal registreres. Anonymisert melding med oversikt over disse pasientenes behov, sendes fylkeshelsesjefen hvert halvår.</article><article class="legalP" data-absoluteaddress="/kapittel/2/paragraf/5/ledd/3/" id="kapittel-2-paragraf-5-ledd-3">Pasient og henvisende lege skal underrettes om søknadens behandling.</article><article class="legalP" data-absoluteaddress="/kapittel/2/paragraf/5/ledd/4/" id="kapittel-2-paragraf-5-ledd-4">Pasienter som trenger øyeblikkelig hjelp skal mottas umiddelbart, jfr. sykehuslovens § 6. Disse pasienter skal følgelig ikke registreres på venteliste. Andre pasienter som mottas innen 24 timer føres heller ikke på venteliste.</article></article><article class="legalArticle" data-lovdata-URL="LTI/forskrift/1990-07-25-620/§2-6" data-name="§2-6" data-partID="§2-6" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Stryking av søknad fra ventelisteregistrene</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Stryking av søknad fra ventelisteregisteret skal skje den dato pasienten kommer til undersøkelse eller behandling. Opplysninger om pasienten skal da overføres anonymisert til et historisk register for statistisk bearbeidelse for visse formål.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Henvisende lege skal underrettes om resultatet av undersøkelsen/behandlingen av pasienten.</article></article><article class="legalArticle" data-lovdata-URL="LTI/forskrift/1990-07-25-620/§2-7" data-name="§2-7" data-partID="§2-7" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Ajourføring av ventelisteregistre</span></h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Med ajourføring av ventelister menes stryking av pasient som er uaktuell for den planlagte undersøkelse eller behandling.</article><article class="legalP" data-absoluteaddress="/kapittel/2/paragraf/7/ledd/2/" id="kapittel-2-paragraf-7-ledd-2">Institusjonen skal holde sine ventelisteregistre a jour.</article><article class="legalP" data-absoluteaddress="/kapittel/2/paragraf/7/ledd/3/" id="kapittel-2-paragraf-7-ledd-3">Etter at ajourføring er gjennomført, skal opplysningene anonymiseres og overføres til det historiske register for statistisk bearbeidelse.</article></article><article class="legalArticle" data-lovdata-URL="LTI/forskrift/1990-07-25-620/§2-8" data-name="§2-8" data-partID="§2-8" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Saneringsaksjon</span></h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Institusjonen skal en gang årlig foreta en saneringsaksjon. De pasienter som har vært registrert på venteliste i ett år skal kontaktes med forespørsel om søknaden fortsatt er aktuell. Institusjonen plikter ved en saneringsaksjon å kontrollere ventelisteregistre ved samme eller forskjellige avdelinger ved institusjonen mot hverandre.</article></article><article class="legalArticle" data-lovdata-URL="LTI/forskrift/1990-07-25-620/§2-9" data-name="§2-9" data-partID="§2-9" data-absoluteaddress="/kapittel/2/paragraf/9/" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Rapport til sosialdepartementet</span></h3><article class="legalP" data-absoluteaddress="/kapittel/2/paragraf/9/ledd/1/" id="kapittel-2-paragraf-9-ledd-1">Fylkeskommunen skal bearbeide rapporter over ventelistesituasjonen og utarbeide fylkesvise oversikter.</article><article class="legalP" data-absoluteaddress="/kapittel/2/paragraf/9/ledd/2/" id="kapittel-2-paragraf-9-ledd-2">Fylkesrapportene sendes til Sosialdepartementet hvert halvår.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1990-07-25-620/KAPITTEL_3" data-partID="k3"><h2>Kap. III. Prioritering av pasienter på venteliste</h2><article class="legalArticle" data-lovdata-URL="LTI/forskrift/1990-07-25-620/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Prioriteringer</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Institusjonen har plikt til å følge de helsepolitiske målsettinger og nasjonale prioriteringer.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Avdelingsoverlegen skal påse at pasienter på venteliste blir prioritert i samsvar med de nasjonale prioriteringer for helsetjenesten.</article></article><article class="legalArticle" data-lovdata-URL="LTI/forskrift/1990-07-25-620/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Første prioritet</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Første prioritets behandling er tiltak som er nødvendige i den forstand at det har livstruende konsekvenser dersom de ikke iverksettes raskt.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Første prioritets behandling skal gis umiddelbart, jfr. § 2-5, 4. ledd.</article></article><article class="legalArticle" data-lovdata-URL="LTI/forskrift/1990-07-25-620/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Annen prioritet</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Annen prioritets behandling er tiltak som er nødvendige i den forstand at svikt får katastrofale eller svært alvorlige konsekvenser på lengre sikt for pasientene.</article></article><article class="legalArticle" data-lovdata-URL="LTI/forskrift/1990-07-25-620/§3-4" data-name="§3-4" data-partID="§3-4" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Øvrige prioritetsnivå</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Pasienter som ikke tilhører første og annen prioritet, må vente til behandlingstilbud foreligger.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1990-07-25-620/KAPITTEL_4" data-partID="k4"><h2>Kap. IV. Prioriterte pasienter med tilbud om behandling i annen fylkeskommune under visse forhold</h2><article class="legalArticle" data-lovdata-URL="LTI/forskrift/1990-07-25-620/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Prioriterte pasienter med lang ventetid for behandling</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Pasienter på annet prioritetsnivå som nevnt under § 3-3, som blir stående på venteliste for undersøkelse og/eller behandling, skal registreres særskilt dersom de ikke har fått behandling innen seks måneder.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Pasient som er registrert særskilt, jfr. første ledd, skal samtidig ha beskjed om når behandling kan tilbys.</article></article><article class="legalArticle" data-lovdata-URL="LTI/forskrift/1990-07-25-620/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Fylkeskommunens plikt til å skaffe behandling ved annen institusjon</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Institusjon som ikke snarest mulig kan tilby behandling for pasienter som er registrert særskilt som nevnt under § 4-1 skal søke å skaffe behandlingstilbud ved annen institusjon innen fylket, eventuelt utenfor fylket.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Dersom behandlingstilbud ikke kan skaffes fordi det ikke er ledig behandlingskapasitet noe sted i landet, skal pasienten ha underretning uten ugrunnet opphold.</article></article><article class="legalArticle" data-lovdata-URL="LTI/forskrift/1990-07-25-620/§4-3" data-name="§4-3" data-partID="§4-3" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Fylkeskommunens betalingsplikt</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Når behandling av pasient som nevnt i § 4-2 blir gitt av institusjon utenfor pasientens hjemfylke, skal utgifter til behandlingen dekkes av pasientens hjemfylke.</article></article><article class="legalArticle" data-lovdata-URL="LTI/forskrift/1990-07-25-620/§4-4" data-name="§4-4" data-partID="§4-4" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Skyssutgifter</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">For skyssutgifter ved reiser for behandling som nevnt i § 4-2 og § 4-3 gjelder reglene i folketrygdloven § 2-6.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1990-07-25-620/KAPITTEL_5" data-partID="k5"><h2>Kap. V. Forskjellige bestemmelser</h2><article class="legalArticle" data-lovdata-URL="LTI/forskrift/1990-07-25-620/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Forholdet til forvaltningsloven</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Lov av 10. februar 1967 om behandlingsmåten i forvaltningssaker (forvaltningsloven) kap. IV – VI kommer ikke til anvendelse i saker etter forskriften her.</article></article><article class="legalArticle" data-lovdata-URL="LTI/forskrift/1990-07-25-620/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Overgangsbestemmelse</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Forskriften får ikke anvendelse på søknader som er innkommet til institusjonen før forskriftens ikrafttredelse.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">For pasient som er registrert på venteliste før 1. oktober 1990 og som fortsatt er aktuell for undersøkelse og/eller behandling regnes ventetidens start fra 1. oktober 1990.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1990-07-25-620/KAPITTEL_6" data-partID="k6"><h2>Kap. VI. Ikrafttreden</h2><article class="legalArticle" data-lovdata-URL="LTI/forskrift/1990-07-25-620/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Forskriften trer i kraft 1. oktober 1990.</article></article></section></main></body></html>