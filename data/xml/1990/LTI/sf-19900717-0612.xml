<!DOCTYPE html><html lang="no"><head><title>Forskrift om overgangsregler vedrørende endringer i reglene om underskuddsfremføring i skattelovens § 53 første ledd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:19</dd><dt class="legacyID">Datokode</dt><dd class="legacyID">FOR-1990-07-17-612</dd><dt class="dokid">DokumentID</dt><dd class="dokid">LTI/forskrift/1990-07-17-612</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 12</dd><dt class="dateInForce">I kraft fra</dt><dd class="dateInForce">1990-09-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-07-17-612</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-15-20</li><li>lov/1911-08-18-8/§53</li></ul></dd><dt class="dateOfPublication">Kunngjort</dt><dd class="dateOfPublication">1990-08-28</dd><dt class="title">Tittel</dt><dd class="title">Forskrift om overgangsregler vedrørende endringer i reglene om underskuddsfremføring i skattelovens § 53 første ledd.</dd><dt class="refid">RefID</dt><dd class="refid">forskrift/1990-07-17-612</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler vedrørende endringer i reglene om underskuddsfremføring i skattelovens § 53 første ledd.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-07-17-612" id="dokument"><h1>Forskrift om overgangsregler vedrørende endringer i reglene om underskuddsfremføring i skattelovens § 53 første ledd.</h1><article class="legalP" data-absoluteaddress="/ledd/1/" id="ledd-1">Overgangsregler fastsatt av Finans- og tolldepartementet 17. juli 1990 nr. 612 med hjemmel i avsnitt II i lov av 15. juni 1990 nr. 20 om endringer i lov av 18. august 1911 nr. 8 om skatt av formue og inntekt (skatteloven).</article><article class="legalArticle" data-lovdata-URL="LTI/forskrift/1990-07-17-612/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Bestemmelsene i skatteloven § 53 første ledd femte til syvende punktum gjelder når de der nevnte begivenheter finner sted i 1989 eller senere.</article></article><article class="legalArticle" data-lovdata-URL="LTI/forskrift/1990-07-17-612/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Bestemmelsene om bortfall av adgangen til å fremføre underskudd og om dispensasjon i skattelovens § 53 første ledd femte til åttende punktum, slik bestemmelsene lød før lovendring av 15. juni 1990, skal med unntak som følger av §§ 3 og 4, gjelde når den forbudsutløsende begivenhet fant sted i 1988 eller tidligere.</article></article><article class="legalArticle" data-lovdata-URL="LTI/forskrift/1990-07-17-612/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Et selskaps adgang til å fremføre underskudd etter fusjon eller betydelig aksjesalg som fant sted i 1988 eller tidligere, bortfaller ikke dersom selskapets første overskuddsår etter fusjonen/aksjesalget er 1989 eller senere år. Fremføringsretten bortfaller likevel dersom det er sannsynlig at det ved transaksjonen hovedsaklig var tilsiktet skattemessige fordeler for partene.</article></article><article class="legalArticle" data-lovdata-URL="LTI/forskrift/1990-07-17-612/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Adgangen til å kreve fradrag for underskudd etter skatteloven § 53 første ledd femte punktum gjelder også ved akkord i 1988 eller tidligere dersom første overskuddsår etter akkorden er 1989 eller senere år. Adgangen til å kreve fradrag for underskuddd etter § 53 første ledd sjette punktum gjelder også ved konkurs i 1988 eller tidligere dersom første tilbakebetaling av udekket gjeld skjer i 1989 eller senere.</article></article></main></body></html>