<!DOCTYPE html><html lang="no"><head><title>Forskrift om endring i forskrift for privatpleie av sinnslidende som står under tilsyn av psykiatrisk sykehus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:38</dd><dt class="legacyID">Datokode</dt><dd class="legacyID">FOR-1990-04-02-267</dd><dt class="dokid">DokumentID</dt><dd class="dokid">LTI/forskrift/1990-04-02-267</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 6</dd><dt class="dateInForce">I kraft fra</dt><dd class="dateInForce">1990-04-02</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-05-10</dd><dt class="title">Tittel</dt><dd class="title">Forskrift om endring i forskrift for privatpleie av sinnslidende som står under tilsyn av psykiatrisk sykehus.</dd><dt class="refid">RefID</dt><dd class="refid">forskrift/1990-04-02-267</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for privatpleie av sinnslidende som står under tilsyn av psykiatrisk sykehus.</li></ul></dd></dl></header><main class="documentBody" data-lovdata-URL="LTI/forskrift/1990-04-02-267" id="dokument"><h1>Forskrift om endring i forskrift for privatpleie av sinnslidende som står under tilsyn av psykiatrisk sykehus.</h1><article class="legalP" data-absoluteaddress="/ledd/1/" id="ledd-1">Sosialdepartementet har 2. april 1990 vedtatt endring i forskrifter av 15. desember 1969 for privatpleie av sinnslidende som står under tilsyn av psykiatrisk sykehus pkt. 4 og pkt. 5, 11. ledd.</article> <article class="defaultP" margin-top="true">Forskriftens pkt. 4 skal lyde:</article> <article class="defaultP" margin-top="true"><i>Forpleiningskontrakt</i><ul class="defaultList"><li data-li-identifier="4." data-name="4."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">4.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Kontrakt om privatpleie av en pasient under tilsyn av et psykiatrisk sykehus inngås mellom fylkeskommunen og forpleieren på grunnlag av forslag fra den overlege som har ansvaret for tilsynet. Den offentlige lege i det distrikt hvor forpleiningsstedet ligger og kontrollkommisjonens formann skal tilstilles gjenpart av forpleiningskontrakten og melding om eventuelle endringer i eller opphør av forpleiningsforholdet.</article><article class="legalP" data-absoluteaddress="/ledd/1/punkt/1/ledd/2/" id="ledd-1-punkt-1-ledd-2">Fylkeskommunen kan heve kontrakten med øyeblikkelig virkning hvis forpleieren åpenbart setter seg ut over bestemmelser i kontrakten eller i disse forskrifter.</article><article class="legalP" data-absoluteaddress="/ledd/1/punkt/1/ledd/3/" id="ledd-1-punkt-1-ledd-3">For øvrig kan begge parter si opp kontrakten med 1 måneds varsel.</article></article></li></ul></article> <article class="defaultP" margin-top="true">Forskriftens pkt. 5, 11. ledd skal lyde:</article><article class="legalP" data-absoluteaddress="/ledd/2/" id="ledd-2">Ved pasientens død skal forpleieren straks melde fra til sykehuset, som sender melding til fylkeskommunen. Forpleieren melder fra til skifteretten, i lensmannsdistrikt til lensmannen. Forpleieren plikter å ta vare på pasientens eiendeler til boet er registrert og skifteretten har truffet avgjørelse om disponeringen. Utskrift av registreringsforretningen sendes gjennom sykehuset til fylkesmannen, som har anledning til å fremme refusjonskrav i boet i medhold av § 18 i lov om psykisk helsevern.</article><article class="legalP" data-absoluteaddress="/ledd/3/" id="ledd-3">Forskriften trer i kraft straks.</article></main></body></html>