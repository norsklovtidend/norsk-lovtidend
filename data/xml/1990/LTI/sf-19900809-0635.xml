<!DOCTYPE html><html lang="no"><head><title>Forskrift om gjennomføring av De Forente Nasjoners Sikkerhetsråd res. nr. 661 av 6. august 1990.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:59</dd><dt class="legacyID">Datokode</dt><dd class="legacyID">FOR-1990-08-09-635</dd><dt class="dokid">DokumentID</dt><dd class="dokid">LTI/forskrift/1990-08-09-635</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 12</dd><dt class="dateInForce">I kraft fra</dt><dd class="dateInForce">1990-08-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-06-07-4</li></ul></dd><dt class="dateOfPublication">Kunngjort</dt><dd class="dateOfPublication">1990-08-28</dd><dt class="title">Tittel</dt><dd class="title">Forskrift om gjennomføring av De Forente Nasjoners Sikkerhetsråd res. nr. 661 av 6. august 1990.</dd><dt class="miscInformation">Annet om dokumentet</dt><dd class="miscInformation">Fastsatt ved Regjeringens res. av 9. august 1990. Fremmet av Utenriksdepartementet.</dd><dt class="refid">RefID</dt><dd class="refid">forskrift/1990-08-09-635</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av De Forente Nasjoners Sikkerhetsråd res. nr. 661 av 6. august 1990.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-08-09-635" id="dokument"><h1>Forskrift om gjennomføring av De Forente Nasjoners Sikkerhetsråd res. nr. 661 av 6. august 1990.</h1><article class="legalP" data-absoluteaddress="/ledd/1/" id="ledd-1">Med hjemmel i lov av 7. juni 1968 nr. 4 om gjennomføring av bindende vedtak av De forente Nasjoners Sikkerhetsråd fastsettes følgende forskrifter til gjennomføring av Sikkerhetsrådets res. nr. 661 av 6. august 1990.</article><article class="legalArticle" data-lovdata-URL="LTI/forskrift/1990-08-09-635/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å innføre til Norge varer av ethvert slag med opprinnelse i Irak eller Kuwait som eksporteres fra disse land etter 6. august 1990.</article></article><article class="legalArticle" data-lovdata-URL="LTI/forskrift/1990-08-09-635/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">1. Det er forbudt for enhver på norsk territorium, og for norske borgere, foretak, selskaper, stiftelser og sammenslutninger uansett hvor de befinner seg, å drive virksomhet som har til formål å fremme eksport av varer av ethvert slag fra Irak eller Kuwait, inkludert lagring, videresalg og megling. Forbudet skal gjelde varer som er eksportert eller forsøkes eksportert derfra etter 6. august 1990.</article><article class="numberedLegalP" data-numerator="2" data-absoluteaddress="/paragraf/2/nummer/1/" id="paragraf-2-nummer-1">2. Forbudet i første ledd skal også gjelde transport på skip, luftfartøy og motorvogner som er norskregistrert eller som disponeres eller på annen måte er under kontroll av norske borgere, selskaper og sammenslutninger.</article><article class="numberedLegalP" data-numerator="3" data-absoluteaddress="/paragraf/2/nummer/2/" id="paragraf-2-nummer-2">3. En vare regnes som eksportert når den er innlastet på skip eller luftfartøy i iraksk eller kuwaitisk havn eller fra rørledning fra Irak eller Kuwait, og for motorvogners vedkommende når lasten krysser vedkommende lands grense.</article></article><article class="legalArticle" data-lovdata-URL="LTI/forskrift/1990-08-09-635/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">1. Det er forbudt for enhver på norsk territorium, og for norske borgere, foretak, selskaper, stiftelser og sammenslutninger uansett hvor de befinner seg å selge, transportere eller på annen måte formidle varer av enhver art, herunder våpen og annet militærutstyr, og uansett varens opprinnelsesland, til Irak eller Kuwait.</article><article class="numberedLegalP" data-numerator="2" data-absoluteaddress="/paragraf/3/nummer/1/" id="paragraf-3-nummer-1">2. Forbudet i første ledd gjelder også salg, transport eller annen formidling av varer til fysisk eller juridisk person som opptrer på vegne av virksomhet som foregår i eller som drives fra Irak eller Kuwait.</article><article class="numberedLegalP" data-numerator="3" data-absoluteaddress="/paragraf/3/nummer/2/" id="paragraf-3-nummer-2">3. Forbudet mot transport i 1. og 2. ledd gjelder skip, luftfartøy og motorvogner som er norskregistrert eller som disponeres eller på annen måte er under kontroll av norske borgere, selskaper og sammenslutninger.</article><article class="numberedLegalP" data-numerator="4" data-absoluteaddress="/paragraf/3/nummer/3/" id="paragraf-3-nummer-3">4. Unntatt fra forbudet i 1. og 2. ledd er forsyninger ment utelukkende til medisinsk bruk samt, når humanitære omstendigheter gjør seg gjeldende, matvarer. Utenriksdepartementet kan gi tillatelse til salg, transport eller formidling av matvarer når humanitære grunner tilsier dette.</article></article><article class="legalArticle" data-lovdata-URL="LTI/forskrift/1990-08-09-635/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">1. Det er forbudt for enhver på norsk territorium, og for norske borgere, foretak, selskaper, stiftelser og sammenslutninger uansett hvor de befinner seg å gjøre finansielle midler tilgjengelig for Iraks regjering, for ethvert privat eller statlig iraksk eller kuwaitisk foretak, for offentlige innretninger og institusjoner samt for privatpersoner i Irak eller Kuwait.</article><article class="numberedLegalP" data-numerator="2" data-absoluteaddress="/paragraf/4/nummer/1/" id="paragraf-4-nummer-1">2. Det er forbudt å endre, overføre, eller ta ut av landet innskudd og tilsvarende plasseringer foretatt i Norge av offentlige irakske eller kuwaitiske myndigheter eller fysiske eller juridiske personer i Irak eller Kuwait.</article><article class="numberedLegalP" data-numerator="3" data-absoluteaddress="/paragraf/4/nummer/2/" id="paragraf-4-nummer-2">3. Det er forbudt å yte lån, kreditter eller garantier til offentlige irakske eller kuwaitiske myndigheter eller fysiske eller juridiske personer i Irak eller Kuwait.</article><article class="numberedLegalP" data-numerator="4" data-absoluteaddress="/paragraf/4/nummer/3/" id="paragraf-4-nummer-3">4. Det er forbudt å foreta investeringer i Irak og Kuwait, eller investere i aksjer eller andre verdipapirer utstedt i Irak eller Kuwait.</article><article class="numberedLegalP" data-numerator="5" data-absoluteaddress="/paragraf/4/nummer/4/" id="paragraf-4-nummer-4">5. Ingen transaksjoner med tilknytning til Irak eller Kuwait kan gjennomføres uten samtykke fra Norges Bank.</article><article class="numberedLegalP" data-numerator="6" data-absoluteaddress="/paragraf/4/nummer/5/" id="paragraf-4-nummer-5">6. Unntatt fra forbudene i denne paragraf er betalinger for rent medisinske eller humanitære grunner tilsier dette. Utenriksdepartementet kan gi tillatelse til overføring av midler for medisinske og humanitære formål.</article></article><article class="legalArticle" data-lovdata-URL="LTI/forskrift/1990-08-09-635/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">1. Forbudene i disse forskrifter gjelder også fortsettelse av virksomhet som var påbegynt før forbudene trådte i kraft.</article><article class="numberedLegalP" data-numerator="2" data-absoluteaddress="/paragraf/5/nummer/1/" id="paragraf-5-nummer-1">2. Disse forskrifter trer i kraft straks.</article></article></main></body></html>