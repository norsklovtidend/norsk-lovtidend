<!DOCTYPE html><html lang="no"><head><title>Forskrift om endring i forskrift om takster for godtgjørelse av utgifter til behandling hos kiropraktor.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:42</dd><dt class="legacyID">Datokode</dt><dd class="legacyID">FOR-1990-06-06-439</dd><dt class="dokid">DokumentID</dt><dd class="dokid">LTI/forskrift/1990-06-06-439</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 9</dd><dt class="dateInForce">I kraft fra</dt><dd class="dateInForce">1990-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§2-5</li></ul></dd><dt class="dateOfPublication">Kunngjort</dt><dd class="dateOfPublication">1990-07-05</dd><dt class="title">Tittel</dt><dd class="title">Forskrift om endring i forskrift om takster for godtgjørelse av utgifter til behandling hos kiropraktor.</dd><dt class="refid">RefID</dt><dd class="refid">forskrift/1990-06-06-439</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om takster for godtgjørelse av utgifter til behandling hos kiropraktor.<ul class="tocSubUl"><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1990-06-06-439" id="dokument"><h1>Forskrift om endring i forskrift om takster for godtgjørelse av utgifter til behandling hos kiropraktor.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 6. juni 1990.</article><article class="legalP" data-absoluteaddress="/ledd/2/" id="ledd-2">I forskrifter og takster av 19. desember 1984 nr. 2149 for godtgjørelse av utgifter til behandling hos kiropraktor gjøres med hjemmel i lov av 17. juni 1966 nr. 12 om folketrygd § 2-5 nr. 2 bokstav e følgende endringer:</article> <article class="defaultP" margin-top="true">Forskriftens tittel skal være:</article> <article class="defaultP" margin-top="true"><i>Forskrifter og takster for godtgjørelse av utgifter til undersøkelse og behandling hos kiropraktor.</i></article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/ledd/3/" id="ledd-3">Utgifter til undersøkelse og/eller behandling hos kiropraktor godtgjøres ved sykdom, skade eller legemsfeil som gir trygdede rett til stønad etter lov om folketrygd kapittel 2. Behandlingen må være av vesentlig betydning for den trygdedes funksjonsevne.</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/ledd/4/" id="ledd-4">Utgifter til undersøkelse og/eller behandling hos kiropraktor godtgjøres når det foreligger henvisning fra lege på særskilt fastsatt blankett. Legen må oppgi nøyaktig diagnose og resultatet av foretatte undersøkelser, herunder laboratorieundersøkelser og røntgenundersøkelser. Eventuelle røntgenbilder skal vedlegges.</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/ledd/5/" id="ledd-5">Utgifter til undersøkelse og/eller behandling hos kiropraktor godtgjøres bare når behandlingen er utført av offentlig godkjent kiropraktor, jfr. forskrift om godkjenning m.v. av kiropraktorer, fastsatt ved kgl.res. av 9. mars 1990 nr. 168.</article> <article class="defaultP" margin-top="true">§ 5 tredje ledd skal lyde:</article><article class="legalP" data-absoluteaddress="/ledd/6/" id="ledd-6">Utgifter til røntgenundersøkelse rekvirert av kiropraktor ved offentlig sykehus eller godkjent røntgeninstitutt, godtgjøres etter henholdsvis forskrifter og takster for legehjelp som utføres poliklinisk ved helseinstitusjoner på fylkeskommunal helseplan og ved statlige helseseinstitusjoner, og forskrifter for godtgjørelse av utgifter til legehjelp hos privatpraktiserende lege.</article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/ledd/7/" id="ledd-7">Kan den trygdede på grunn av sin helsetilstand ikke møte fram på behandlingsstedet, har kiropraktoren som foretar undersøkelsen og/eller behandlingen rett til skyssgodtgjørelse etter forskrifter fastsatt i medhold av lov om folketrygd § 2-6 nr. 3.</article><section class="section" data-name="kapII" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-06-06-439/KAPITTEL_1" data-partID="k1"><h2 data-text-align="center">II</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Forskriften her trer i kraft 1. juli 1990.</article></section></main></body></html>