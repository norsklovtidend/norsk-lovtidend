<!DOCTYPE html><html lang="no"><head><title>Forskrift om trebearbeidingsmaskiner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:45</dd><dt class="legacyID">Datokode</dt><dd class="legacyID">FOR-1990-05-04-532</dd><dt class="dokid">DokumentID</dt><dd class="dokid">LTI/forskrift/1990-05-04-532</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 11</dd><dt class="dateInForce">I kraft fra</dt><dd class="dateInForce">1990-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§9</li><li>forskrift/1977-10-07-8619</li></ul></dd><dt class="dateOfPublication">Kunngjort</dt><dd class="dateOfPublication">1990-08-01</dd><dt class="title">Tittel</dt><dd class="title">Forskrift om trebearbeidingsmaskiner.</dd><dt class="refid">RefID</dt><dd class="refid">forskrift/1990-05-04-532</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om trebearbeidingsmaskiner.<ul class="tocSubUl"><li>Kapittel I. Innledende bestemmelser.<ul class="tocSubUl"><li>§ 1. Virkeområde</li><li>§ 2. Definisjon</li><li>§ 3. Straffeansvar</li><li>§ 4. Ikrafttredelse</li></ul></li><li>Kapittel II. Alminnelige bestemmelser<ul class="tocSubUl"><li>§ 5. Hvem forskriftene retter seg mot</li><li>§ 6. Dispensasjon</li></ul></li><li>Kapittel III. Materielle bestemmelser<ul class="tocSubUl"><li>§ 7. Verktøy, innfesting og utforming</li><li>§ 8. Beskyttelse i arbeidssonen</li><li>§ 9. Beskyttelse mot tilbakekast</li><li>§ 10. Bremse</li><li>§ 11. Utilsiktet start. Nullspenningsbryter</li><li>§ 12. Nødstopp</li><li>§ 13. Avsug av spon, støv, gass og damp</li><li>§ 14. Flissiloer</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1990-05-04-532" id="dokument"><h1>Forskrift om trebearbeidingsmaskiner.</h1><article class="legalP" data-absoluteaddress="/ledd/1/" id="ledd-1">Fastsatt av Direktoratet for arbeidstilsynet 4. mai 1990 i medhold av lov av 4. februar 1977 nr. 4 om arbeidervern og arbeidsmiljø m.v. § 9 nr. 2 og § 17 nr. 4, jf. kgl.res. av 7. oktober 1977.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-05-04-532/KAPITTEL_1" data-partID="k1"><h2>Kapittel I. Innledende bestemmelser.</h2><article class="legalArticle" data-lovdata-URL="LTI/forskrift/1990-05-04-532/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift omfatter tekniske innretninger for trebearbeiding som brukes eller ventelig vil bli brukt i virksomhet som kommer inn under arbeidsmiljøloven.</article></article><article class="legalArticle" data-lovdata-URL="LTI/forskrift/1990-05-04-532/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Med teknisk innretning for trebearbeiding menes maskiner, beholdere, transportanordninger, apparater og verktøy, samt enhver annen forarbeidet gjenstand som nyttes til fremstilling av et produkt eller arbeidsresultat.</article></article><article class="legalArticle" data-lovdata-URL="LTI/forskrift/1990-05-04-532/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Straffeansvar</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Overtredelse av forskriftene er straffbart, jf. arbeidsmiljøloven kap. XIV.</article></article><article class="legalArticle" data-lovdata-URL="LTI/forskrift/1990-05-04-532/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Disse forskriftene trer i kraft 1. juli 1990, med unntak av § 7 annet ledd som trer i kraft 1. juli 1992.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-05-04-532/KAPITTEL_2" data-partID="k2"><h2>Kapittel II. Alminnelige bestemmelser</h2><article class="legalArticle" data-lovdata-URL="LTI/forskrift/1990-05-04-532/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Hvem forskriftene retter seg mot</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Forskriftene inneholder bestemmelse som må overholdes av:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">Den som produserer, selger, leier eller låner ut trebearbeidingsmaskiner.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">Arbeidsgiver som bruker trebearbeidingsmaskiner i sin virksomhet.</article></article></li></ul></article></article><article class="legalArticle" data-lovdata-URL="LTI/forskrift/1990-05-04-532/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Arbeidstilsynet kan gi dispensasjon fra forskriftene når det er vernemessig forsvarlig.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1990-05-04-532/KAPITTEL_3" data-partID="k3"><h2>Kapittel III. Materielle bestemmelser</h2><article class="legalArticle" data-lovdata-URL="LTI/forskrift/1990-05-04-532/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Verktøy, innfesting og utforming</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">På maskiner hvor verktøyet ikke er helt innebygget skal verktøyets utforming være slik at det gir minst mulig risiko for at klær m.v. kan feste seg og dras med, at skade ved berøring og risiko for tilbakekast av arbeidsstykket blir minst mulig, og at verktøy eller deler av dette ikke kan løsne og slynges ut.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Når arbeidsstykket holdes og føres med håndkraft, skal det benyttes verktøy med spontykkelsesbegrensning som begrenser tilbakeslagskraften.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Verktøy/verktøyholder og maskin skal merkes med høyeste omdreiningstall.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Dersom omdreiningstallet kan endres, skal maskinen være sikret mot utilsiktet omkobling til høyere hastighet enn det verktøyet er beregnet for. Alternativt skal det kun benyttes verktøy/verktøyholder som tåler høyeste hastighet.</article></article><article class="legalArticle" data-lovdata-URL="LTI/forskrift/1990-05-04-532/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Beskyttelse i arbeidssonen</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Verktøy, verktøyholder, matevalser m.v. som kan innebære skaderisiko, skal ha beskyttelse mot berøring i form av faste eller bevegelige deksler. Størst mulig del av farlig sone skal dekkes.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Mate- og transportinnretninger som innebærer fare for medriving skal være sikret slik at farlig bevegelse opphører når kroppsdel kommer inn i farlig område.</article></article><article class="legalArticle" data-lovdata-URL="LTI/forskrift/1990-05-04-532/§9" data-name="§9" data-partID="§9" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Beskyttelse mot tilbakekast</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Der det kan forekomme utkast og tilbakekast av arbeidsstykker, avkapp, kvister o.l. skal det være effektiv avskjerming eller innretning som stopper utkast.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Sirkelsager, med unntak av rene kappsager, skal være utstyrt med tilpasset, justerbar spaltekniv. Ved innstilling av sagbladet skal spaltekniven følge bladet.</article><article class="legalP" data-absoluteaddress="/kapittel/3/paragraf/3/ledd/3/" id="kapittel-3-paragraf-3-ledd-3">Spaltekniven skal ha bredde og utforming tilpasset sagbladet og være tilstrekkelig stiv, stabil og solid innfestet til å tåle aktuell påkjenning.</article></article><article class="legalArticle" data-lovdata-URL="LTI/forskrift/1990-05-04-532/§10" data-name="§10" data-partID="§10" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Bremse</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Trearbeidingsmaskin som fortsetter å gå mer enn 10 sekunder etter at krafttilførselen er brutt, og derved kan medføre fare, skal være utstyrt med hensiktsmessig bremseinnretning. For maskiner som tas i bruk i virksomheten etter disse forskriftenes ikrafttreden skal bremsen virke automatisk når maskinen slås av.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Bremse er ikke påkrevet på maskiner hvor verktøyet er innebygget eller beskyttet slik at det ikke er mulig å komme bort i deler med farlig bevegelse.</article></article><article class="legalArticle" data-lovdata-URL="LTI/forskrift/1990-05-04-532/§11" data-name="§11" data-partID="§11" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Utilsiktet start. Nullspenningsbryter</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Utilsiktet start skal ikke kunne skje etter stans på grunn av spenningsfall, trykkfall eller bortfall av drivkraften på annen måte.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">Innretninger som automatisk starter på signal fra impulsgiver eller annen automatisk styring, skal være sikret slik at risiko for skade på grunn av utilsiktet igangsetting under vedlikehold, rengjøring m.v. ikke oppstår.</article></article><article class="legalArticle" data-lovdata-URL="LTI/forskrift/1990-05-04-532/§12" data-name="§12" data-partID="§12" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Nødstopp</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Når det av hensyn til sikkerheten er nødvendig å kunne stanse maskinen raskt, skal den utstyres med nødstopp som kan nås fra alle betjeningsposisjoner.</article></article><article class="legalArticle" data-lovdata-URL="LTI/forskrift/1990-05-04-532/§13" data-name="§13" data-partID="§13" data-absoluteaddress="/kapittel/3/paragraf/7/" id="kapittel-3-paragraf-7"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Avsug av spon, støv, gass og damp</span></h3><article class="legalP" data-absoluteaddress="/kapittel/3/paragraf/7/ledd/1/" id="kapittel-3-paragraf-7-ledd-1">Trebearbeidingsmaskiner som avgir spon, støv, gass og damp som kan medføre helserisiko eller ubehag skal ha effektivt avsug.</article><article class="legalP" data-absoluteaddress="/kapittel/3/paragraf/7/ledd/2/" id="kapittel-3-paragraf-7-ledd-2">Tilpassede og effektive avsugshetter og innkapslinger skal leveres som en del av maskinen med mindre maskinen helt skal innebygges eller adskilles fra rom med arbeidstakere.</article></article><article class="legalArticle" data-lovdata-URL="LTI/forskrift/1990-05-04-532/§14" data-name="§14" data-partID="§14" data-absoluteaddress="/kapittel/3/paragraf/8/" id="kapittel-3-paragraf-8"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Flissiloer</span></h3><article class="legalP" data-absoluteaddress="/kapittel/3/paragraf/8/ledd/1/" id="kapittel-3-paragraf-8-ledd-1">Flissiloer skal være utført og skal betjenes i henhold til Norsk Standard NS 5158.</article></article></section></main></body></html>