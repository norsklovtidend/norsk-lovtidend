<!DOCTYPE html><html lang="no"><head><title>Lov om endringer i lov av 24. mai 1929 nr. 4 om tilsyn med elektriske anlegg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:31</dd><dt class="legacyID">Datokode</dt><dd class="legacyID">LOV-1990-12-07-59</dd><dt class="dokid">DokumentID</dt><dd class="dokid">LTI/lov/1990-12-07-59</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 19</dd><dt class="changesToDocuments">Endrer</dt><dd class="changesToDocuments"><ul><li>lov/1929-05-24-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-12-20</dd><dt class="titleShort">Korttittel</dt><dd class="titleShort">Lov nr. 59 om endr. i lov av 24. mai 1929 nr. 4</dd><dt class="title">Tittel</dt><dd class="title">Lov om endringer i lov av 24. mai 1929 nr. 4 om tilsyn med elektriske anlegg.</dd><dt class="miscInformation">Annet om dokumentet</dt><dd class="miscInformation">Ot.prp.nr.4 (1990–1991), Innst.O.nr.5 (1990–1991), Besl.O.nr.4 (1990–1991), Odels- og lagtingsvedtak hhv. 16. og 27. november 1990. Fremmet av Olje- og energidepartementet.</dd><dt class="refid">RefID</dt><dd class="refid">lov/1990-12-07-59</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 24. mai 1929 nr. 4 om tilsyn med elektriske anlegg.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1990-12-07-59" id="dokument"><h1>Lov om endringer i lov av 24. mai 1929 nr. 4 om tilsyn med elektriske anlegg.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1990-12-07-59/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 24. mai 1929 nr. 4 om tilsyn med elektriske anlegg gjøres følgende endringer:</article> <article class="defaultP" margin-top="true">Lovens tittel skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2"><i>Lov om tilsyn med elektriske anlegg og elektrisk utstyr.</i></article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Denne lov omfatter alle elektriske anlegg og alt elektrisk utstyr, unntatt radiotelegraf og radiotelefon.</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Kongen anordner i den utstrekning det finnes nødvendig offentlig tilsyn med elektriske anlegg og elektrisk utstyr. De som i medhold herav utøver tilsynet, benevnes i denne lov for Elektrisitetstilsynet. Instruks for dette utferdiges av Kongen.</article> <article class="defaultP" margin-top="true">§ 4 nr. 1 første punktum skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">For det av Elektrisitetstilsynet utførte tilsyn med elektriske anlegg erlegges en avgift til staten etter et regulativ som fastsettes av Kongen.</article> <article class="defaultP" margin-top="true">§ 7 nr. 2 annet ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Elektrisitetstilsynet kan, i den utstrekning det anser det nødvendig til ivaretagelse av berettigede almene interesser, gi forskrifter om at elektriske anlegg, anleggsdeler eller apparater som efter Elektrisitetstilsynets mening vesentlig forstyrrer radiolyttingen, ikke må drives eller brukes til visse tider av døgnet, dersom disse forstyrrelser ikke unngåes ved de foranstaltninger som Elektrisitetstilsynet i henhold til gjeldende forskrifter kan påby.</article> <article class="defaultP" margin-top="true">§ 9 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Kongen bestemmer at eiere av visse anlegg selv plikter å føre tilsyn med de installasjoner som er tilknyttet vedkommende anlegg. Dette stedlige tilsyn er underlagt Elektrisitetstilsynets kontroll. For det stedlige tilsyn gjelder for øvrig de samme bestemmelser som i denne lovs §§ 5-8 er fastsatt for Elektrisitetstilsynet.</article> <article class="defaultP" margin-top="true">§ 10 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Kongen gir regler om utførelse, bruk, montering og merking av elektrisk utstyr. Kongen kan påby at slikt utstyr skal være godkjent før det kan tilbys, omsettes eller anvendes her i landet.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Bestemmelsene om opplysningsplikt i § 5 får tilsvarende anvendelse.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">For godkjenning kan prøveanstalten kreve vederlag.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Kongen kan bestemme at visse arter eller typer elektrisk utstyr skal registreres i et særskilt register.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">De nærmere regler for gjennomføringen av disse bestemmelser fastsettes av Kongen.</article> <article class="defaultP" margin-top="true">§ 11 skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Kongen gir regler om kontroll av elektrisk utstyr.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Finner Elektrisitetstilsynet at elektrisk utstyr som tilbys eller omsettes er i en slik tilstand at det frembyr fare for menneskeliv eller for skade på eiendom ved bruk, kan Elektrisitetstilsynet gi pålegg om straks å stanse tilbud og omsetning, tilbakekalle utstyr som allerede er tilbudt eller omsatt, og eventuelt kassere det. Det samme gjelder dersom kravene etter § 10 ikke er oppfylt.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Kongen kan bestemme at det stedlige tilsyn (jf. § 9) kan pålegges å føre kontroll av elektrisk utstyr som tilbys eller omsettes innenfor vedkommende anleggs forsyningsområde, og at det som er fastsatt for Elektrisitetstilsynet i § 11 andre ledd også skal gjelde for det stedlige tilsyn.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Elektrisitetstilsynet kan ta stikkprøver av elektrisk utstyr som er tilbudt eller omsatt uten at det offentlige må betale vederlag for utstyret. Omkostningene ved slike prøver betales av fabrikanter, importører eller forhandlere, dersom det viser seg at tilbudt eller omsatt utstyr ikke er forskriftsmessig.</article> <article class="defaultP" margin-top="true">§ 13 skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Etter regler fastsatt av Kongen eller den han gir fullmakt, kan Elektrisitetstilsynet ilegge fabrikanter, importører eller forhandlere gebyr for overtredelse av reglene om registrering. Ilagt gebyr inndrives ved utpanting.</article> <article class="defaultP" margin-top="true">§ 14 skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Den som forsettlig eller uaktsomt overtrer eller unnlater å følge denne lov, forskrift eller enkeltvedtak gitt i medhold av loven, straffes med bøter hvis ikke en strengere straff i henhold til andre regler kommer til anvendelse. Medvirkning straffes på samme måte.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Er overtredelsen eller unnlatelsen begått av noen som har handlet på vegne av et selskap eller annen sammenslutning, en stiftelse eller offentlig virksomhet, kan selskapet m.v. ilegges bøtestraff. Dette gjelder selv om ingen enkeltperson kan straffes for overtredelsen.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1990-12-07-59/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft fra den tid Kongen bestemmer.</article></section></main></body></html>