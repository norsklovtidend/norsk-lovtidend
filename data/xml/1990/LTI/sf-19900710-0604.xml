<!DOCTYPE html><html lang="no"><head><title>Forskrift om dispensasjon fra forbudet mot privat arbeidsformidling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:00</dd><dt class="legacyID">Datokode</dt><dd class="legacyID">FOR-1990-07-10-604</dd><dt class="dokid">DokumentID</dt><dd class="dokid">LTI/forskrift/1990-07-10-604</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 12</dd><dt class="dateInForce">I kraft fra</dt><dd class="dateInForce">1990-07-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§26</li></ul></dd><dt class="dateOfPublication">Kunngjort</dt><dd class="dateOfPublication">1990-08-28</dd><dt class="title">Tittel</dt><dd class="title">Forskrift om dispensasjon fra forbudet mot privat arbeidsformidling.</dd><dt class="refid">RefID</dt><dd class="refid">forskrift/1990-07-10-604</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om dispensasjon fra forbudet mot privat arbeidsformidling.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-07-10-604" id="dokument"><h1>Forskrift om dispensasjon fra forbudet mot privat arbeidsformidling.</h1><article class="legalP" data-absoluteaddress="/ledd/1/" id="ledd-1">Fastsatt av Arbeids- og administrasjonsdepartementet 10. juli 1990 i medhold av lov av 27. juni 1947 nr. 9 om tiltak til å fremme sysselsetting § 26, annet ledd og § 28 tredje ledd.</article><article class="legalArticle" data-lovdata-URL="LTI/forskrift/1990-07-10-604/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det kan gis dispensasjon fra forbudet mot privat arbeidsformidling i lovens § 26, første ledd til virksomhet som formidler arbeidstakere over 60 år.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Dispensasjon kan også gis til formidling av au-pair og til praktikanter (trainee) som søker arbeid av begrenset varighet i forbindelse med utdanning.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Utover dette kan det gis dispensasjon i spesielle tilfelle til virksomheter som formidler arbeidstakere til arbeid som har et sosialt formål.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Det kan fastsettes nærmere vilkår for å få dispensasjon. Disapensasjonen skal angi hvilke grupper virksomheten har tillatelse til å formidle.</article></article><article class="legalArticle" data-lovdata-URL="LTI/forskrift/1990-07-10-604/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Søknader om dispensasjon etter disse forskrifter avgjøres av Arbeidsleieutvalget.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Vedtak truffet av Arbeidsleieutvalget er enkeltvedtak som kan klages inn for Arbeids- og administrasjonsdepartementet etter forvaltningslovens kapittel VI.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Dersom det konstateres uenighet mellom medlemmene i Arbeidsutleieutvalget om avgjørelsen i en sak, kan et medlem som anser saken for å være av prinsipiell betydning, kreve den forelagt for Arbeids- og administrasjonsdepartementet til avgjørelse. Slikt krav må fremsettes i det møte i utvalget hvor saken er tatt opp til behandling.</article></article><article class="legalArticle" data-lovdata-URL="LTI/forskrift/1990-07-10-604/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Dispensasjon kan gis for ett år om gangen, jf. ILO-konvensjonen nr. 96 artikkel 5.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Søknad om fornyelse må fremmes senest to måneder før dispensasjonen utløper. Arbeidsdirektoratet skal føre oversikt over gitte dispensasjoner.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Arbeidsutleieutvalget kan likevel bestemme at gitte dispensasjoner forlenges uten ny søknad.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Gitte dispensasjoner kan tilbakekalles med øyeblikkelig virkning ved brudd på disse forskrifter eller på norsk lovgivning for øvrig. Ved mindre graverende overtredelse skal firmaet først gis en skriftlig advarsel og en frist til å rette forholdet før vedtak om tilbakekalling eventuelt fattes.</article></article><article class="legalArticle" data-lovdata-URL="LTI/forskrift/1990-07-10-604/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Private virksomheter, herunder organisasjoner og foretak, som søker dispensasjon, må være registrert i foretaksregisteret i de tilfelle det er påbudt ved lov. Virksomhetene må videre ha fast forretningssted i Norge for å få dispensasjon.</article></article><article class="legalArticle" data-lovdata-URL="LTI/forskrift/1990-07-10-604/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Virksomheten plikter hvert år å sende melding om aktiviteten til Arbeidsdirektoratet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Meldingen skal inneholde opplysninger om antall ansatte i formidlingsvirksomheten, antall utførte formidlingsoppdrag og størrelsen på formidlingsgebyret.</article></article><article class="legalArticle" data-lovdata-URL="LTI/forskrift/1990-07-10-604/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disse forskrifter trer i kraft straks.</article></article></main></body></html>