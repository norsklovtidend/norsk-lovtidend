<!DOCTYPE html><html lang="no"><head><title>Forskrift om distribusjonstilskudd til dagsaviser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:07</dd><dt class="legacyID">Datokode</dt><dd class="legacyID">FOR-1990-06-01-387</dd><dt class="dokid">DokumentID</dt><dd class="dokid">LTI/forskrift/1990-06-01-387</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 8</dd><dt class="dateInForce">I kraft fra</dt><dd class="dateInForce">1990-06-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-06-14</dd><dt class="title">Tittel</dt><dd class="title">Forskrift om distribusjonstilskudd til dagsaviser.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 1. juni 1990 med hjemmel i Stortingsvedtak. Fremmet av Familie- og forbrukerdepartementet.</dd><dt class="refid">RefID</dt><dd class="refid">forskrift/1990-06-01-387</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om distribusjonstilskudd til dagsaviser.<ul class="tocSubUl"><li>§ 1. Formål</li><li>§ 2. Vilkår for distribusjonstilskudd</li><li>§ 3. Tilskuddets størrelse</li><li>§ 4. Avgjørelsesmyndighet</li><li>§ 5. Fortegnelse over tilskuddsberettigede aviser</li><li>§ 6. Søknad om distribusjonstilskudd</li><li>§ 7. Utbetaling</li><li>§ 8. Nærmere bestemmelser</li><li>§ 9. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1990-06-01-387" id="dokument"><h1>Forskrift om distribusjonstilskudd til dagsaviser.</h1><article class="legalArticle" data-lovdata-URL="LTI/forskrift/1990-06-01-387/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Til reduksjon av avisenes portoutgifter ytes et distribusjonstilskudd av midler Stortinget bevilger, etter bestemmelser som er fastsatt i disse forskriftene.</article></article><article class="legalArticle" data-lovdata-URL="LTI/forskrift/1990-06-01-387/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for distribusjonstilskudd</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskudd ytes til aviser som oppfyller kravene i §§ 2 og 3 i forskrift om produksjonstilskudd til dagsaviser av 7. september 1984 nr. 1649.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Tilskuddet tildeles på grunnlag av den del av abonnementsopplaget som distribueres gjennom Postverket. Tilskuddet tildeles ikke for den del av abonnementsopplaget som distribueres utenlands.</article></article><article class="legalArticle" data-lovdata-URL="LTI/forskrift/1990-06-01-387/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskuddets størrelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Distribusjonstilskudd utbetales med et ørebeløp pr. tilskuddsberettiget eksemplar av avis som distribueres etter reglene foran. Familie- og forbrukerdepartementet fastsetter tilskuddssatsen.</article></article><article class="legalArticle" data-lovdata-URL="LTI/forskrift/1990-06-01-387/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avgjørelsesmyndighet</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Familie- og forbrukerdepartementet tildeler tilskudd etter disse forskrifter og avgjør eventuelle tvilsspørsmål i forbindelse med praktisering av forskriftene.</article></article><article class="legalArticle" data-lovdata-URL="LTI/forskrift/1990-06-01-387/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fortegnelse over tilskuddsberettigede aviser</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Familie- og forbrukerdepartementet fører fortegnelse over aviser som er berettiget til distribusjonstilskudd.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fortegnelsen tilstilles Norske Avisers Landsforbund og Postverket en gang årlig.</article></article><article class="legalArticle" data-lovdata-URL="LTI/forskrift/1990-06-01-387/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad om distribusjonstilskudd</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Søknad om distribusjonstilskudd sendes Familie- og forbrukerdepartementet på fastsatt skjema innen den frist departementet fastsetter.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Søknaden skal attesteres av Postverket og inneholde oppgave over antall tilskuddsberettigede aviseksemplarer i året før tilskuddsåret.</article></article><article class="legalArticle" data-lovdata-URL="LTI/forskrift/1990-06-01-387/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Distribusjonstilskudd utbetales for hvert kalenderår (tilskuddsåret), direkte til den enkelte avis. Endelig utbetaling foretas i løpet av tilskuddsåret når oppgaver fra avisene over antall tilskuddsberettigede aviseksemplarer foreligger.</article></article><article class="legalArticle" data-lovdata-URL="LTI/forskrift/1990-06-01-387/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Nærmere bestemmelser</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Familie- og forbrukerdepartementet kan gi nærmere bestemmelser til utfylling av disse regler, herunder om hvilke oppgaver avisene skal sende inn, om attestasjoner og kontroll av skjemaer om regnskapsføring og utbetaling.</article></article><article class="legalArticle" data-lovdata-URL="LTI/forskrift/1990-06-01-387/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse forskrifter trer i kraft straks og gjelder for behandling av søknader om distribusjonstilskudd fra og med 1990. Midlertidige forskrifter om samdistribusjonstilskudd til dagsaviser av 14. april 1978 med senere endring oppheves, men gjelder for saker om samdistribusjonstilskudd for 1989 og tidligere år.</article></article></main></body></html>