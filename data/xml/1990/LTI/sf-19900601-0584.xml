<!DOCTYPE html><html lang="no"><head><title>Forskrift om melding om prisendring for mineraloljeprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:13</dd><dt class="legacyID">Datokode</dt><dd class="legacyID">FOR-1990-06-01-584</dd><dt class="dokid">DokumentID</dt><dd class="dokid">LTI/forskrift/1990-06-01-584</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 12</dd><dt class="dateInForce">I kraft fra</dt><dd class="dateInForce">1990-06-08</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-08-28</dd><dt class="title">Tittel</dt><dd class="title">Forskrift om melding om prisendring for mineraloljeprodukter.</dd><dt class="refid">RefID</dt><dd class="refid">forskrift/1990-06-01-584</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om melding om prisendring for mineraloljeprodukter.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-06-01-584" id="dokument"><h1>Forskrift om melding om prisendring for mineraloljeprodukter.</h1><article class="legalP" data-absoluteaddress="/ledd/1/" id="ledd-1">Vedtatt av Prisdirektoratet 1. juni 1990.</article><article class="legalP" data-absoluteaddress="/ledd/2/" id="ledd-2">I medhold av § 24 i lov av 26. juni 1953 nr. 4 om kontroll og regulering av priser, utbytte og konkurranseforhold, jf. § 9, kgl.res. av 22. desember 1989 nr. 1273 og Arbeids- og administrasjonsdepartementets vedtak av 14. mars 1990 nr. 580 om overføring av fullmakter til Prisdirektoratet etter prisloven, kredittskjøpsloven m.v. vedtas:</article><article class="legalArticle" data-lovdata-URL="LTI/forskrift/1990-06-01-584/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med raffinerte mineraloljeprodukter i denne forskriften menes bilbensiner, parafin, autodiesel, fyringsolje nr. 1 og 2, gassolje, marinediesel og tungoljer til fyringsformål og industrielt bruk.</article></article><article class="legalArticle" data-lovdata-URL="LTI/forskrift/1990-06-01-584/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">De bedrifter som produserer eller importerer raffinerte mineraloljeprodukter, skal ved endringer av listeprisene (engros- og eventuelle veiledende forbrukerpriser) for produktene samtidig sende melding om prisendringen til Prisdirektoratet.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Meldingen skal inneholde en nærmere begrunnelse for prisendringen. De innmeldte listepriser skal gjelde hele landet.</article></article><article class="legalArticle" data-lovdata-URL="LTI/forskrift/1990-06-01-584/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det kan gjøres tillegg til de innmeldte listepriser med beløp inntil de transporttillegg som til enhver tid er godkjent av Prisdirektoratet.</article></article><article class="legalArticle" data-lovdata-URL="LTI/forskrift/1990-06-01-584/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Prisdirektoratet kan fastsette nærmere bestemmelser om gjennomføring av forskriftene og deres rekkevidde.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Prisdirektoratet kan også gjøre unntak fra forskriftene.</article></article><article class="legalArticle" data-lovdata-URL="LTI/forskrift/1990-06-01-584/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved overtredelse av bestemmelser fastsatt i eller i medhold av denne forskriften gjelder prislovens §§ 52 og 53 om straff.</article></article><article class="legalArticle" data-lovdata-URL="LTI/forskrift/1990-06-01-584/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft 8. juni 1990.</article></article><article class="legalArticle" data-lovdata-URL="LTI/forskrift/1990-06-01-584/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Med virkning fra 8. juni 1990 oppheves samtidig forskrift av 12. april 1989 nr. 257 om melding om prisendring for mineraloljeprodukter.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Den nye forskriften innebærer at plikten til å sende samtidig melding om prisendringer igjen omfatter samtlige mineraloljeprodukter.</article></article></main></body></html>