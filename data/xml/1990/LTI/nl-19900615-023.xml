<!DOCTYPE html><html lang="no"><head><title>Lov om endringer i lov av 19. juni 1969 nr. 71 om særregler for skattlegging av aksjeselskaper og aksjonærer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:12</dd><dt class="legacyID">Datokode</dt><dd class="legacyID">LOV-1990-06-15-23</dd><dt class="dokid">DokumentID</dt><dd class="dokid">LTI/lov/1990-06-15-23</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 9</dd><dt class="dateInForce">I kraft fra</dt><dd class="dateInForce">1990-08-04</dd><dt class="changesToDocuments">Endrer</dt><dd class="changesToDocuments"><ul><li>lov/1969-06-19-71</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-07-05</dd><dt class="titleShort">Korttittel</dt><dd class="titleShort">Endringslov til aksjeskatteloven</dd><dt class="title">Tittel</dt><dd class="title">Lov om endringer i lov av 19. juni 1969 nr. 71 om særregler for skattlegging av aksjeselskaper og aksjonærer.</dd><dt class="miscInformation">Annet om dokumentet</dt><dd class="miscInformation">Ot.prp.nr.52 (1989–1990), Innst.O.nr.38 (1989–1990), Besl.O.nr.49 (1989–1990). Odels- og lagtingsvedtak hhv. 28. mai og 5. juni 1990. Fremmet av Finans- og tolldepartementet.</dd><dt class="refid">RefID</dt><dd class="refid">lov/1990-06-15-23</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 19. juni 1969 nr. 71 om særregler for skattlegging av aksjeselskaper og aksjonærer.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1990-06-15-23" id="dokument"><h1>Lov om endringer i lov av 19. juni 1969 nr. 71 om særregler for skattlegging av aksjeselskaper og aksjonærer.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1990-06-15-23/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 19. juni 1969 nr. 71 om særregler for skattlegging av aksjeselskaper og aksjonærer gjøres følgende endringer:</article> <article class="defaultP" margin-top="true">§ 15 nr. 1 første ledd første punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Aksjeselskap og selskap som er likestilt med dette (jf. § 9) kan kreve fradrag ved inntektsligningen for konsernbidrag så langt dette ligger innenfor den ellers skattepliktige nettoinntekt ved kommuneskatteligningen og for så vidt konsernbidraget ellers er lovlig i forhold til aksjelovens bestemmelser.</article> <article class="defaultP" margin-top="true">§ 15 nr. 1 nytt andre ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Overstiger konsernbidrag fra ett eller flere selskap det ligningsmessige underskuddet ved kommuneskatteligningen i det mottakende selskap, kommer det overskytende konsernbidraget ikke til fradrag ved kommuneskatteligningen for det ytende selskap, hvor dette selskapet er hjemmehørende i en annen kommune enn mottakerselskapet. Yter flere selskap konsernbidrag, skal det foretas en forholdsmessig fordeling etter størrelsen på hvert selskaps konsernbidrag.</article> <article class="defaultP" margin-top="true">§ 15 nr. 2 annet punktum skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Den del av konsernbidraget som giveren ikke får fradrag for ved kommuneskatteligningen etter nr. 1 annet ledd, er bare skattepliktig ved statsskatteligningen for mottakeren.</article> <article class="defaultP" margin-top="true">§ 15 nr. 4 første ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Giver og mottaker må være norske aksjeselskaper eller selskaper som er likestilt med disse (jf. § 9). De må tilhøre samme konsern, jf. lov om aksjeselskaper av 4. juni 1976 nr. 59 § 1-2, og morselskapet må eie mer en ni tideler av aksjene i datterselskapet samt ha en tilsvarende del av de stemmer som kan avgis på generalforsamlingen, jf. samme lov § 14-9. Kravene må være oppfylt ved utgangen av inntektsåret. Det kan ytes konsernbidrag mellom selskaper hjemmehørende i Norge selv om morselskapet er hjemmehørende i et annet land, dersom selskapene ellers tilfredsstiller kravene.</article> <article class="defaultP" margin-top="true">§ 15 nr. 4 annet ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Når det er inngått gjensidig avtale med fremmed stat, kan departementet dispensere fra kravet om at mottaker av konsernbidrag må være norsk selskap.</article> <article class="defaultP" margin-top="true">§ 15 nr. 5 første ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Når konsernselskap vil kreve fradrag etter denne paragraf, eller overføre betinget skattefrie avsetninger etter § 16, må giver- og mottakerselskap samtidig med innlevering av selvangivelsen, legge ved oppgave som viser at vilkårene i nr. 4 er oppfylt. Oppgaven skal inneholde opplysninger om hvem som eier aksjene i datterselskapene, aksjonærenes bopel, antallet aksjer som eies av den enkelte aksjonær samt når aksjene ble ervervet. Er det i noen av selskapene gitt bestemmelser som begrenser aksjonærenes stemmerett, må det gis opplysninger om dette.</article> <article class="defaultP" margin-top="true">§ 15 nr. 5 annet ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Oppgaven undertegnes av selskapets styre, eller styreformannen, og revisor, jf. ligningsloven § 4-5 nr. 5.</article> <article class="defaultP" margin-top="true">§ 15 nr. 5 tredje og fjerde ledd oppheves.</article> <article class="defaultP" margin-top="true">§ 16 siste ledd oppheves.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1990-06-15-23/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I gjelder fra og med inntektsåret 1990.</article></section></main></body></html>