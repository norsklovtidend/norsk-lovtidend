<!DOCTYPE html><html lang="no"><head><title>Forskrift om endring i forskrift til gjennomføring av utførselsreguleringen for strategiske varer, tjenester og teknologi.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:10</dd><dt class="legacyID">Datokode</dt><dd class="legacyID">FOR-1990-12-01-1167</dd><dt class="dokid">DokumentID</dt><dd class="dokid">LTI/forskrift/1990-12-01-1167</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 1</dd><dt class="dateInForce">I kraft fra</dt><dd class="dateInForce">1991-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-01-10-52</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1987-12-18-93/§1</li><li>forskrift/1987-12-18-967</li></ul></dd><dt class="dateOfPublication">Kunngjort</dt><dd class="dateOfPublication">1991-02-13</dd><dt class="title">Tittel</dt><dd class="title">Forskrift om endring i forskrift til gjennomføring av utførselsreguleringen for strategiske varer, tjenester og teknologi.</dd><dt class="refid">RefID</dt><dd class="refid">forskrift/1990-12-01-1167</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til gjennomføring av utførselsreguleringen for strategiske varer, tjenester og teknologi.<ul class="tocSubUl"><li>§ 1.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-12-01-1167" id="dokument"><h1>Forskrift om endring i forskrift til gjennomføring av utførselsreguleringen for strategiske varer, tjenester og teknologi.</h1><article class="legalP" data-absoluteaddress="/ledd/1/" id="ledd-1">Utenriksdepartementet har 1. desember 1990 med hjemmel i lov av 18. desember 1987 nr. 93 om kontroll med eksport av strategiske varer, tjenester og teknologi m.v., § 1, jfr. kgl.res. av 18. desember 1987 nr. 967 endret § 1 i forskrift av 10. januar 1989 nr 52.</article> <article class="defaultP" margin-top="true">Forskriftens § 1 skal etter endringene lyde:</article><article class="legalArticle" data-lovdata-URL="LTI/forskrift/1990-12-01-1167/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">a.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Ved utførsel av visse varer kreves det tillatelse (utførselslisens) fra Utenriksdepartementet. Lisensplikten gjelder også ved utførsel av slike varer fra lager for ufortollede varer.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">b.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Utenriksdepartementet utarbeider lister over disse varer. Departementet avgjør i tvilstilfeller om en vare er lisenspliktig eller ikke. Departementet kan foreta endringer i varelistene.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/1/punkt/3/" id="paragraf-1-punkt-3"><span class="data-originalId">c.</span><article class="legalP" data-absoluteaddress="/paragraf/1/punkt/3/ledd/1/" id="paragraf-1-punkt-3-ledd-1">Varelistene omfatter:</article><article class="legalP" data-absoluteaddress="/paragraf/1/punkt/3/ledd/2/" id="paragraf-1-punkt-3-ledd-2">Liste I: Våpen, ammunisjon og annet krigsutstyr.</article><article class="legalP" data-absoluteaddress="/paragraf/1/punkt/3/ledd/3/" id="paragraf-1-punkt-3-ledd-3">Liste II: Strategiske varer som ikke er nevnt i liste I.</article><article class="legalP" data-absoluteaddress="/paragraf/1/punkt/3/ledd/4/" id="paragraf-1-punkt-3-ledd-4">Liste III: Kjemikalier som kan anvendes ved produksjon av kjemiske våpen.</article><article class="legalP" data-absoluteaddress="/paragraf/1/punkt/3/ledd/5/" id="paragraf-1-punkt-3-ledd-5">Liste IV: Nukleære anlegg og nukleært utstyr som ikke dekkes av liste II.</article><article class="legalP" data-absoluteaddress="/paragraf/1/punkt/3/ledd/6/" id="paragraf-1-punkt-3-ledd-6">Liste V: Raketter, tilhørende produkter og teknologi som ikke dekkes av liste I eller II.</article><article class="legalP" data-absoluteaddress="/paragraf/1/punkt/3/ledd/7/" id="paragraf-1-punkt-3-ledd-7">Liste VI: Andre lisenspliktige varer.</article><article class="legalP" data-absoluteaddress="/paragraf/1/punkt/3/ledd/8/" id="paragraf-1-punkt-3-ledd-8">I den utstrekning det er praktisk gjennomførbart er varene på ovennevnte lister merket med E i Tolltariffen, men det er innholdet i Utenriksdepartementets lister som er avgjørende for lisensplikten etter disse forskrifter.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/1/punkt/4/" id="paragraf-1-punkt-4"><span class="data-originalId">d.</span><article class="legalP" data-absoluteaddress="/paragraf/1/punkt/4/ledd/1/" id="paragraf-1-punkt-4-ledd-1">Eksport av teknologi, herunder immaterielle ytelser, tekniske data pakker og produksjonsrettigheter for produkter som omfattes av varelistene I, II, III, IV og V krever tillatelse fra Utenriksdepartementet.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/1/punkt/5/" id="paragraf-1-punkt-5"><span class="data-originalId">e.</span><article class="legalP" data-absoluteaddress="/paragraf/1/punkt/5/ledd/1/" id="paragraf-1-punkt-5-ledd-1">Tjenester knyttet til produkter og teknologi på varelistene I, II, III, IV og V og tjenester for øvrig som direkte kan tjene til å utvikle et lands militære evne, som ytes i utlandet eller her i landet for bruk i utlandet, krever tillatelse fra Utenriksdepartementet.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/1/punkt/6/" id="paragraf-1-punkt-6"><span class="data-originalId">f.</span><article class="legalP" data-absoluteaddress="/paragraf/1/punkt/6/ledd/1/" id="paragraf-1-punkt-6-ledd-1">Ved eksport av produkter på varelistene I, II, III, IV og V samt ved eksport av teknologi eller ytelser av tjenester i forbindelse med slike produkter, kan Utenriksdepartementet kreve sluttbrukererklæringer. Erklæringene skal dokumentere at videreeksport ikke skal finne sted uten etter samtykke fra norske myndigheter, og være attestert av mottakerlandets myndigheter. Ved eksport til land Norge har samarbeid med når det gjelder eksport av strategiske produkter, kreves internasjonalt importsertifikat utstedt av myndighetene i det samarbeidende land.</article></article></li><li data-li-identifier="g." data-name="g."><article class="listArticle" data-absoluteaddress="/paragraf/1/punkt/7/" id="paragraf-1-punkt-7"><span class="data-originalId">g.</span><article class="legalP" data-absoluteaddress="/paragraf/1/punkt/7/ledd/1/" id="paragraf-1-punkt-7-ledd-1">Når det gjelder eksport til militært bruk til områder hvor det er krig eller krig truer eller til land hvor det er borgerkrig, er alle varer, ytelser og tjenester lisenspliktige selv om de ikke omfattes av Utenriksdepartementets lister.</article></article></li><li data-li-identifier="h." data-name="h."><article class="listArticle" data-absoluteaddress="/paragraf/1/punkt/8/" id="paragraf-1-punkt-8"><span class="data-originalId">h.</span><article class="legalP" data-absoluteaddress="/paragraf/1/punkt/8/ledd/1/" id="paragraf-1-punkt-8-ledd-1">Handel, formidling eller annen bistand ved salg av de militære produkter som omhandles i Liste I fra et fremmed land til et annet, er ikke tillatt for personer som har bopel i Norge og norske selskaper, stiftelser og sammenslutninger uten tillatelse fra Utenriksdepartementet.</article></article></li></ul><article class="legalP" data-absoluteaddress="/paragraf/1/ledd/1/" id="paragraf-1-ledd-1">Endringen trer i kraft 1. januar 1991.</article></article></main></body></html>