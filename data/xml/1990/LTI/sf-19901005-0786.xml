<!DOCTYPE html><html lang="no"><head><title>Forskrift om gjennomføring av De Forente Nasjoners Sikkerhetsråds resolusjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:02</dd><dt class="legacyID">Datokode</dt><dd class="legacyID">FOR-1990-10-05-786</dd><dt class="dokid">DokumentID</dt><dd class="dokid">LTI/forskrift/1990-10-05-786</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 15</dd><dt class="dateInForce">I kraft fra</dt><dd class="dateInForce">1990-10-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-06-07-4</li></ul></dd><dt class="dateOfPublication">Kunngjort</dt><dd class="dateOfPublication">1990-10-19</dd><dt class="title">Tittel</dt><dd class="title">Forskrift om gjennomføring av De Forente Nasjoners Sikkerhetsråds resolusjon.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 5. oktober 1990. Fremmet av Utenriksdepartementet.</dd><dt class="refid">RefID</dt><dd class="refid">forskrift/1990-10-05-786</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av De Forente Nasjoners Sikkerhetsråds resolusjon.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-10-05-786" id="dokument"><h1>Forskrift om gjennomføring av De Forente Nasjoners Sikkerhetsråds resolusjon.</h1><article class="legalP" data-absoluteaddress="/ledd/1/" id="ledd-1">Med hjemmel i lov av 7. juni 1968 nr. 4 til gjennomføring av bindende vedtak av De Forente Nasjoners Sikkerhetsråd fastsettes følgende forskrifter til gjennomføring av resolusjon nr. 670 av 25. september 1990.</article><article class="legalArticle" data-lovdata-URL="LTI/forskrift/1990-10-05-786/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter har til formål å sikre en effektiv gjennomføring av Sikkerhetsrådets resolusjon nr. 661 om økonomisk boikott av Irak og Kuwait og av de norske forskrifter av 9. august 1990 nr. 635 om gjennomføring av samme resolusjon.</article></article><article class="legalArticle" data-lovdata-URL="LTI/forskrift/1990-10-05-786/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="numberedLegalP" data-numerator="1" data-absoluteaddress="/paragraf/2/nummer/1/" id="paragraf-2-nummer-1">1. Det er forbudt for ethvert luftfartøy å ta av fra norsk territorium med last ombord som er bestemt for eller som kommer fra Irak eller Kuwait.</article><article class="numberedLegalP" data-numerator="2" data-absoluteaddress="/paragraf/2/nummer/2/" id="paragraf-2-nummer-2">2. Unntatt fra forbudet i punkt 1 er forsyninger ment utelukkende for medisinsk bruk, leveranser til FNs observatørstyrke i Iran/Irak (UNIIMOG), samt, når humanitære grunner gjør seg gjeldende, matvarer forutsatt at det foreligger autorisasjon for angjeldende matvareleveranse fra Sikkerhetsrådets sanksjonskomitè.</article></article><article class="legalArticle" data-lovdata-URL="LTI/forskrift/1990-10-05-786/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="numberedLegalP" data-numerator="1" data-absoluteaddress="/paragraf/3/nummer/1/" id="paragraf-3-nummer-1">1. Det er forbudt for ethvert luftfartøy å overfly norsk territorium i den hensikt å lande i Irak eller Kuwait.</article><article class="numberedLegalP" data-numerator="2" data-absoluteaddress="/paragraf/3/nummer/2/" id="paragraf-3-nummer-2">2. Forbudet i punkt 1 gjelder ikke:<ul class="defaultList"><li data-li-identifier="(a)" data-name="(a)"><article class="listArticle" data-absoluteaddress="/paragraf/3/nummer/2/punkt/1/" id="paragraf-3-nummer-2-punkt-1"><span class="data-originalId">(a)</span><article class="legalP" data-absoluteaddress="/paragraf/3/nummer/2/punkt/1/ledd/1/" id="paragraf-3-nummer-2-punkt-1-ledd-1">dersom luftfartøyet skal lande på en lufthavn utpekt av norske myndigheter for å underkastes inspeksjon med sikte på å fastslå at det ikke er last ombord som, hvis transportoppdraget gjennomføres, vil innebære brudd på bestemmelsene om økonomisk boikott av Irak og Kuwait i Sikkerhetsrådets resolusjoner nr. 661 og nr. 670.</article></article></li><li data-li-identifier="(b)" data-name="(b)"><article class="listArticle" data-absoluteaddress="/paragraf/3/nummer/2/punkt/2/" id="paragraf-3-nummer-2-punkt-2"><span class="data-originalId">(b)</span><article class="legalP" data-absoluteaddress="/paragraf/3/nummer/2/punkt/2/ledd/1/" id="paragraf-3-nummer-2-punkt-2-ledd-1">dersom angjeldende flyvning er blitt godkjent av Sikkerhetsrådets sanksjonskomitè.</article></article></li><li data-li-identifier="(c)" data-name="(c)"><article class="listArticle" data-absoluteaddress="/paragraf/3/nummer/2/punkt/3/" id="paragraf-3-nummer-2-punkt-3"><span class="data-originalId">(c)</span><article class="legalP" data-absoluteaddress="/paragraf/3/nummer/2/punkt/3/ledd/1/" id="paragraf-3-nummer-2-punkt-3-ledd-1">dersom angjeldende flyvning er blitt sertifisert av FN for leveranser utelukkende til bruk for FNs observatørstyrke i Iran/Irak (UNIIMOG).</article></article></li></ul></article><article class="numberedLegalP" data-numerator="3" data-absoluteaddress="/paragraf/3/nummer/3/" id="paragraf-3-nummer-3">3. Luftfartøy som har landet på norsk territorium for inspeksjon som nevnt i punkt 2 (a) kan for dette formål holdes tilbake så lenge det anses nødvendig.</article></article><article class="legalArticle" data-lovdata-URL="LTI/forskrift/1990-10-05-786/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="numberedLegalP" data-numerator="1" data-absoluteaddress="/paragraf/4/nummer/1/" id="paragraf-4-nummer-1">1. Det er forbudt for irakisk registrert skip som brukes eller som har vært brukt i strid med Sikkerhetsrådets resolusjon nr. 661 å anløpe norsk havn.</article><article class="numberedLegalP" data-numerator="2" data-absoluteaddress="/paragraf/4/nummer/2/" id="paragraf-4-nummer-2">2. Unntatt fra forbudet i punkt 1 er anløp som er nødvendig i samsvar med folkeretten for å beskytte menneskeliv.</article><article class="numberedLegalP" data-numerator="3" data-absoluteaddress="/paragraf/4/nummer/3/" id="paragraf-4-nummer-3">3. Irakisk-registrerte skip som nevnt i punkt 1, som enten befinner seg i norsk havn eller som til tross for forbudet i punkt 1 likevel anløper norsk havn, skal holdes tilbake.</article></article><article class="legalArticle" data-lovdata-URL="LTI/forskrift/1990-10-05-786/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Disse forskrifter trer i kraft straks.</article></article></main></body></html>