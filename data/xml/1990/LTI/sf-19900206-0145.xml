<!DOCTYPE html><html lang="no"><head><title>Forskrift om fondsmeglerforetaks adgang til å delta i fulltegningsgarantier ved emisjon av verdipapirer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:00</dd><dt class="legacyID">Datokode</dt><dd class="legacyID">FOR-1990-02-06-145</dd><dt class="dokid">DokumentID</dt><dd class="dokid">LTI/forskrift/1990-02-06-145</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 4</dd><dt class="dateInForce">I kraft fra</dt><dd class="dateInForce">1990-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-61/§25</li><li>forskrift/1985-09-20-1706</li></ul></dd><dt class="dateOfPublication">Kunngjort</dt><dd class="dateOfPublication">1990-04-03</dd><dt class="title">Tittel</dt><dd class="title">Forskrift om fondsmeglerforetaks adgang til å delta i fulltegningsgarantier ved emisjon av verdipapirer.</dd><dt class="refid">RefID</dt><dd class="refid">forskrift/1990-02-06-145</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fondsmeglerforetaks adgang til å delta i fulltegningsgarantier ved emisjon av verdipapirer.<ul class="tocSubUl"><li>§ 1. Anvendelsesområde</li><li>§ 2. Formål</li><li>§ 3. Omfang</li><li>§ 4. Avhendelse</li><li>§ 5. Sanksjon</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1990-02-06-145" id="dokument"><h1>Forskrift om fondsmeglerforetaks adgang til å delta i fulltegningsgarantier ved emisjon av verdipapirer.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 6. februar 1990 med hjemmel i lov om verdipapirhandel av 14. juni 1985 nr. 61 § 25 tredje ledd, jf kgl.res. 20. september 1985 nr. 1706.</article><article class="legalArticle" data-lovdata-URL="LTI/forskrift/1990-02-06-145/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fondsmeglerforetak som har dispensasjon fra kravet til sikkerhetsstillelse på 50 millioner kroner, jf Finans- og tolldepartementets forskrift av 3. oktober 1986 nr. 2044, kan ikke delta i fulltegningsgarantier ved emisjon av verdipapirer.</article></article><article class="legalArticle" data-lovdata-URL="LTI/forskrift/1990-02-06-145/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Formålet med forskriften er å regulere størrelsen på andelen av de fulltegningsgarantier fondsmeglerforetak kan stille for egen regning ved emisjon av verdipapirer og foretakenes plikt til å avhende verdipapirer som er ervervet etter garantistillelsen.</article></article><article class="legalArticle" data-lovdata-URL="LTI/forskrift/1990-02-06-145/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Omfang</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Et fondsmeglerforetak kan ikke for egen regning tilsammen stille fulltegningsgaranti som kan medføre at foretaket blir forpliktet til å overta en beholdning av verdipapirer større enn det foretaket kan inneha etter forskrifter om fondsmeglerforetaks verdipapirhandel for egen regning.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Et fondsmeglerforetak kan likevel ikke stille fulltegningsgaranti for en enkelt emisjon som utgjør mer enn en halvpart av de beholdningsgrenser som nevnt i første ledd.</article></article><article class="legalArticle" data-lovdata-URL="LTI/forskrift/1990-02-06-145/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avhendelse</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Aksjer som foretaket overtar etter garantistillelse skal foretaket avhende så snart som mulig og senest ett år etter overtakelsen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Foretaket kan likevel velge å beholde aksjer som er overtatt etter garantistillelse hvis foretaket da ikke blir sittende med verdipapirer til en kursverdi større enn det beløp foretaket kan eie etter lov om verdipapirhandel og forskrift om egenhandel.</article></article><article class="legalArticle" data-lovdata-URL="LTI/forskrift/1990-02-06-145/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sanksjon</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den som forsettlig eller uaktsomt overtrer denne forskrift straffes med bøter eller fengsel inntil 1 år, eller begge deler, jf verdipapirhandelloven § 62 første ledd nr. 4. Medvirkning straffes på samme måte.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Departementet kan bestemme at foretak som forsettlig eller uaktsomt overtrer disse forskrifter eller på annen måte ikke har vist god meglerskikk, skal utelukkes fra å delta ved fulltegningsgarantier ved emisjon av verdipapirer. Utelukkelsen kan gjøres tidsbegrenset. Utelukkelsen kan også begrenses til å gjelde bestemte typer verdipapirer.</article></article><article class="legalArticle" data-lovdata-URL="LTI/forskrift/1990-02-06-145/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft fra 1. april 1990.</article></article></main></body></html>