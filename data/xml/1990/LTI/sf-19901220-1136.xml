<!DOCTYPE html><html lang="no"><head><title>Forskrift om endring i forskrift om godtgjørelse av utgifter ved reise for undersøkelse og behandling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:15</dd><dt class="legacyID">Datokode</dt><dd class="legacyID">FOR-1990-12-20-1136</dd><dt class="dokid">DokumentID</dt><dd class="dokid">LTI/forskrift/1990-12-20-1136</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 22</dd><dt class="dateInForce">I kraft fra</dt><dd class="dateInForce">1991-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§2-6</li></ul></dd><dt class="dateOfPublication">Kunngjort</dt><dd class="dateOfPublication">1991-02-06</dd><dt class="title">Tittel</dt><dd class="title">Forskrift om endring i forskrift om godtgjørelse av utgifter ved reise for undersøkelse og behandling.</dd><dt class="refid">RefID</dt><dd class="refid">forskrift/1990-12-20-1136</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om godtgjørelse av utgifter ved reise for undersøkelse og behandling.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1990-12-20-1136" id="dokument"><h1>Forskrift om endring i forskrift om godtgjørelse av utgifter ved reise for undersøkelse og behandling.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 20. desember 1990.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-12-20-1136/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I Sosialdepartementets forskrift av 22. august 1983 nr. 1379 om godtgjørelse av utgifter ved reise for undersøkelse og behandling, gjøres med hjemmel i lov av 17. juni 1966 nr. 12 om folketrygd § 2-6 nr. 1 og 2 følgende endringer:</article> <article class="defaultP" margin-top="true">§ 1 nr. 1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Godtgjørelse etter disse forskrifter ytes for den trygdedes utgifter til skyss, til ledsagelse og til opphold utenfor hjemstedet i forbindelse med reise for undersøkelse eller behandling som det ytes stønad for etter lovens §§ 2-2 og 2-5. Det samme gjelder dersom behandling som nevnt i § 2-5 gis av ansatt i kommunens helsetjeneste, ved reise til helsestasjon og familievernkontor og ved reise til godkjent helseinstitusjon. For at det skal ytes slik godtgjørelse må det på en for trygdekontoret tilfredsstillende måte godtgjøres at reisen, ledsagelsen og/eller oppholdet er nødvendig av medisinske eller behandlingsmessige grunner.</article> <article class="defaultP" margin-top="true">§ 2 nr. 2 annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Nytter den trygdede eget transportmiddel eller transportmiddel tilhørende nære pårørende ytes godtgjørelse med 1,10 kroner pr. km.</article> <article class="defaultP" margin-top="true">§ 2 nr. 3 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ved hver enkeltreise skal den trygdede betale en egenandel på 30 kroner (60 kroner tur/returreise). Det skal ikke betales egenandel ved ambulansetransport, når reisen er pålagt av trygdeadministrasjonen, for ledsagere eller ved pårørendes reise til psykiatrisk poliklinikk for barn og ungdom som nevnt i § 1 nr. 1 tredje ledd, eller for barn under 7 år. Det skal heller ikke betales egenandel når undersøkelsen eller behandlingen er en følge av yrkesskade eller krigsskade.</article> <article class="defaultP" margin-top="true">§ 3 annet ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Ved fravær som varer over 12 timer er kostgodtgjørelsen 100 kroner pr. døgn. Varer fraværet mer enn ett døgn skal overskytende fraværstid utover seks timer regnes som et helt døgn.</article> <article class="defaultP" margin-top="true">§ 4 første ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Godtgjørelse for utgifter til losji ytes mot kvittering med inntil 140 kroner pr. døgn dersom overnatting har funnet sted i hotell, pensjonat, gjestgiveri o.l. Unntaksvis kan slik godtgjørelse også ytes selv om overnatting ikke har funnet sted hvis særlige grunner taler for det.</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Varer oppholdet på det sted undersøkelsen eller behandlingen finner sted seks døgn eller mer i sammenheng, ytes mot kvittering godtgjørelse for nødvendige utgifter til kost og losji samlet med inntil 185 kroner pr. døgn.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Hvis utgifter til kost og losji overstiger 185 kroner pr. døgn, kan godtgjørelse ytes med inntil 240 kroner pr. døgn dersom den trygdede godtgjør at billigere opphold ikke kunne skaffes.</article> <article class="defaultP" margin-top="true">§ 6 nr. 2 bokstav c skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Utføres ledsagelsen av nære pårørende ytes arbeidsgodtgjørelse i form av erstatning for tapt arbeidsinntekt med inntil 50 kroner pr. time. Kan tapt arbeidsfortjeneste ikke dokumenteres, kan det ytes erstatning for legitimert nødvendige utgifter til leiet hjelp under ledsagerens fravær, dog begrenset til 12 kroner pr. time. Dette gjelder likevel ikke ved hjelp fra nære pårørende.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-12-20-1136/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 1. januar 1991.</article></section></main></body></html>