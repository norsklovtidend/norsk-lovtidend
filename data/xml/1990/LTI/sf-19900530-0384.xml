<!DOCTYPE html><html lang="no"><head><title>Forskrift om endring i forskrift om toll- og avgiftsfri innførsel av utenlandsregistrert motorvogn til midlertidig bruk i Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:04</dd><dt class="legacyID">Datokode</dt><dd class="legacyID">FOR-1990-05-30-384</dd><dt class="dokid">DokumentID</dt><dd class="dokid">LTI/forskrift/1990-05-30-384</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 8</dd><dt class="dateInForce">I kraft fra</dt><dd class="dateInForce">1990-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-03-05-354</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-06-19-2/§13</li></ul></dd><dt class="dateOfPublication">Kunngjort</dt><dd class="dateOfPublication">1990-06-14</dd><dt class="title">Tittel</dt><dd class="title">Forskrift om endring i forskrift om toll- og avgiftsfri innførsel av utenlandsregistrert motorvogn til midlertidig bruk i Norge.</dd><dt class="refid">RefID</dt><dd class="refid">forskrift/1990-05-30-384</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om toll- og avgiftsfri innførsel av utenlandsregistrert motorvogn til midlertidig bruk i Norge.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1990-05-30-384" id="dokument"><h1>Forskrift om endring i forskrift om toll- og avgiftsfri innførsel av utenlandsregistrert motorvogn til midlertidig bruk i Norge.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-05-30-384/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Finans- og tolldepartementet har 30. mai 1990 med hjemmel i kgl. res. av 16. desember 1966, Tolltariffens innledende bestemmelser § 13, nr. 4, 5 og 7 og lov av 19. juni 1959 nr. 2 om avgifter vedrørende motorkjøretøyer og båter endret forskrift om toll- og avgiftsfri innførsel av utenlandsregistrerte motorvogner til midlertidig bruk i Norge av 5. mars 1987 nr. 354.</article> <article class="defaultP" margin-top="true">§ 2, første ledd nr. 5 oppheves.</article> <article class="defaultP" margin-top="true">§ 2, første ledd skal etter dette lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Utenlandsregistert motorvogn, eventuelt med – 1 – en – tilhenger/campingvogn og med tilhørende reservedeler og utstyr, kan innføres og brukes toll- og avgiftsfritt i inntil 1 år etter brukerens innreise på vilkår av at:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">1)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">motorvognen blir gjenutført til utlandet,</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">2)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">brukeren på innførselstidspunktet ikke er bosatt i eller ikke skal bosette seg i tollområdet når ikke annet er bestemt i denne forskrift, jfr. §§ 6, 7, og 8,</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">3)</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">motorvognen ikke benyttes til ervervsmessig transport mellom steder i tollområdet,</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/1/ledd/2/punkt/4/" id="kapittel-1-ledd-2-punkt-4"><span class="data-originalId">4)</span><article class="legalP" data-absoluteaddress="/kapittel/1/ledd/2/punkt/4/ledd/1/" id="kapittel-1-ledd-2-punkt-4-ledd-1">motorvogn i ervervsmessig transport til Norge må ikke eies eller leies av en person bosatt i tollområdet eller av virksomhet som etter lov av 21. juni 1985 nr. 78 om registrering av foretak er registrert i Foretaksregisteret.</article></article></li></ul></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">I § 8 er innført et nytt annet ledd, for øvrig er det foretatt endring av dagens første og annet ledd.</article> <article class="defaultP" margin-top="true">§ 8 skal etter dette lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Direktoratet eller den det bemyndiger kan etter søknad tillate at en person bosatt i Norge – for et tidsrom av inntil 2 måneder – kan føre motorvogn som skal demonstreres eller som er spesialutrustet for demonstrasjon av varer.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Direktoratet eller den det bemyndiger kan etter søknad tillate person som skal flytte til utlandet å føre utenlandsregistrert motorvogn i landet i inntil 14 dager umiddelbart forut for utflyttingen. Utflytting skal dokumenteres ved flytteattest eller, for beordrede norske embets- og tjenestemenn, ved attest for beordring til utlandet.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Person som er gitt kjøretillatelse i medhold av denne paragraf plikter å ha tillatelsen med seg under kjøringen.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-05-30-384/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen trer i kraft fra 1. juni 1990.</article></section></main></body></html>