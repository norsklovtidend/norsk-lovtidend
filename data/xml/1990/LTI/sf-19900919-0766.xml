<!DOCTYPE html><html lang="no"><head><title>Forskrift om revisjon og revisorer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:38</dd><dt class="legacyID">Datokode</dt><dd class="legacyID">FOR-1990-09-19-766</dd><dt class="dokid">DokumentID</dt><dd class="dokid">LTI/forskrift/1990-09-19-766</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 15</dd><dt class="dateInForce">I kraft fra</dt><dd class="dateInForce">1990-09-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1964-03-14-2</li><li>lov/1964-03-14-2/§4</li><li>lov/1964-03-14-2/§5</li></ul></dd><dt class="dateOfPublication">Kunngjort</dt><dd class="dateOfPublication">1990-10-19</dd><dt class="title">Tittel</dt><dd class="title">Forskrift om revisjon og revisorer.</dd><dt class="refid">RefID</dt><dd class="refid">forskrift/1990-09-19-766</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om revisjon og revisorer.<ul class="tocSubUl"><li>Kap. 1. Forskriftens virkeområde<ul class="tocSubUl"><li>§ 1-1. Revisjonspliktig virksomhet og revisorer</li><li>§ 1-2. Oppdrag utenfor revisjonspliktig virksomhet</li></ul></li><li>Kap. 2. Om hvem som kan være revisor og revisormedarbeidere<ul class="tocSubUl"><li>§ 2-1. Revisors habilitet</li><li>§ 2-2. Revisjonsselskaper</li><li>§ 2-3. Ansvarlig selskap</li><li>§ 2-4. Andre selskap enn ansvarlig selskap</li><li>§ 2-5. Revisjonsselskapets ansvar</li><li>§ 2-6. Sammenslutning og omorganisering av revisjonsselskap</li><li>§ 2-7. Revisormedarbeidere</li></ul></li><li>Kap. 3. Revisjonsarbeidet<ul class="tocSubUl"><li>§ 3-1. Opphør og skifte av revisjonsoppdrag</li><li>§ 3-2. Formuesforvaltning og intern kontroll</li></ul></li><li>Kap. 4. Revisorrådet<ul class="tocSubUl"><li>§ 4-1. Uttalelser</li><li>§ 4-2. Klagesaker</li><li>§ 4-3. Rådets møter mv.</li></ul></li><li>Kap. 5. Kredittilsynet<ul class="tocSubUl"><li>§ 5-1. Delegering av myndighet</li><li>§ 5-2. Register over revisjonsselskaper</li><li>§ 5-3. Klagesaker</li><li>§ 5-4. Kostnader ved revisortilsynet</li></ul></li><li>Kap. 6. Ikrafttredelse og overgangsregler<ul class="tocSubUl"><li>§ 6-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1990-09-19-766" id="dokument"><h1>Forskrift om revisjon og revisorer.</h1><article class="legalP" data-absoluteaddress="/ledd/1/" id="ledd-1">Finans- og tolldepartementet har 19. september 1990 med hjemmel i lov om revisjon og revisorer av 14. mars 1964 nr. 2 §§ 4 og 5, samt samme lovs § 16 jf. § 5 og kgl.res. av 27. november 1964, fastsatt følgende forskrift.</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-09-19-766/KAPITTEL_1" data-partID="k1"><h2>Kap. 1. Forskriftens virkeområde</h2><article class="legalArticle" data-lovdata-URL="LTI/forskrift/1990-09-19-766/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Revisjonspliktig virksomhet og revisorer</span></h3><article class="numberedLegalP" data-numerator="1" data-absoluteaddress="/kapittel/1/paragraf/1/nummer/1/" id="kapittel-1-paragraf-1-nummer-1">(1) Denne forskrift gjelder for revisjon og revisorer etter lov om revisjon og revisorer av 14. mars 1964 nr. 2 (revisorloven) og lov om aksjeselskaper av 4. juni 1976 nr. 59 (aksjeloven).</article><article class="numberedLegalP" data-numerator="2" data-absoluteaddress="/kapittel/1/paragraf/1/nummer/2/" id="kapittel-1-paragraf-1-nummer-2">(2) Revisorloven og denne forskrift gjelder for revisjon etter lov av 23. mai 1980 nr. 11 om stiftelser m.m. § 28.</article><article class="numberedLegalP" data-numerator="3" data-absoluteaddress="/kapittel/1/paragraf/1/nummer/3/" id="kapittel-1-paragraf-1-nummer-3">(3) Forskriften gjelder ikke for virksomhet som drives av stat eller kommune eller av flere kommuner i fellesskap, jfr. revisorloven § 2, med mindre virksomheten drives av særskilt rettssubjekt organisert etter selskapslovgivningen.</article><article class="numberedLegalP" data-numerator="4" data-absoluteaddress="/kapittel/1/paragraf/1/nummer/4/" id="kapittel-1-paragraf-1-nummer-4">(4) Som revisor regnes i denne forskrift selskap eller person som lovlig kan påta seg pliktig revisjon.</article></article><article class="legalArticle" data-lovdata-URL="LTI/forskrift/1990-09-19-766/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Oppdrag utenfor revisjonspliktig virksomhet</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Påtar revisor seg revisjonsoppdrag med omfang som angitt i revisorlovgivningen, uten at det foreligger revisjonsplikt etter revisorloven eller aksjeloven, gjelder denne forskrift tilsvarende.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-09-19-766/KAPITTEL_2" data-partID="k2"><h2>Kap. 2. Om hvem som kan være revisor og revisormedarbeidere</h2><article class="legalArticle" data-lovdata-URL="LTI/forskrift/1990-09-19-766/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Revisors habilitet</span></h3><article class="numberedLegalP" data-numerator="1" data-absoluteaddress="/kapittel/2/paragraf/1/nummer/1/" id="kapittel-2-paragraf-1-nummer-1">(1) Som revisor kan ikke velges person eller selskap som nevnt i revisorloven § 5 og aksjeloven § 10-4. Det samme gjelder for deltaker (person eller selskap) i revisjonsselskap, jfr. § 2-2, dersom annen deltaker i samme revisjonsselskap ikke kan velges som revisor etter revisorloven § 5 eller aksjeloven § 10-4.</article><article class="numberedLegalP" data-numerator="2" data-absoluteaddress="/kapittel/2/paragraf/1/nummer/2/" id="kapittel-2-paragraf-1-nummer-2">(2) Eierandel eller aksjeinnehav som nevnt i revisorloven § 5 nr. 1 og aksjeloven § 10-4 nr. 1 har ikke betydning for habiliteten etter første ledd, dersom andelen eller innehavet er uvesentlig.</article></article><article class="legalArticle" data-lovdata-URL="LTI/forskrift/1990-09-19-766/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Revisjonsselskaper</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Selskap som påtar seg lovbestemt revisjon (revisjonsselskap), skal være organisert som særskilt rettssubjekt etter selskapslovgivningen og skal ha eget styre. For øvrig gjelder revisorloven og bestemmelsene i denne forskrift tilsvarende.</article></article><article class="legalArticle" data-lovdata-URL="LTI/forskrift/1990-09-19-766/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Ansvarlig selskap</span></h3><article class="numberedLegalP" data-numerator="1" data-absoluteaddress="/kapittel/2/paragraf/3/nummer/1/" id="kapittel-2-paragraf-3-nummer-1">(1) Et ansvarlig selskap regnes som statsautorisert revisor når flertallet av de ansvarlige deltakere er statsautoriserte revisorer, såfremt de øvrige ansvarlige deltakere er registrerte revisorer.</article><article class="numberedLegalP" data-numerator="2" data-absoluteaddress="/kapittel/2/paragraf/3/nummer/2/" id="kapittel-2-paragraf-3-nummer-2">(2) Et ansvarlig selskap regnes som registrert revisor når en halvdel eller mer av de ansvarlige deltakerne er registrerte revisorer, såfremt de øvrige ansvarlige deltakere er statsautoriserte revisorer.</article></article><article class="legalArticle" data-lovdata-URL="LTI/forskrift/1990-09-19-766/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Andre selskap enn ansvarlig selskap</span></h3><article class="numberedLegalP" data-numerator="1" data-absoluteaddress="/kapittel/2/paragraf/4/nummer/1/" id="kapittel-2-paragraf-4-nummer-1">(1) Selskap som ikke er ansvarlig selskap regnes som statsautorisert revisor dersom statsautoriserte revisorer utgjør flertallet i selskapets generalforsamling og styre.</article><article class="numberedLegalP" data-numerator="2" data-absoluteaddress="/kapittel/2/paragraf/4/nummer/2/" id="kapittel-2-paragraf-4-nummer-2">(2) Selskap som ikke er ansvarlig selskap regnes som registrert revisor dersom registrerte revisorer utgjør flertallet i selskapets generalforsamling og styre. Det samme gjelder dersom statsautoriserte og registrerte revisorer sammen har et slikt flertall, uten at bestemmelsene i første ledd er oppfylt.</article></article><article class="legalArticle" data-lovdata-URL="LTI/forskrift/1990-09-19-766/§2-5" data-name="§2-5" data-partID="§2-5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Revisjonsselskapets ansvar</span></h3><article class="numberedLegalP" data-numerator="1" data-absoluteaddress="/kapittel/2/paragraf/5/nummer/1/" id="kapittel-2-paragraf-5-nummer-1">(1) Den revisor som på vegne av revisjonsselskapet utfører revisjonen regnes sammen med selskapet som ansvarlig for utføringen av revisjonen.</article><article class="numberedLegalP" data-numerator="2" data-absoluteaddress="/kapittel/2/paragraf/5/nummer/2/" id="kapittel-2-paragraf-5-nummer-2">(2) Revisjonsselskapet skal overfor oppdragsgiveren skriftlig utpeke den eller de revisorer som personlig utfører revisjonsoppdraget.</article></article><article class="legalArticle" data-lovdata-URL="LTI/forskrift/1990-09-19-766/§2-6" data-name="§2-6" data-partID="§2-6" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Sammenslutning og omorganisering av revisjonsselskap</span></h3><article class="numberedLegalP" data-numerator="1" data-absoluteaddress="/kapittel/2/paragraf/6/nummer/1/" id="kapittel-2-paragraf-6-nummer-1">(1) Ved sammenslutning av revisjonsselskaper fortsetter det sammensluttede selskap de revisjonsoppdrag som selskapene hadde før sammenslutningen. Det samme gjelder ved selskapsrettslige omorganiseringer av revisjonsselskapet dersom det ikke skjer reelle endringer i eierforholdet. Bestemmelsene foran får tilsvarende anvendelse når personlig drevet revisjonsvirksomhet opptas i revisjonsselskap.</article><article class="numberedLegalP" data-numerator="2" data-absoluteaddress="/kapittel/2/paragraf/6/nummer/2/" id="kapittel-2-paragraf-6-nummer-2">(2) Det organ hos oppdragsgiveren som velger revisor kan bestemme å velge annen revisor til å fortsette revisjonen.</article><article class="numberedLegalP" data-numerator="3" data-absoluteaddress="/kapittel/2/paragraf/6/nummer/3/" id="kapittel-2-paragraf-6-nummer-3">(3) Person eller selskap som nevnt i første ledd skal uten ugrunnet opphold gi skriftlig melding om sammenslutning, omorganisering eller opptak til oppdragsgiveren og Kredittilsynet.</article></article><article class="legalArticle" data-lovdata-URL="LTI/forskrift/1990-09-19-766/§2-7" data-name="§2-7" data-partID="§2-7" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Revisormedarbeidere</span></h3><article class="numberedLegalP" data-numerator="1" data-absoluteaddress="/kapittel/2/paragraf/7/nummer/1/" id="kapittel-2-paragraf-7-nummer-1">(1) Revisorer kan benytte medarbeidere til hjelp i revisjonsarbeidet. Medarbeidere skal ha en utdannelse som kvalifiserer til opptak til utdanning som fører frem til revisoreksamen. Fagutvalget for revisorutdanningen kan gjøre unntak for kravet til utdanning.</article><article class="numberedLegalP" data-numerator="2" data-absoluteaddress="/kapittel/2/paragraf/7/nummer/2/" id="kapittel-2-paragraf-7-nummer-2">(2) Den valgte revisor har ansvaret for arbeid som utføres av revisormedarbeider. Bestemmelsene om taushetsplikt etter revisorloven § 15 gjelder også for revisormedarbeidere.</article><article class="numberedLegalP" data-numerator="3" data-absoluteaddress="/kapittel/2/paragraf/7/nummer/3/" id="kapittel-2-paragraf-7-nummer-3">(3) Revisormedarbeider kan ikke benyttes i revisjonsoppdrag i tilfelle hvor medarbeideren ikke er habil etter revisorloven § 5, aksjeloven § 10-4 og § 2-1 i disse forskrifter.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1990-09-19-766/KAPITTEL_3" data-partID="k3"><h2>Kap. 3. Revisjonsarbeidet</h2><article class="legalArticle" data-lovdata-URL="LTI/forskrift/1990-09-19-766/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Opphør og skifte av revisjonsoppdrag</span></h3><article class="numberedLegalP" data-numerator="1" data-absoluteaddress="/kapittel/3/paragraf/1/nummer/1/" id="kapittel-3-paragraf-1-nummer-1">(1) En valgt revisor som fratrer sitt verv, skal skriftlig overfor oppdragsgiveren gjøre rede for årsaken til sin fratreden i samsvar med revisorloven § 8 fjerde ledd, jfr. aksjeloven § 10-10.</article><article class="numberedLegalP" data-numerator="2" data-absoluteaddress="/kapittel/3/paragraf/1/nummer/2/" id="kapittel-3-paragraf-1-nummer-2">(2) Den tiltredende revisor skal orientere seg om årsaken til den tidligere revisors fratreden før oppdraget blir overtatt, og kan forlange utskrift av den tidligere revisors redegjørelse om dette forhold.</article></article><article class="legalArticle" data-lovdata-URL="LTI/forskrift/1990-09-19-766/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Formuesforvaltning og intern kontroll</span></h3><article class="numberedLegalP" data-numerator="1" data-absoluteaddress="/kapittel/3/paragraf/2/nummer/1/" id="kapittel-3-paragraf-2-nummer-1">(1) I tillegg til de kontrolloppgaver som følger av revisorloven § 6 skal revisor se etter at virksomhetens ledelse har ordnet formuesforvaltningen på betryggende måte og med forsvarlig kontroll.</article><article class="numberedLegalP" data-numerator="2" data-absoluteaddress="/kapittel/3/paragraf/2/nummer/2/" id="kapittel-3-paragraf-2-nummer-2">(2) Revisjonsarbeidet kan bygge på virksomhetens interne kontroll, dersom revisor ser at denne kontroll er tilfredsstillende. Mangler ved den interne kontroll skal rapporteres skriftlig til virksomhetens ledelse, jfr. revisorloven § 8 fjerde ledd og aksjeloven § 10-10.</article><article class="numberedLegalP" data-numerator="3" data-absoluteaddress="/kapittel/3/paragraf/2/nummer/3/" id="kapittel-3-paragraf-2-nummer-3">(3) Finner revisor at den interne kontroll ikke er tilfredsstillende, slik at det kan ha medført vesentlige feil og uregelmessigheter i resultatregnskap og balanse, skal forholdet omtales i revisjonsberetningen, eventuelt med uttalelse om at årsoppgjøret ikke bør fastsettes slik det foreligger.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1990-09-19-766/KAPITTEL_4" data-partID="k4"><h2>Kap. 4. Revisorrådet</h2><article class="legalArticle" data-lovdata-URL="LTI/forskrift/1990-09-19-766/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Uttalelser</span></h3><article class="numberedLegalP" data-numerator="1" data-absoluteaddress="/kapittel/4/paragraf/1/nummer/1/" id="kapittel-4-paragraf-1-nummer-1">(1) Revisorrådet avgir uttalelser om god revisjonsskikk til Finans- og tolldepartementet, og avgir uttalelse i de enkeltsaker som blir forelagt av Finans- og tolldepartementet eller Kredittilsynet.</article><article class="numberedLegalP" data-numerator="2" data-absoluteaddress="/kapittel/4/paragraf/1/nummer/2/" id="kapittel-4-paragraf-1-nummer-2">(2) Rådet kan ta initiativ til anbefalinger om god revisjonsskikk og kan foreslå at det gis forskrifter om revisjon.</article></article><article class="legalArticle" data-lovdata-URL="LTI/forskrift/1990-09-19-766/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Klagesaker</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Revisorrådet avgir uttalelse i klager over enkeltvedtak etter revisorloven, jfr. kap. 5, herunder avgjørelser etter revisorloven § 11 og § 14 og etter denne forskrift.</article></article><article class="legalArticle" data-lovdata-URL="LTI/forskrift/1990-09-19-766/§4-3" data-name="§4-3" data-partID="§4-3" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Rådets møter mv.</span></h3><article class="numberedLegalP" data-numerator="1" data-absoluteaddress="/kapittel/4/paragraf/3/nummer/1/" id="kapittel-4-paragraf-3-nummer-1">(1) Revisorrådet holder møter etter innkalling fra rådets leder, eller i tilfelle dennes stedfortreder, som styrer rådets møter. Møteprotokollen skal vise hvilke saker som er behandlet og de vedtak som er truffet og med hvilket stemmetall. Vedtak treffes med alminnelig flertall. I tilfelle av stemmelikhet gjør lederens stemme utslaget. Dissenser skal protokolleres. Rådets uttalelser og vedtak undertegnes av rådets leder.</article><article class="numberedLegalP" data-numerator="2" data-absoluteaddress="/kapittel/4/paragraf/3/nummer/2/" id="kapittel-4-paragraf-3-nummer-2">(2) For saker som nevnt i § 4-1 er rådet vedtaksført når rådets leder og minst 3 medlemmer deltar i avgjørelsen.</article><article class="numberedLegalP" data-numerator="3" data-absoluteaddress="/kapittel/4/paragraf/3/nummer/3/" id="kapittel-4-paragraf-3-nummer-3">(3) I klagesak etter § 4-2 bør rådet være fulltallig. Dersom kravet om fulltallighet etter lederens skjønn vil føre til en forsinkelse av saksbehandlingen som er urimelig overfor klageren, kan lederen beslutte å fremme saken til behandling. Til gyldig vedtak om uttalelse i klagesak kreves at rådets leder deltar i saksbehandlingen og at minst 4 av rådets medlemmer avgir stemme for vedtaket.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1990-09-19-766/KAPITTEL_5" data-partID="k5"><h2>Kap. 5. Kredittilsynet</h2><article class="legalArticle" data-lovdata-URL="LTI/forskrift/1990-09-19-766/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Delegering av myndighet</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Departementets myndighet etter revisorloven § 11, § 12 tredje ledd første punktum, § 14 tredje ledd og § 15 annet ledd delegeres til Kredittilsynet.</article></article><article class="legalArticle" data-lovdata-URL="LTI/forskrift/1990-09-19-766/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Register over revisjonsselskaper</span></h3><article class="numberedLegalP" data-numerator="1" data-absoluteaddress="/kapittel/5/paragraf/2/nummer/1/" id="kapittel-5-paragraf-2-nummer-1">(1) Kredittilsynet skal føre register over revisorer og revisjonsselskaper som nevnt i revisorloven § 11 siste ledd, og kan gi forskrift om meldinger til registeret.</article><article class="numberedLegalP" data-numerator="2" data-absoluteaddress="/kapittel/5/paragraf/2/nummer/2/" id="kapittel-5-paragraf-2-nummer-2">(2) Opptak av revisjonsselskap i registeret finner sted på vilkår som nevnt i denne forskrift. Revisjonsselskap kan slettes av registeret dersom selskapet ikke følger bestemmelsene i denne forskrift eller dersom det ikke lenger fyller betingelsene for opptak i registeret.</article></article><article class="legalArticle" data-lovdata-URL="LTI/forskrift/1990-09-19-766/§5-3" data-name="§5-3" data-partID="§5-3" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Klagesaker</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Vedtak truffet av Kredittilsynets styre kan påklages til Finans- og tolldepartementet. Andre vedtak truffet av Kredittilsynet kan påklages til Kredittilsynets styre. For øvrig gjelder bestemmelsene i forvaltningsloven § 35 om omgjøring av overordnet forvaltningsorgan.</article></article><article class="legalArticle" data-lovdata-URL="LTI/forskrift/1990-09-19-766/§5-4" data-name="§5-4" data-partID="§5-4" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Kostnader ved revisortilsynet</span></h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Kostnadene ved revisortilsynet, herunder behandlingsgebyr for registrering og bevilling som revisor og fornying av registrering og bevilling, fastsettes ved utligningsvedtak av Kredittilsynet med hjemmel i kredittilsynsloven av 7. desember 1956 § 9, jfr. revisorloven § 13 tredje ledd.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1990-09-19-766/KAPITTEL_6" data-partID="k6"><h2>Kap. 6. Ikrafttredelse og overgangsregler</h2><article class="legalArticle" data-lovdata-URL="LTI/forskrift/1990-09-19-766/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" data-absoluteaddress="/kapittel/6/paragraf/1/nummer/1/" id="kapittel-6-paragraf-1-nummer-1">(1) Denne forskrift trer i kraft straks og gjelder første gang ved revisjon for regnskapsåret 1990 eller avvikende regnskapsår som utløper i 1991.</article><article class="numberedLegalP" data-numerator="2" data-absoluteaddress="/kapittel/6/paragraf/1/nummer/2/" id="kapittel-6-paragraf-1-nummer-2">(2) Med virkning fra tid som nevnt i første ledd oppheves Handelsdepartementets forskrift av 28. desember 1976.</article></article></section></main></body></html>