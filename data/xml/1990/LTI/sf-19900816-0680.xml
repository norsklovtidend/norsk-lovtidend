<!DOCTYPE html><html lang="no"><head><title>Forskrift om avgift på charterflyging.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:32</dd><dt class="legacyID">Datokode</dt><dd class="legacyID">FOR-1990-08-16-680</dd><dt class="dokid">DokumentID</dt><dd class="dokid">LTI/forskrift/1990-08-16-680</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 13</dd><dt class="dateInForce">I kraft fra</dt><dd class="dateInForce">1990-08-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1978-04-13-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11/§1</li></ul></dd><dt class="dateOfPublication">Kunngjort</dt><dd class="dateOfPublication">1990-09-11</dd><dt class="title">Tittel</dt><dd class="title">Forskrift om avgift på charterflyging.</dd><dt class="refid">RefID</dt><dd class="refid">forskrift/1990-08-16-680</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgift på charterflyging.<ul class="tocSubUl"><li>§ 1. Avgiftsplikten omfatter</li><li>§ 2. Avgiftsgrunnlag</li><li>§ 3. Meldeplikt – registrering</li><li>§ 4. Avgiftsfritak</li><li>§ 5. Oppgave og betalingsfrist</li><li>§ 6. Tidsfrister</li><li>§ 7. Renteberegning</li><li>§ 8. Regnskap</li><li>§ 9. Sikkerhet for skyldig avgift</li><li>§ 10. Kontroll</li><li>§ 11. Taushetsplikt</li><li>§ 12. Utfyllende bestemmelser</li><li>§ 13. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1990-08-16-680" id="dokument"><h1>Forskrift om avgift på charterflyging.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 16. august 1990 i medhold av § 1 i lov av 19. mai 1933 nr. 11.</article><article class="legalArticle" data-lovdata-URL="LTI/forskrift/1990-08-16-680/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avgiftsplikten omfatter</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Avgiften gjelder charterflyging med passasjerer fra norsk lufthavn til utlandet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Med charterflyging i denne forbindelse menes ervervsmessig ikke-regelbunden luftfartsvirksomhet med passasjerer utført med luftfartøyer som er godkjent til befordring av flere enn 10 passasjerer. Som charterflyging anses også ruteflyging som innholdsmessig tilsvarer charterflyging. Som avgiftspliktig charterflyging anses:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">Selskapsreiseflyging</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">Foreningsflyging</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/2/punkt/3/" id="paragraf-1-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/2/punkt/3/ledd/1/" id="paragraf-1-ledd-2-punkt-3-ledd-1">Flyging til eget bruk</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/ledd/2/punkt/4/" id="paragraf-1-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/1/ledd/2/punkt/4/ledd/1/" id="paragraf-1-ledd-2-punkt-4-ledd-1">Studentflyging</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/1/ledd/2/punkt/5/" id="paragraf-1-ledd-2-punkt-5"><span class="data-originalId">e)</span><article class="legalP" data-absoluteaddress="/paragraf/1/ledd/2/punkt/5/ledd/1/" id="paragraf-1-ledd-2-punkt-5-ledd-1">Flyging i forbindelse med sportsstevner m.v.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/1/ledd/2/punkt/6/" id="paragraf-1-ledd-2-punkt-6"><span class="data-originalId">f)</span><article class="legalP" data-absoluteaddress="/paragraf/1/ledd/2/punkt/6/ledd/1/" id="paragraf-1-ledd-2-punkt-6-ledd-1">Annen flyging som omfattes av Samferdselsdepartementets forskrifter om charterflyging med passasjerer.</article></article></li></ul></article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Som avgiftspliktig charterflyging anses også flyging av passasjerer som deltar i Group Inclusive Tours (GIT) arrangementer, i Individual Inclusive Tours (IT) arrangementer eller som reiser på Group Affinity Fare (GAF) priser.</article></article><article class="legalArticle" data-lovdata-URL="LTI/forskrift/1990-08-16-680/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avgiftsgrunnlag</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Avgiften beregnes pr. passasjer som påbegynner charterflyging fra norsk lufthavn til utlandet.</article></article><article class="legalArticle" data-lovdata-URL="LTI/forskrift/1990-08-16-680/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Meldeplikt – registrering</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Avgiftspliktig er det luftfartsforetak som utfører flygingen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det skal sendes registreringsmelding til tolldistriktssjefen i vedkommende tolldistrikt (senere kalt tolldistriktssjefen) om eksisterende avgiftspliktige og om iverksetting av avgiftspliktige flyginger.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Opphører virksomheten eller stanses den i et tidsrom av minst 3 måneder, skal det meldes fra snarest mulig om dette og også om eventuell gjenopptakelse av driften.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Utenlandske foretak som ikke har filial eller avdeling her i landet, skal registreres ved annet firma som har forretningssted her i landet eller ved en person som er bosatt her i landet.</article></article><article class="legalArticle" data-lovdata-URL="LTI/forskrift/1990-08-16-680/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avgiftsfritak</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fritak etter § 3 i Stortingets avgiftsvedtak:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Punkt b) i vedtaket omfatter passasjerer som kan legitimere bostedet ved attestasjon fra folkeregisteret. Bostedsbeviset må ikke være eldre enn 1 år.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Punkt e) i vedtaket omfatter flyging i tjenesteøyemed også av ansatte i reisebyrå eller hos turoperatør.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Punkt g) i vedtaket omfatter arrangerte helse-/behandlingsreiser og liknende som offentlige helsemyndigheter, helseorganisasjoner eller humanitære hjelpeorganisasjoner og andre yter støtte til med et gjennomsnittsbeløp på minst kr. 100,- (inklusive kostnadene til behandling, medisiner og liknende) pr. deltaker. Det må være knyttet helsepersonell til arrangementet. Refusjon, eventuelt fritak gis etter søknad som sendes tolldistriktssjefen.</article></article></li></ul></article></article><article class="legalArticle" data-lovdata-URL="LTI/forskrift/1990-08-16-680/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppgave og betalingsfrist</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Registrerte virksomheter skal for hver måned sende oppgave til tolldistriktssjefen over antall passasjerer som er befordret ved avgiftspliktige flyginger, innen utløpet av påfølgende måned.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Oppgaven gis på skjema fastsatt av Toll- og avgiftsdirektoratet (senere kalt direktoratet), og skal være undertegnet av den avgiftspliktige eller en som kan forplikte vedkommende.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Det skal sendes oppgave selv om det ikke har vært avgiftspliktig omsetning (O-oppgave).</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Avgift i samsvar med oppgaven betales til tolldistriktssjefen innen utløpet av oppgavefristen. Avgiftsbeløpet avrundes nedover til nærmeste kr. 10,-.</article></article><article class="legalArticle" data-lovdata-URL="LTI/forskrift/1990-08-16-680/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tidsfrister</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Avgiften anses betalt i rett tid når innbetalingen er stemplet av bank, postkontor eller tollkasserer eller sending til tollkasserer/direktoratet med betaling er poststemplet innen oppgavefristens utløp.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Dersom en frist utløper på lørdag, søndag eller hellig/høytidsdag, utskytes fristen til nærmeste virkedag som ikke er lørdag.</article></article><article class="legalArticle" data-lovdata-URL="LTI/forskrift/1990-08-16-680/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Renteberegning</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">For avgift som ikke er betalt ved forfall betales renter med 1,5 pst. pr. måned eller del av måned. Renter beregnes ikke når grunnlaget for renteberegningen er under kr. 200,-</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Ved renteberegningen avrundes avgiftsbeløpet nedover til nærmeste 100 kroner. Rentebeløp under kr. 50,- oppkreves ikke.</article></article><article class="legalArticle" data-lovdata-URL="LTI/forskrift/1990-08-16-680/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Regnskap</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Registrerte virksomheter skal føre regnskap over avgiftspliktige flyginger.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Regnskapet skal føres på en slik måte at omfanget av avgiftspliktig salg m.v. for hver termin lett kan påvises og kontrolleres. Nærmere pålegg om regnskapsføringen kan gis av direktoratet.</article></article><article class="legalArticle" data-lovdata-URL="LTI/forskrift/1990-08-16-680/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Sikkerhet for skyldig avgift</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Tolldistriktssjefen kan kreve at nye registrerte virksomheter stiller sikkerhet for skyldig avgift.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Tolldistriktssjefen kan også kreve at det blir stilt sikkerhet for skyldig avgift i tilfeller hvor registrert virksomhet gjentatte ganger betaler avgiften for sent eller for øvrig måtte gjøre seg skyldig i grov overtredelse av avgiftsbestemmelsene, hvorved avgift blir unndratt statskassen.</article></article><article class="legalArticle" data-lovdata-URL="LTI/forskrift/1990-08-16-680/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Tjenestemenn fra tollvesenet skal i kontrolløyemed når som helst ha adgang til å foreta kontroll hos de avgiftspliktige eller deres norske representanter, turoperatører, reisebyrå eller andre arrangører av charterreiser. De kan til enhver tid kreve seg forelagt eller sendt inn regnskaper med bilag til gjennomsyn. Tjenestemennene har videre rett til i kontrolløyemed å foreta undersøkelser av forretningslokaler og forretningsbøker med bilag hos de avgiftspliktige eller deres norske representanter, turoperatører, reisebyråer eller andre arrangører av charterreiser.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Vedkommende virksomhets eier eller styrer samt øvrige ansatte, plikter å yte de nevnte tjenestemenn den nødvendige hjelp og veiledning.</article></article><article class="legalArticle" data-lovdata-URL="LTI/forskrift/1990-08-16-680/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Taushetsplikt</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Enhver som innehar offentlig verv, stilling eller oppdrag knyttet til avgiftsforvaltningen skal, med de begrensninger som følger av hans gjøremål, bevare taushet om det han i sitt arbeid har fått vite om noens forretnings-, drifts-, formues- og inntektsforhold og om andre økonomiske og personlige forhold som ikke er alminnelig kjent. Han må heller ikke gjøre bruk av sin viten om slike forhold i egen næringsvirksomhet.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Bestemmelsene i første ledd er ikke til hinder for at opplysninger kan gis til annen offentlig myndighet for bruk i dennes arbeid med toll og andre avgifter til staten eller med skatter til stat eller kommune, eller for bruk i statistisk øyemed. Bestemmelsen gjelder heller ikke når allmenne hensyn tilsier at opplysningene gis og departementet samtykker i dette.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Den som mottar opplysninger i medhold av annet ledd har selv taushetsplikt om disse.</article></article><article class="legalArticle" data-lovdata-URL="LTI/forskrift/1990-08-16-680/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Spørsmålet om avgiftspliktens omfang forelegges direktoratet. Direktoratet kan gi nærmere bestemmelser til presisering, utfylling og gjennomføring av forskriften, herunder beregning, tilbakebetaling og kontroll m.v.</article></article><article class="legalArticle" data-lovdata-URL="LTI/forskrift/1990-08-16-680/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskrift trer i kraft straks. Fra samme tidspunkt oppheves Finans- og tolldepartementets forskrift om avgift på charterflyging fastsatt 13. april 1978 i medhold av Stortingets avgiftsvedtak og lov av 19. mai 1933 nr. 11.</article></article></main></body></html>