<!DOCTYPE html><html lang="no"><head><title>Forskrift om endring i forskrift om tinglysing ved bruk av EDB</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:42</dd><dt class="legacyID">Datokode</dt><dd class="legacyID">FOR-1990-12-10-1126</dd><dt class="dokid">DokumentID</dt><dd class="dokid">LTI/forskrift/1990-12-10-1126</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 22</dd><dt class="dateInForce">I kraft fra</dt><dd class="dateInForce">1991-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1935-06-07-2/§38</li></ul></dd><dt class="dateOfPublication">Kunngjort</dt><dd class="dateOfPublication">1991-02-06</dd><dt class="title">Tittel</dt><dd class="title">Forskrift om endring i forskrift om tinglysing ved bruk av EDB</dd><dt class="refid">RefID</dt><dd class="refid">forskrift/1990-12-10-1126</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tinglysing ved bruk av EDB<ul class="tocSubUl"><li>I<ul class="tocSubUl"><li>§ 1. Avgjørelser om tinglysing.</li><li>§ 14. Tinglysingsnekting og kjæremålsbehandling.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1990-12-10-1126" id="dokument"><h1>Forskrift om endring i forskrift om tinglysing ved bruk av EDB</h1><article class="legalP" data-absoluteaddress="/ledd/1/" id="ledd-1">Gitt av Justis- og politidepartementet 10. desember 1990 i medhold av tinglysingsloven 7. juni 1935 nr. 2 § 38.</article><article class="legalP" data-absoluteaddress="/ledd/2/" id="ledd-2">Endring i forskrift om tinglysing ved bruk av EDB av 29. juni 1989 nr. 527.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-12-10-1126/KAPITTEL_1" data-partID="k1"><h2 data-text-align="center">I</h2><article class="defaultP">§ 1 skal lyde:</article><article class="futureLegalArticle" data-name="§1" data-partID="§1" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Avgjørelser om tinglysing.</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Den myndighet som i tinglysingslovens § 1 er lagt til tinglysingsdommeren/registerføreren, kan delegeres til en annen tjenestemann ved embetet. Ved andre registre enn Løsøreregisteret skal avgjørelse om å nekte et dokument tinglyst, avgjørelse om retting samt avgjørelse av kjæremål likevel alltid treffes av dommeren.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Delegeringsbeslutning skal være skriftlig. Den skal nevne navnet til den som får tillagt myndighet og om utøvelsen av den delegerte myndighet er begrenset ut over det som følger av første ledd.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" data-partID="§14" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Tinglysingsnekting og kjæremålsbehandling.</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Inntil tinglysingsattesten er underskrevet, jfr. tinglysingslovens § 11 første ledd, kan et mangelfullt dokument nektes tinglyst.</article><article class="legalP" data-absoluteaddress="/kapittel/1/foreslåttparagraf/2/ledd/2/" id="kapittel-1-foreslåttparagraf-2-ledd-2">Nektes et dokument tinglyst, skal rekvirenten og andre som saken direkte gjelder, straks ha skriftlig underretning om dette etter de regler som følger av tinglysingslovens § 9.</article><article class="legalP" data-absoluteaddress="/kapittel/1/foreslåttparagraf/2/ledd/3/" id="kapittel-1-foreslåttparagraf-2-ledd-3">I underretningen skal det orienteres om adgangen til å påkjære nektelsen, og om fristreglene i tinglysingslovens § 10 første ledd.</article><article class="legalP" data-absoluteaddress="/kapittel/1/foreslåttparagraf/2/ledd/4/" id="kapittel-1-foreslåttparagraf-2-ledd-4">Tilsvarende gjelder i andre tilfelle hvor noen har forlangt en forretning og ikke fått medhold.</article><article class="legalP" data-absoluteaddress="/kapittel/1/foreslåttparagraf/2/ledd/5/" id="kapittel-1-foreslåttparagraf-2-ledd-5">Når kjæremål kommer inn, skal det tildeles registernummer for vedkommende dato og føres inn i registeret.</article><article class="legalP" data-absoluteaddress="/kapittel/1/foreslåttparagraf/2/ledd/6/" id="kapittel-1-foreslåttparagraf-2-ledd-6">Dommeren/registerføreren tilrettelegger saken og sender uten opphold kjæremålet og sakens dokumenter til kjæremålsretten, om han ikke selv finner å ville oppheve eller endre sitt tidligere vedtak, jfr. tvistemålslovens § 399 tredje ledd og tinglysingslovens § 10, § 10a og § 10b. Har noen opptrådt som motpart eller kan betraktes som motpart, skal likevel kjæremål først forkynnes for denne og frist til å avgi tilsvar være utløpt, jfr. tvistemålslovens § 399 annet ledd.</article><article class="legalP" data-absoluteaddress="/kapittel/1/foreslåttparagraf/2/ledd/7/" id="kapittel-1-foreslåttparagraf-2-ledd-7">Dommeren/registerføreren skal selv gi slik redegjørelse som er nødvendig for kjæremålsretten, herunder opplysning om når dokumentet og kjæremålet kom inn.</article><article class="legalP" data-absoluteaddress="/kapittel/1/foreslåttparagraf/2/ledd/8/" id="kapittel-1-foreslåttparagraf-2-ledd-8">På vedkommende registrering skal det markeres at dokumentet er nektet tinglyst. Blir avgjørelsen omgjort, fjernes markeringen i registeret. Nekting og eventuelt senere omgjøring anmerkes i dagboksutskriften for vedkommende dokument. Hvis nektingen stadfestes, overføres registreringen til den historiske databasen, jfr. § 19.</article><article class="legalP" data-absoluteaddress="/kapittel/1/foreslåttparagraf/2/ledd/9/" id="kapittel-1-foreslåttparagraf-2-ledd-9">Ved tinglysingskontoret skal gjenpart av beslutning om å nekte tinglysing, eller beslutning om å nekte å fremme annen forretning, oppbevares i egen perm. Her settes også kjæremålsrettens avgjørelse inn.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-12-10-1126/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen trer i kraft fra 1. januar 1991.</article></section></main></body></html>