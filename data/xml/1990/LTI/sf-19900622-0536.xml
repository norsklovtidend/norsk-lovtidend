<!DOCTYPE html><html lang="no"><head><title>Forskrift om sikringstiltak mot brann på skip som omfattes av Sjøsikkerhetskonvensjonen (SOLAS-74).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:29</dd><dt class="legacyID">Datokode</dt><dd class="legacyID">FOR-1990-06-22-536</dd><dt class="dokid">DokumentID</dt><dd class="dokid">LTI/forskrift/1990-06-22-536</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 11</dd><dt class="dateInForce">I kraft fra</dt><dd class="dateInForce">1990-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-06-17-1295</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§41</li><li>forskrift/1962-10-12-5</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">1990-08-01</dd><dt class="title">Tittel</dt><dd class="title">Forskrift om sikringstiltak mot brann på skip som omfattes av Sjøsikkerhetskonvensjonen (SOLAS-74).</dd><dt class="refid">RefID</dt><dd class="refid">forskrift/1990-06-22-536</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikringstiltak mot brann på skip som omfattes av Sjøsikkerhetskonvensjonen (SOLAS-74).</li></ul></dd></dl></header><main class="documentBody" data-lovdata-URL="LTI/forskrift/1990-06-22-536" id="dokument"><h1>Forskrift om sikringstiltak mot brann på skip som omfattes av Sjøsikkerhetskonvensjonen (SOLAS-74).</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 22. juni 1990 fastsatt ovennevnte forskrift.</article><article class="legalP" data-absoluteaddress="/ledd/2/" id="ledd-2">Forskriften er fastsatt med hjemmel i lov av 9. juni 1903 nr. 7 om Statskontrol med Skibes Sjødyktighed m.v. §§ 1, 41a, 42, 94, 96, 97 og 100, jfr. kgl.res. av 12. oktober 1962, kgl.res. av 5. april 1963 og kgl.res. av 1. desember 1978 om bemyndigelse til Sjøfartsdirektoratet til å fastsette forskrifter i medhold av sjødyktighetsloven.</article><article class="legalP" data-absoluteaddress="/ledd/3/" id="ledd-3">Forskriften er harmonisert med det internasjonale regelverk, dvs. Sjøsikkerhetskonvensjonen (SOLAS-74). Særnorske bestemmelser er nå opphevet og forskriftenes materielle krav er nå identiske med Sjøsikkerhetskonvensjonens.</article><article class="legalP" data-absoluteaddress="/ledd/4/" id="ledd-4">Med hjemmel i forskriftenes §§ 8 annet ledd og 9 annet ledd er det fastsatt to vedlegg til forskriften:</article><article class="legalP" data-absoluteaddress="/ledd/5/" id="ledd-5">Vedlegg I: Bestemmelser om typegodkjenning av fast installerte brannoppdagelses- og brannvarslingsanlegg på skip som omfattes av Sjøsikkerhetskonvensjonen (SOLAS-74).</article><article class="legalP" data-absoluteaddress="/ledd/6/" id="ledd-6">Vedlegg II: Retningslinjer om installasjon og godkjennelse av fast installerte brannoppdagelses- og brannalarmanlegg og røkvarslingsanlegg på skip som omfattes av Sjøsikkerhetskonvensjonen (SOLAS-74).</article><article class="legalP" data-absoluteaddress="/ledd/7/" id="ledd-7">Den internasjonale sjøfartsorganisasjon (IMO) har ved Assembly-resolusjoner og MSC-sirkulærer gitt retningslinjer, fortolkninger og utfyllende kommentarer til en rekke av konvensjonsbestemmelsene. Disse resolusjoner og sirkulærer er å anse som en del av det internasjonale regelverk og er ved ovennevnte forskrift gjort gjeldende for skip registrert i så vel det ordinære norske skipsregisteret (NOR) som norsk internasjonalt skipsregister (NIS). Vedlegg III til forskriften er en oversikt over nevnte resolusjoner og sirkulærer.</article><article class="legalP" data-absoluteaddress="/ledd/8/" id="ledd-8">Forsettlig eller uaktsom overtredelse av forskriften kan straffes med bøter i henhold til Almindelig borgerlig Straffelov av 22. mai 1902 nr. 10 § 339 nr. 2 hvis ikke strengere straff kommer til anvendelse i henhold til annen lovbestemmelse.</article><article class="legalP" data-absoluteaddress="/ledd/9/" id="ledd-9">Forskriften med tilhørende vedlegg trer i kraft 1. september 1990.</article><article class="legalP" data-absoluteaddress="/ledd/10/" id="ledd-10">Fra samme tid oppheves forskrift av 17. juni 1986 nr. 1295 om sikringstiltak mot brann på skip som omfattes av Sjøsikkerhetskonvensjonen (SOLAS-74) med tilhørende vedlegg, fastsatt 24. november 1988 nr. 989.</article><article class="legalP" data-absoluteaddress="/ledd/11/" id="ledd-11">Forskriften med vedlegg vil bli inntatt i Skipskontrollens Regler og omtalt i Meddelelser fra Sjøfartsdirektoratet. Den kan fåes ved henvendelse til Sjøfartsdirektoratet, Ekspedisjonen, postboks 8123 Dep., 0032 Oslo 1.</article></main></body></html>