<!DOCTYPE html><html lang="no"><head><title>Forskrift om regulering av loddefisket i det nordøstlige Atlanterhav og i Barentshavet (ICES-områder I, II, V og XIV).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:03</dd><dt class="legacyID">Datokode</dt><dd class="legacyID">FOR-1990-06-28-596</dd><dt class="dokid">DokumentID</dt><dd class="dokid">LTI/forskrift/1990-06-28-596</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 12</dd><dt class="dateInForce">I kraft fra</dt><dd class="dateInForce">1990-06-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-07-04-540</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-16-57/§6</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§6</li><li>lov/1983-06-03-40/§11</li></ul></dd><dt class="dateOfPublication">Kunngjort</dt><dd class="dateOfPublication">1990-08-28</dd><dt class="title">Tittel</dt><dd class="title">Forskrift om regulering av loddefisket i det nordøstlige Atlanterhav og i Barentshavet (ICES-områder I, II, V og XIV).</dd><dt class="refid">RefID</dt><dd class="refid">forskrift/1990-06-28-596</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av loddefisket i det nordøstlige Atlanterhav og i Barentshavet (ICES-områder I, II, V og XIV).<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li></ul></li></ul></dd></dl></header><main class="documentBody" data-lovdata-URL="LTI/forskrift/1990-06-28-596" id="dokument"><h1>Forskrift om regulering av loddefisket i det nordøstlige Atlanterhav og i Barentshavet (ICES-områder I, II, V og XIV).</h1><article class="legalP" data-absoluteaddress="/ledd/1/" id="ledd-1">Fiskeridepartementet har 28. juni 1990 med hjemmel i § 6 i lov av 16. juni 1972 nr. 57 om regulering av deltagelsen i fisket og §§ 4, 5, 6 og 11 i lov av 3. juni 1983 nr. 40 om saltvannsfiske m.v. fastsatt følgende forskrift:</article><article class="legalArticle" data-lovdata-URL="LTI/forskrift/1990-06-28-596/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å fiske lodde i det nordøstlige Atlanterhav og i Barentshavet (ICES-områder I, II, V, XIV). Dette forbud gjelder også for norske fartøyer som nyttes til loddefiske i dette område av andre enn norske statsborgere eller dem som er likestilt med norske statsborgere etter paragraf 1 annet ledd i saltvannsfiskeloven.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Uten hinder av forbudet i første ledd kan norske konsesjonspliktige ringnotfartøy, som nyttes til dette fiske av norske redere fra 20. juli 1990 kl. 0000 fiske inntil 66.000 tonn lodde i fiskerisonen ved Jan Mayen og i fiskerisonen ved Grønland nord for 64° 30'N og i Islands økonomiske sone nord for 64° 30'N. Det er ikke tillatt å drive fiske i Islands økonomiske sone etter 15. februar 1991.</article></article><article class="legalArticle" data-lovdata-URL="LTI/forskrift/1990-06-28-596/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fartøyene tildeles fartøykvoter innenfor totalkvantumet med følgende basiskvoter:<table><tbody><tr><td data-text-align="left" data-vertical-align="top">1.500 hl</td><td data-text-align="left" data-vertical-align="top">+ 40% av konsesjonskapasiteten fra</td><td data-text-align="right" data-vertical-align="top">0 – 4.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 30% av konsesjonskapasiteten fra</td><td data-text-align="right" data-vertical-align="top">4.000 – 6.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 20% av konsesjonskapasiteten fra</td><td data-text-align="right" data-vertical-align="top">6.000 -10.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 10% av konsesjonskapasiteten over</td><td data-text-align="right" data-vertical-align="top">– 10.000 hl</td></tr></tbody></table></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kvoten for det enkelte fartøy framkommer ved å multiplisere basiskvoten for fartøyet med den faktoren en får ved å dividere totalkvantumet med summen av basiskvoter.</article></article><article class="legalArticle" data-lovdata-URL="LTI/forskrift/1990-06-28-596/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">De deltagende fartøy kan nytte faktisk lastekapasitet i fiske på fartøykvote i henhold til § 2.</article></article><article class="legalArticle" data-lovdata-URL="LTI/forskrift/1990-06-28-596/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I den utstrekning det blir fastsatt begrensninger i deltagelsen i fisket eller andre reguleringstiltak overfor norske fartøy i islandsk eller grønlandsk sone kan Fiskeridirektøren bestemme hvilke, herunder også hvor mange, norske fartøyer som skal få tillatelse til å fiske i området.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fiskeridirektøren eller den han bemyndiger kan gi nærmere bestemmelser om tildeling av tillatelse som nevnt i første ledd.</article></article><article class="legalArticle" data-lovdata-URL="LTI/forskrift/1990-06-28-596/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridirektøren kan etter 31. desember 1990 fastsette nærmere reguleringsbestemmelser for avvikling av fisket på en eventuell restkvote, herunder fastsette kvoter og utseilingsstopp.</article></article><article class="legalArticle" data-lovdata-URL="LTI/forskrift/1990-06-28-596/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektøren kan fastsette utseilingsstopp.</article></article><article class="legalArticle" data-lovdata-URL="LTI/forskrift/1990-06-28-596/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fiskeridirektøren kan stoppe fisket når totalkvoten i § 1 er beregnet oppfisket.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Fiskeridirektøren kan stoppe fisket selv om det enkelte fartøy ikke har fisket fartøykvoten.</article></article><article class="legalArticle" data-lovdata-URL="LTI/forskrift/1990-06-28-596/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fartøy som ønsker å delta i loddefisket må ha meldt seg til Norges Sildesalgslag innen 1. juli 1990.</article></article><article class="legalArticle" data-lovdata-URL="LTI/forskrift/1990-06-28-596/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fartøy som ikke har startet fisket innen 31. desember 1990 kan ikke delta i fisket. Fiskeridirektøren bemyndiges til å endre denne dato.</article></article><article class="legalArticle" data-lovdata-URL="LTI/forskrift/1990-06-28-596/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">De deltagende fartøy skal i god tid før utseiling melde fra til vedkommende salgslag.</article></article><article class="legalArticle" data-lovdata-URL="LTI/forskrift/1990-06-28-596/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Det kvantum det enkelte fartøy er gitt tillatelse til å fiske kan ikke overføres til annet fartøy, men må fiskes og leveres av det kvoteberettigede fartøy.</article></article><article class="legalArticle" data-lovdata-URL="LTI/forskrift/1990-06-28-596/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Fiskeridirektøren kan gi nærmere forskrifter om gjennomføring og utfylling av reglene i denne forskrift.</article></article><article class="legalArticle" data-lovdata-URL="LTI/forskrift/1990-06-28-596/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Det er forbudt å kaste ut fangst eller avfall av fangst. Det er også forbudt å slippe fangst som er død eller døende.</article></article><article class="legalArticle" data-lovdata-URL="LTI/forskrift/1990-06-28-596/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Forsettlig eller uaktsom overtredelse av denne forskriften eller forskrift gitt i medhold av denne straffes i samsvar med § 53 i lov av 3. juni 1983 nr. 40 om saltvannsfiske m.v.</article></article><article class="legalArticle" data-lovdata-URL="LTI/forskrift/1990-06-28-596/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Denne forskrift trer i kraft straks.</article><article class="legalP" data-absoluteaddress="/paragraf/15/ledd/2/" id="paragraf-15-ledd-2">Samtidig oppheves Fiskeridepartementets forskrift av 4. juli 1989 nr. 540 om regulering av loddefisket i det nordøstlige Atlanterhav og i Barentshavet (ICES-områder I, II, V og XIV).</article></article></main></body></html>