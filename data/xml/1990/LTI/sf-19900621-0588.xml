<!DOCTYPE html><html lang="no"><head><title>Forskrift om endring i forskrift om løfteinnretninger og løfteredskap.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:18</dd><dt class="legacyID">Datokode</dt><dd class="legacyID">FOR-1990-06-21-588</dd><dt class="dokid">DokumentID</dt><dd class="dokid">LTI/forskrift/1990-06-21-588</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 12</dd><dt class="dateInForce">I kraft fra</dt><dd class="dateInForce">1991-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1974-03-07-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§14</li></ul></dd><dt class="dateOfPublication">Kunngjort</dt><dd class="dateOfPublication">1990-08-28</dd><dt class="title">Tittel</dt><dd class="title">Forskrift om endring i forskrift om løfteinnretninger og løfteredskap.</dd><dt class="refid">RefID</dt><dd class="refid">forskrift/1990-06-21-588</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om løfteinnretninger og løfteredskap.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1990-06-21-588" id="dokument"><h1>Forskrift om endring i forskrift om løfteinnretninger og løfteredskap.</h1><article class="legalP" data-absoluteaddress="/ledd/1/" id="ledd-1">Arbeidstilsynet har 21. juni 1990 med hjemmel i lov om arbeidsvern og arbeidsmiljø av 4. februar 1977 § 9 nr. 2, § 14 siste ledd og § 17 nr 4, jf. § 93 fjerde ledd.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-06-21-588/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Følgende bestemmelser i forskrift av 7. mars 1974 er endret og gis denne ordlyd:</article> <article class="defaultP" margin-top="true">§ 3, Definisjoner, nr. 1 og 4 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Redskap</article><article class="legalP" data-absoluteaddress="/kapittel/1/ledd/1/punkt/1/ledd/2/" id="kapittel-1-ledd-1-punkt-1-ledd-2">Med «redskap» menes kjetting, sjakkel, ring, krok, koplingsløkke, svivel, fathake, stein- og plateklype, tobb, blokk, beholder, korg, bur, stålkasse, pall, løfteåk, grabb, magnet- og vakuumløfter, stropp av kjetting og ståltau, båndstropp eller rundslings av kunst- og naturfiber, løftebånd av stål, løftenett, storsekk, tauverk m.v. som ikke hører til kranens faste installasjon.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Kontrollør</article><article class="legalP" data-absoluteaddress="/kapittel/1/ledd/1/punkt/2/ledd/2/" id="kapittel-1-ledd-1-punkt-2-ledd-2">Med kontrollør menes i disse forskrifter en person som den sakkyndige person benytter for de enkelte kontrolloppgavene, og som har opplæring på det utstyr som skal kontrolleres.</article></article></li></ul></article> <article class="defaultP" margin-top="true">§ 4, Beregningsgrunnlag for konstruksjonen, nr. 1, 2, 5, 6, 7 og 8 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Kraner og andre løfteinnretninger skal beregnes og dimensjoneres i samsvar med norske standarder eller etter andre anerkjente europeiske beregningsmetoder.</article></article></li></ul></article> <article class="defaultP" margin-top="true"><i>Maskindeler</i><ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/4/" id="kapittel-1-ledd-1-punkt-4"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/4/ledd/1/" id="kapittel-1-ledd-1-punkt-4-ledd-1">Deler som ved berøring kan forårsake skader, så som transmisjoner, aksler, dampledninger, uisolerte elektriske ledninger og apparater m.v. skal være forsvarlig skjermet for å hindre ulykker.</article></article></li></ul></article> <article class="defaultP" margin-top="true"><i>Tauskiver</i><ul class="defaultList"><li data-li-identifier="5." data-name="5."><article class="listArticle" data-absoluteaddress="/kapittel/1/ledd/1/punkt/5/" id="kapittel-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/1/punkt/5/ledd/1/" id="kapittel-1-ledd-1-punkt-5-ledd-1">Skivenes aksler skal være sikret mot utilsiktet rotasjon.</article><article class="legalP" data-absoluteaddress="/kapittel/1/ledd/1/punkt/5/ledd/2/" id="kapittel-1-ledd-1-punkt-5-ledd-2">Skiver på vanskelig tilgjengelige deler av kranen skal utstyres med kule- eller rullelager.</article><article class="legalP" data-absoluteaddress="/kapittel/1/ledd/1/punkt/5/ledd/3/" id="kapittel-1-ledd-1-punkt-5-ledd-3">Når det kan oppstå større skjevhet enn 4°, for eksempel for toppskivene på utliggerkran når lasten pendler eller når man kan få slakk line, kreves det særskilt avsporingsvern. Tauet skal ikke i noe tilfelle komme i klemme mellom vernet og skiven.</article><article class="legalP" data-absoluteaddress="/kapittel/1/ledd/1/punkt/5/ledd/4/" id="kapittel-1-ledd-1-punkt-5-ledd-4">Løsblokk for mekanisk drevet kran skal ha plater på begge sider som hindrer klemming av hånd, fingrer eller gjenstander mellom tau og skive, jfr. fig. 2.</article></article></li></ul></article> <article class="defaultP" margin-top="true"><i>Krok</i><ul class="defaultList"><li data-li-identifier="6." data-name="6."><article class="listArticle" data-absoluteaddress="/kapittel/1/ledd/1/punkt/6/" id="kapittel-1-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/1/ledd/1/punkt/6/ledd/1/" id="kapittel-1-ledd-1-punkt-6-ledd-1">Krok skal være utført slik at ring eller stropp ikke kan skli ut. Krokens form bør hindre at den henger seg opp.</article></article></li></ul></article> <article class="defaultP" margin-top="true"><i>Ståltau</i><ul class="defaultList"><li data-li-identifier="7." data-name="7."><article class="listArticle" data-absoluteaddress="/kapittel/1/ledd/1/punkt/7/" id="kapittel-1-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/1/ledd/1/punkt/7/ledd/1/" id="kapittel-1-ledd-1-punkt-7-ledd-1">Ståltau skal beregnes og dimesjoneres i samsvar med norsk standard eller anerkjente europeiske beregningsmetoder.</article></article></li></ul></article> <article class="defaultP" margin-top="true"><i>Kauser</i><ul class="defaultList"><li data-li-identifier="8." data-name="8."><article class="listArticle" data-absoluteaddress="/kapittel/1/ledd/1/punkt/8/" id="kapittel-1-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/1/ledd/1/punkt/8/ledd/1/" id="kapittel-1-ledd-1-punkt-8-ledd-1">Kauser skal beregnes og dimesjoneres i samsvar med norsk standard eller anerkjente europeiske beregningsmetoder.</article></article></li></ul></article> <article class="defaultP" margin-top="true">§ 5, Førerhus og manøverplass, nr. 1 og 4 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/9/" id="kapittel-1-ledd-1-punkt-9"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/9/ledd/1/" id="kapittel-1-ledd-1-punkt-9-ledd-1">Der det er nødvendig med beskyttelse av fører eller behov for manøveroversikt, skal kraner ha førerhus. Førerhuset skal være tilstrekkelig stort og gi føreren fri utsikt til alle sider slik at han kan manøvrere sikkert.</article><article class="legalP" data-absoluteaddress="/kapittel/1/ledd/1/punkt/9/ledd/2/" id="kapittel-1-ledd-1-punkt-9-ledd-2">Førerhuset skal utføres av ikke brennbare materialer og bør ha takhøyde på minst 2 m. Taket skal være så solid utført at det beskytter føreren mot fallende gjenstander.</article><article class="legalP" data-absoluteaddress="/kapittel/1/ledd/1/punkt/9/ledd/3/" id="kapittel-1-ledd-1-punkt-9-ledd-3">Vinduene skal ha god konstruksjon og være av 5 mm herdet glass, 6 mm lamellglass eller likeverdig materiale. Vinduene skal kunne pusses på farefri måte. Utendørs kraner skal ha vindusviskere. Førerhuset må raskt kunne rømmes. Førerhuset må kunne varmes opp og ventileres.</article><article class="legalP" data-absoluteaddress="/kapittel/1/ledd/1/punkt/9/ledd/4/" id="kapittel-1-ledd-1-punkt-9-ledd-4">Avgasser fra forbrenningsmotor må ledes bort på en slik måte at de ikke generer føreren.</article></article></li></ul></article> <article class="defaultP" margin-top="true"><i>Leidere</i><ul class="defaultList"><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/10/" id="kapittel-1-ledd-1-punkt-10"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/10/ledd/1/" id="kapittel-1-ledd-1-punkt-10-ledd-1">Leidere skal utstyres med ryggbøyler fra høyde på 2,5 m og ha repos for hver 6. meter. Leideren skal, om mulig, forskyves ved hvert repos.</article></article></li></ul></article> <article class="defaultP" margin-top="true">§ 6, Libeller, skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Mobilkraner skal være utstyrt med libelle.</article> <article class="defaultP" margin-top="true">§ 7, Timeteller: Utgår.</article> <article class="defaultP" margin-top="true">§ 23, Plassering av rør og slanger, skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Rør og slanger i hydraulisk system må plasseres slik at de ikke utsettes for varme, klemfare eller annen påvirkning. De skal være lett tilgjengelige for ettersyn og utskifting. Slangene må skjermes slik at føreren ikke skades ved slangebrudd. Slangekoplinger skal være av presset utførelse.</article> <article class="defaultP" margin-top="true">§ 40, Løfteredskap, nr. 4 skal lyde:</article> <article class="defaultP" margin-top="true"><i>Prøvebelastning</i><ul class="defaultList"><li data-li-identifier="4." data-name="4."><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">4.</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">Ved serieproduksjon av løfteredskap godtas også at det kun tas ut stikkprøver som prøvebelastes. Antallet prøver bestemmes av sakkyndig person.</article></article></li></ul></article> <article class="defaultP" margin-top="true">§ 45, Løfteinnretningers faste tilbehør, skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Løse deler som sjakler, svivler, etc. skal merkes med den største tillatte belastning med tydelige tall eller bokstaver.</article> <article class="defaultP" margin-top="true">§ 46, Redskap, skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Redskap skal merkes med den tillatte arbeidsbelastning med tydelige tall eller bokstaver, enten på selve redskapen eller på en plate eller ring av varig materiale, festet sikkert til redskapen.</article> <article class="defaultP" margin-top="true">§ 51, Kranfører og signalmann, skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Til å føre kraner og andre løfteinnretninger og til å gi signaler til fører av slike innretninger, må bare settes fysisk og psykisk skikket person over 18 år med godt syn og god hørsel.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Kranføreren skal ha fått den nødvendige instruksjon om kranens manøvrering og vedlikehold, gjeldende forskrifter og instrukser. Føreren skal ha gjennomgått en praktisk og teoretisk opplæring vedrørende løfteinnretning og redskap.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Kranfører skal ikke være påvirket av alkohol eller medikamenter.</article> <article class="defaultP" margin-top="true">§ 54, Prøving før igangsetting, første ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Før arbeidet med kran settes i gang, skal kranføreren utføre alle bevegelser med sikte på å kontrollere at maskineriet og sikkerhetsutstyret funksjonerer tilfredsstillende.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-06-21-588/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. januar 1991.</article></section></main></body></html>