<!DOCTYPE html><html lang="no"><head><title>Forskrift til lov om avgift på omsetning av billedkunst.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:55</dd><dt class="legacyID">Datokode</dt><dd class="legacyID">FOR-1990-09-28-778</dd><dt class="dokid">DokumentID</dt><dd class="dokid">LTI/forskrift/1990-09-28-778</dd><dt class="ministry">Departement</dt><dd class="ministry"><ul><li>Kirke- og kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 15</dd><dt class="dateInForce">I kraft fra</dt><dd class="dateInForce">1990-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1948-11-04-1</li></ul></dd><dt class="dateOfPublication">Kunngjort</dt><dd class="dateOfPublication">1990-10-19</dd><dt class="title">Tittel</dt><dd class="title">Forskrift til lov om avgift på omsetning av billedkunst.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 28. september 1990 i medhold av lov av 4. november 1948 nr. 1 om avgift på omsetning av billedkunst. Fremmet av Kirke- og kulturdepartementet.</dd><dt class="refid">RefID</dt><dd class="refid">forskrift/1990-09-28-778</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til lov om avgift på omsetning av billedkunst.<ul class="tocSubUl"><li>§ 1. Avgiftsplikt, virkeområde</li><li>§ 2. Avgiften</li><li>§ 3. Regnskapsplikt</li><li>§ 4. Styrets sammensetning</li><li>§ 5. Styrets arbeid</li><li>§ 6. Nærmere om innkrevingen</li><li>§ 7. Utfyllende bestemmelser</li><li>§ 8. Ikraftsetting</li></ul></li></ul></dd></dl></header><main class="documentBody" data-lovdata-URL="LTI/forskrift/1990-09-28-778" id="dokument"><h1>Forskrift til lov om avgift på omsetning av billedkunst.</h1><article class="legalArticle" data-lovdata-URL="LTI/forskrift/1990-09-28-778/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avgiftsplikt, virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For billedkunst som omsettes i Norge på de måter som er beskrevet som avgiftspliktig etter lovens § 1, er nasjonaliteten til opphavsmannen til selgeren eller til kjøperen uten betydning for avgiftsplikten.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Lovens regler skal gjelde for omsetning på Svalbard.</article></article><article class="legalArticle" data-lovdata-URL="LTI/forskrift/1990-09-28-778/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avgiften</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Avgiften blir fastsatt til 3 prosent av hele salgssummen, og kommer i tillegg til denne.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Offentlig omsetning av verk som beskrevet i lovens § 1 vil utløse avgiftsplikten, også offentlig omsetning som skjer fra kunstnerens atelier. Avgiftspliktig er også omsetning som ifølge § 1 er likestilt med offentlig omsetning. Det stilles ingen krav til kunstnerisk kvalitet, og verk av profesjonelle kunstnere og amatører er likestilt i forhold til avgiftsplikten. Tilsvarende er det heller ikke noe skille i forhold til om opphavsmannen er levende eller død.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Avgiften beregnes av hele salgssummen og slik at det ikke gjøres fratrekk for glass, ramme, sokkel, mappe eller innbinding, når dette inngår som en del av verket og/eller prisen for verket. Dette gjelder imidlertid ikke dersom det er den som omsetter eksemplarene som besørger dette, og vedkommende selger det samme grafiske blad med eller uten ramme etter kjøperens ønske.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Salær, kommisjon o.l. inngår også i beregningsgrunnlaget.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Dersom salget er merverdiavgiftspliktig etter lov av 19. juni 1969 nr. 66 om merverdiavgift, skal 3 %-avgiften inn i beregningsgrunnlaget for merverdiavgiften, jf. merverdiavgiftlovens § 18 annet ledd nr. 2.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Ved delt betaling av verker, f.eks. avbetalingskjøp eller oppdelt utbetaling ved utsmykkingsoppdrag, beregnes avgiften for hvert beløp som skal inn- eller utbetales.</article><article class="legalP" data-absoluteaddress="/paragraf/2/ledd/7/" id="paragraf-2-ledd-7">For utsmykkingsoppdrag, bestillingsverk o.l. utgjør kontraktsummen avgiftsgrunnlaget.</article><article class="legalP" data-absoluteaddress="/paragraf/2/ledd/8/" id="paragraf-2-ledd-8">Alle kvitteringer vedrørende salg av kunst skal stemples med 3 % ifølge lov av 4. november 1948 nr. 1.</article><article class="legalP" data-absoluteaddress="/paragraf/2/ledd/9/" id="paragraf-2-ledd-9">Avgiften skal uoppfordret betales til Bildende Kunstneres Hjelpefond sammen med oppgave over omsetning. Alle som omsetter kunst regelmessig skal også sende inn oppgave for terminer uten omsetning.</article></article><article class="legalArticle" data-lovdata-URL="LTI/forskrift/1990-09-28-778/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Regnskapsplikt</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">De avgiftspliktige skal føre regnskap over avgiftspliktige omsetninger, slik at avgiftsoppgaver lett kan kontrolleres.</article></article><article class="legalArticle" data-lovdata-URL="LTI/forskrift/1990-09-28-778/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Styrets sammensetning</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Styret for Bildende Kunstneres Hjelpefond består av fem medlemmer med personlige varamedlemmer, oppnevnt av departementet. Tre av medlemmene med varamedlemmer oppnevnes av departementet etter forslag fra Norske Billedkunstnere (NBK). To av disse medlemmene med varamedlem bør være over 60 år. De øvrige medlemmene med varamedlem oppnevnes på fritt grunnlag. Departementet oppnevner leder i styret.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Styret er beslutningsdyktig når minst fire stemmeberettigede medlemmer er til stede.</article></article><article class="legalArticle" data-lovdata-URL="LTI/forskrift/1990-09-28-778/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Styrets arbeid</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Styret sørger for å innkreve avgiften fra dem som er ansvarlig for rett innbetaling.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Styret disponerer fondets midler og har ansvar for fondets drift. Styret gjør vedtak om fordeling av støtte innenfor de formål som er nevnt i lovens § 2. Støtten til norske billedkunstnere skal i hovedsak gå til eldre billedkunstnere og deres etterlatte.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Styret må følge forvaltningslovens regler om taushetsplikt.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Styret skal utarbeide en årsrapport om fondets virksomhet. Årsrapporten og revidert regnskap skal oversendes departementet innen 1. mai det påfølgende år.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Styremedlemmene skal ha møtegodtgjøring og dekning av reise og diett etter statens satser.</article></article><article class="legalArticle" data-lovdata-URL="LTI/forskrift/1990-09-28-778/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Nærmere om innkrevingen</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Styret kan foreta nærmere kontroll av regnskaper m.v for å undersøke om det foreligger avgiftsplikt og omfang av eventuell avgiftsplikt.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Ved for sen innbetaling skal det betales rente etter lov av 17. desember 1976 nr. 100 om renter ved forsinket betaling m.m. § 3. Styret kan i visse tilfeller gjøre unntak fra denne bestemmelse.</article></article><article class="legalArticle" data-lovdata-URL="LTI/forskrift/1990-09-28-778/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Etter forslag fra styret kan departementet fastsette vedtekter for fondet. De praktiske regler for gjennomføring av lovens bestemmelser fastsettes av styret.</article></article><article class="legalArticle" data-lovdata-URL="LTI/forskrift/1990-09-28-778/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikraftsetting</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften settes i kraft fra 1. november 1990. Fra samme tidspunkt oppheves reglene fra 2. august 1951.</article></article></main></body></html>