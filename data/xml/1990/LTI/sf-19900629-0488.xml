<!DOCTYPE html><html lang="no"><head><title>Forskrift om endring i forskrift om de ansattes rett til representasjon i aksjeselskapers styre og bedriftsforsamling m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:32</dd><dt class="legacyID">Datokode</dt><dd class="legacyID">FOR-1990-06-29-488</dd><dt class="dokid">DokumentID</dt><dd class="dokid">LTI/forskrift/1990-06-29-488</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 10</dd><dt class="dateInForce">I kraft fra</dt><dd class="dateInForce">1990-06-29</dd><dt class="changesToDocuments">Endrer</dt><dd class="changesToDocuments"><ul><li>forskrift/1976-12-10-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-04-59</li><li>lov/1976-06-04-59/§8-17</li><li>lov/1976-06-04-59/§8-18</li><li>lov/1976-06-04-59/§8-20</li></ul></dd><dt class="dateOfPublication">Kunngjort</dt><dd class="dateOfPublication">1990-07-13</dd><dt class="title">Tittel</dt><dd class="title">Forskrift om endring i forskrift om de ansattes rett til representasjon i aksjeselskapers styre og bedriftsforsamling m.v.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 29. juni 1990 med hjemmel i lov av 4. juni 1976 nr. 59 om aksjeselskaper §§ 8-17, 8-18 og 8-20. Fremmet av Kommunaldepartementet.</dd><dt class="refid">RefID</dt><dd class="refid">forskrift/1990-06-29-488</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om de ansattes rett til representasjon i aksjeselskapers styre og bedriftsforsamling m.v.</li></ul></dd></dl></header><main class="documentBody" data-lovdata-URL="LTI/forskrift/1990-06-29-488" id="dokument"><h1>Forskrift om endring i forskrift om de ansattes rett til representasjon i aksjeselskapers styre og bedriftsforsamling m.v.</h1><article class="legalP" data-absoluteaddress="/ledd/1/" id="ledd-1">I forskrifter av 10. desember 1976 om de ansattes rett til representasjon i aksjeselskapenes styre og bedriftsforsamling m.v., gjøres følgende endringer:</article> <article class="defaultP" margin-top="true">§ 6, første ledd skal lyde:</article><article class="legalP" data-absoluteaddress="/ledd/2/" id="ledd-2">Tilhører et selskap et konsern eller annen gruppe foretak som er knyttet sammen gjennom eierinteresser eller felles ledelse, kan konsernet (gruppen), en eller flere lokale fagforeninger som omfatter to tredjedeler av de ansatte i konsernet (gruppen) eller et flertall av de ansatte i konsernet (gruppen) fremme søknad for den nemnd som er nevnt i § 41 om særlige ordninger for konsernet, jf. aksjelovens § 8-17, fjerde ledd og § 8-18, femte ledd.</article> <article class="defaultP" margin-top="true">§ 6, nytt fjerde ledd skal lyde:</article><article class="legalP" data-absoluteaddress="/ledd/3/" id="ledd-3">Dersom søknad fremmes av en eller flere lokale fagforeninger som omfatter to tredjedeler av de ansatte, skal uttalelse fra konsernets (gruppens) ledelse legges ved.</article> <article class="defaultP" margin-top="true">Nåværende fjerde ledd blir femte ledd osv.</article> <article class="defaultP" margin-top="true">§ 6, niende ledd skal lyde:</article><article class="legalP" data-absoluteaddress="/ledd/4/" id="ledd-4">Konsernet (gruppen), lokale fagforeninger som omfatter to tredjedeler av de ansatte eller et flertall av de ansatte kan hver for seg søke nemnda om at et vedtak om konsernordning oppheves eller endres. Dersom nemnda endrer eller opphever vedtaket fastsetter den slike overgangsregler som det måtte være behov for.</article> <article class="defaultP" margin-top="true">§ 8, første ledd, tredje punktum skal lyde:</article><article class="legalP" data-absoluteaddress="/ledd/5/" id="ledd-5">I selskap med flere enn 30 ansatte skal kravet være undertegnet av to tredjedeler og i selskap med flere enn 50 ansatte av mer enn halvparten av dem som er ansatt i selskapet på det tidspunkt styret mottar kravet.</article> <article class="defaultP" margin-top="true">§ 14, andre ledd skal lyde:</article><article class="legalP" data-absoluteaddress="/ledd/6/" id="ledd-6">Forslag må være undertegnet av minst 6 personer med stemmerett.</article> <article class="defaultP" margin-top="true">§ 24, andre ledd skal lyde:</article><article class="legalP" data-absoluteaddress="/ledd/7/" id="ledd-7">Valgstyret, jf. § 28, skal under enhver omstendighet etableres senest 14 dager etter denne generalforsamling.</article> <article class="defaultP" margin-top="true">§ 28, åttende ledd, første punktum skal lyde:</article><article class="legalP" data-absoluteaddress="/ledd/8/" id="ledd-8">Valgstyret skal senest fire uker før valgdagen kunngjøre om valget skal foregå som flertallsvalg eller forholdstallsvalg og samtidig oppfordre dem som har forslagsrett til å sende forslag på bedriftsforsamlingsmedlemmer, observatører og vararepresentanter.</article> <article class="defaultP" margin-top="true">§ 31, første ledd, andre og tredje punktum skal bli andre ledd. Andre ledd, første og andre punktum skal bli tredje ledd. Andre ledd, tredje og fjerde punktum skal bli fjerde ledd. Tredje ledd skal bli femte ledd.</article> <article class="defaultP" margin-top="true">§ 31, nytt femte ledd, første punktum skal lyde:</article><article class="legalP" data-absoluteaddress="/ledd/9/" id="ledd-9">Dersom et bedriftsforsamlingsmedlem eller en observatør slutter å ha sitt arbeidssted i den del av virksomheten som tilhører den valgkrets han/hun er valgt fra, opphører vervet.</article> <article class="defaultP" margin-top="true">Kapitteloverskrift IV skal lyde:</article> <article class="defaultP" margin-top="true"><i>Bedriftsforsamlingens valg av medlemmer til styret og avtale om å avvikle bedriftsforsamlingen</i></article> <article class="defaultP" margin-top="true">§ 37 overskrift skal lyde:</article> <article class="defaultP" margin-top="true"><i>Bedriftsforsamlingens valg av medlemmer til styret</i></article> <article class="defaultP" margin-top="true">§ 38, andre ledd skal lyde:</article><article class="legalP" data-absoluteaddress="/ledd/10/" id="ledd-10">Bedriftsforsamlingen skal så snart som mulig foreta valg av så mange styremedlemmer og vararepresentanter som står for valg, jf. § 37, tiende ledd.</article> <article class="defaultP" margin-top="true">§ 39, første ledd, andre punktum skal lyde:</article><article class="legalP" data-absoluteaddress="/ledd/11/" id="ledd-11">Av meddelelsen skal det fremgå hvilke alternativ for økt styrerepresentasjon man ønsker.</article> <article class="defaultP" margin-top="true">§ 39, sjuende ledd, andre punktum skal lyde:</article><article class="legalP" data-absoluteaddress="/ledd/12/" id="ledd-12">Fristene i § 24 gjelder, dog skal de ansattes representanter i styret sitte fram til bedriftsforsamlingen har valgt nytt styre.</article> <article class="defaultP" margin-top="true">§ 40, fjerde ledd skal lyde:</article><article class="legalP" data-absoluteaddress="/ledd/13/" id="ledd-13">Avtalen skal referere vedtektenes og eventuelt generalforsamlingens fastsettelse av antall styremedlemmer.</article><article class="legalP" data-absoluteaddress="/ledd/14/" id="ledd-14">Endringene trer i kraft straks.</article></main></body></html>