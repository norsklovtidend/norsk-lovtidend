<!DOCTYPE html><html lang="no"><head><title>Forskrift om miljøskadelige batterier og akkumulatorer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:28</dd><dt class="legacyID">Datokode</dt><dd class="legacyID">FOR-1990-07-17-616</dd><dt class="dokid">DokumentID</dt><dd class="dokid">LTI/forskrift/1990-07-17-616</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 12</dd><dt class="dateInForce">I kraft fra</dt><dd class="dateInForce">1990-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>lov/1981-03-13-6/§31</li></ul></dd><dt class="dateOfPublication">Kunngjort</dt><dd class="dateOfPublication">1990-08-28</dd><dt class="title">Tittel</dt><dd class="title">Forskrift om miljøskadelige batterier og akkumulatorer.</dd><dt class="refid">RefID</dt><dd class="refid">forskrift/1990-07-17-616</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om miljøskadelige batterier og akkumulatorer.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Merking</li><li>§ 4. Forbud</li><li>§ 5. Innsamling</li><li>§ 6. Unntak</li><li>§ 7. Tilsyn</li><li>§ 8. Tvangsmulkt</li><li>§ 9. Klage</li><li>§ 10. Straff</li><li>§ 11. Ikrafttredelse</li><li>Vedlegg 1<ul class="tocSubUl"><li>Merkingens utforming</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1990-07-17-616" id="dokument"><h1>Forskrift om miljøskadelige batterier og akkumulatorer.</h1><article class="legalP" data-absoluteaddress="/ledd/1/" id="ledd-1">Fastsatt av Miljøverndepartementet 17. juli 1990 i medhold av lov av 11. juni 1976 nr. 79 om produktkontroll, § 4, jfr. kgl. res. av 5. august 1977 og lov av 13. mars 1981 nr. 6 om vern mot forurensninger og om avfall, § 31, jfr. kgl. res. av 8. juli 1983 nr. 1245.</article><article class="legalArticle" data-lovdata-URL="LTI/forskrift/1990-07-17-616/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften omfatter: produksjon, import, eksport, omsetning, merking og innsamling av batterier/akkumulatorer som inneholder miljøskadelige og/eller etsende stoffer.</article></article><article class="legalArticle" data-lovdata-URL="LTI/forskrift/1990-07-17-616/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med batteri eller akkumulator menes en elektrisk energikilde hvor elektrisitet utvikles ved direkte overføring av kjemisk energi og som består av en eller flere ikke oppladbare celler (primær-celler) eller oppladbare celler (sekundærceller), uansett størrelse.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med fastmontert batteri/akkumulator menes batteri/akkumulator som bare kan skiftes ut med spesialverktøy.</article></article><article class="legalArticle" data-lovdata-URL="LTI/forskrift/1990-07-17-616/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Merking</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Produsent eller importør plikter å merke med symbol (jfr. vedlegg 1):<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Nikkel/kadmium batterier som inneholder tilsammen 0,025 vektprosent eller mer kvikksølv og kadmium, samt deres blisterpakning og felles emballasje.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Emballasje med enkeltvise knappecellebatterier (blisterpakning) av typen kvikksølvoksid, sølvoksid, sink/luft eller andre typer knappeceller som inneholder tilsammen 0,025 vektprosent eller mer kvikksølv og kadmium, samt deres fellesemballasje.</article><article class="legalP" data-absoluteaddress="/paragraf/3/ledd/1/punkt/2/ledd/2/" id="paragraf-3-ledd-1-punkt-2-ledd-2">Batterier som er bygget opp av flere knappeceller som inneholder tilsammen 0,025 vektprosent eller mer kvikksølv og kadmium.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Batterier eller akkumulatorer som inneholder 0,4 vektprosent eller mer bly.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Produsent eller importør plikter i tillegg å merke åpne batterier og akkumulatorer som inneholder mer enn 5 prosent svovelsyre eller mer enn 1 prosent lut som etsende etter de regler som er fastsatt i forskrift om merking, omsetning m.v. av kjemiske stoffer og produkter som kan medføre helsefare av 1. juni 1990 nr. 389.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">All omsetning av ovennevnte batterier, akkumulatorer eller emballasje som ikke er merket i henhold til denne paragrafen er forbudt.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Denne paragraf gjelder ikke for fastmonterte batterier i produkter og produkter med fastmonterte batterier.</article></article><article class="legalArticle" data-lovdata-URL="LTI/forskrift/1990-07-17-616/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det er forbudt å:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Produsere eller importere ikke ladbare, alkaliske, mangandioksid, batterier som inneholder tilsammen 0,025 vekt% eller mer kvikksølv og kadmium, og sink/karbon, batterier som inneholder 0,001 vektprosent eller mer kvikksølv.</article><article class="legalP" data-absoluteaddress="/paragraf/4/ledd/1/punkt/1/ledd/2/" id="paragraf-4-ledd-1-punkt-1-ledd-2">Etter 1. februar 1990 gjelder forbudet også for omsetning.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Etter 1. januar 1992, å produsere, importere, eksportere eller omsette ikke ladbare, alkaliske mangandioksid batterier som inneholder 0,001 vektprosent eller mer kvikksølv og/eller 0,001 vektprosent eller mer kadmium.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Etter 1. januar 1995, å produsere, importere, eksportere eller omsette alle typer batterier som inneholder 0,001 vektprosent eller mer kvikksølv.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Knappecellebatterier er unntatt fra punkt a) og b).</article></article><article class="legalArticle" data-lovdata-URL="LTI/forskrift/1990-07-17-616/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innsamling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forhandlere som omsetter merkepliktige batterier og akkumulatorer er pliktige til å ta tilsvarende type batterier i retur fra forbruker vederlagsfritt. Forhandlere av blyakkumulatorer skal ta disse i retur også fra næringsvirksomheter.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Næringsvirksomhet som benytter batterier og akkkumulatorer, bortsett fra blyakkumulatorer, i egen næring skal levere disse til godkjent innsamler/mottaker i spesialavfallsystemet, herunder også kommuner. Blyakkumulatorer skal leveres til forhandler eller godkjent innsamler/mottak, se første ledd.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Den enkelte kommune er ansvarlig for at det blir etablert et system for å samle inn returbatterier og akkumulatorer i kommunen.</article></article><article class="legalArticle" data-lovdata-URL="LTI/forskrift/1990-07-17-616/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Statens forurensningstilsyn kan i særskilte tilfeller gjøre unntak fra forskriften.</article></article><article class="legalArticle" data-lovdata-URL="LTI/forskrift/1990-07-17-616/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Statens forurensningstilsyn eller den Miljøverndepartementet gir fullmakt, fører tilsyn med at denne forskriften følges.</article></article><article class="legalArticle" data-lovdata-URL="LTI/forskrift/1990-07-17-616/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tvangsmulkt</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">For å sikre at bestemmelsene i denne forskriften eller vedtak truffet i medhold av forskriften blir gjennomført, kan Statens forurensningstilsyn eller den Miljøverndepartementet gir fullmakt ilegge tvangsmulkt etter lov om produktkontroll § 13.</article></article><article class="legalArticle" data-lovdata-URL="LTI/forskrift/1990-07-17-616/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Vedtak Statens forurensningstilsyn treffer i medhold av denne forskriften kan påklages til Miljøverndepartementet.</article></article><article class="legalArticle" data-lovdata-URL="LTI/forskrift/1990-07-17-616/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overtredelse av denne forskriften eller vedtak truffet i medhold av forskriften straffes etter lov om produktkontroll § 12 hvis ikke strengere straffebestemmelser kommer til anvendelse.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Overtredelse av kommunens plikt til å sørge for innsamling av returbatterier straffes med bøter.</article></article><article class="legalArticle" data-lovdata-URL="LTI/forskrift/1990-07-17-616/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskriften trer i kraft 1. august 1990.</article></article><section class="section" data-name="vedlegg1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-07-17-616/KAPITTEL_1" data-partID="k1"><h2>Vedlegg 1</h2><section class="section" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1990-07-17-616/KAPITTEL_1-1" data-partID="k1-1"><h3>Merkingens utforming</h3><article class="legalP" data-absoluteaddress="/kapittel/1/kapittel/1/ledd/1/" id="kapittel-1-kapittel-1-ledd-1">Merkingen skal være varig og trykket på selve batteriets eller akkumulatorens overflate og/eller emballasje. I de tilfeller der dette ikke er mulig, skal symbolet være godt festet og tåle syre/lut slik at det er tydelig lesbart og følger batteriet/akkumulatoren hele levetiden. Hvert batteri/akkumulator skal ha to symboler, på motsatt side av hverandre. Hvert symbol skal utgjøre 3% av batterioverflaten og/eller emballasjens overflate, symbolet trenger ikke overstige 5 x 5 cm. Hvis 3% av batterioverflaten utgjør mindre enn 0,5 x 0,5 cm, skal emballasjen merkes med ett symbol på 1 x 1 cm (istedetfor to symboler på batteriet eller akkumulatoren).<table><tbody><tr><td data-text-align="left" data-vertical-align="top">Merkingen skal ha følgende utforming:</td><td data-text-align="left" data-vertical-align="top">lys pil</td><td data-text-align="left" data-vertical-align="top">lys bakgrunn</td><td data-text-align="left" data-vertical-align="top">svarte pilkanter</td></tr></tbody></table></article></section></section></main></body></html>