<!DOCTYPE html><html lang="no"><head><title>Forskrift om tilskott til forsøksringar.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:07</dd><dt class="legacyID">Datokode</dt><dd class="legacyID">FOR-1990-04-17-279</dd><dt class="dokid">DokumentID</dt><dd class="dokid">LTI/forskrift/1990-04-17-279</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 6</dd><dt class="dateInForce">I kraft fra</dt><dd class="dateInForce">1990-01-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1990-05-10</dd><dt class="title">Tittel</dt><dd class="title">Forskrift om tilskott til forsøksringar.</dd><dt class="refid">RefID</dt><dd class="refid">forskrift/1990-04-17-279</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott til forsøksringar.<ul class="tocSubUl"><li>§ 1. Formål</li><li>§ 2. Definisjonar</li><li>§ 3. Vilkår</li><li>§ 4. Administrasjon av tilskottsordninga</li><li>§ 5. Tilskott</li><li>§ 6. Søknad, sakshandsaming</li><li>§ 7. Kontroll</li><li>§ 8. Utbetaling</li><li>§ 9. Tilbakebetaling</li><li>§ 10. Dispensasjon</li><li>§ 11. Klage</li><li>§ 12. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/1990-04-17-279" id="dokument"><h1>Forskrift om tilskott til forsøksringar.</h1><article class="legalP" data-absoluteaddress="/ledd/1/" id="ledd-1">Forskrifta er fastsett av Landbruksdepartementet 17. april 1990 med heimel i Jordbruksavtalen og etter samråd med Norsk Bonde- og Småbrukarlag og Norges Bondelag.</article><article class="legalArticle" data-lovdata-URL="LTI/forskrift/1990-04-17-279/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tilskottsordninga skal støtte forsøksringane i arbeidet med å klårlegge praktiske spørsmål til nytte for den einskilde brukar og for distriktet som ringen arbeider i, arbeide for ei god og ressursriktig drift på bruka, og å fremje det faglege miljøet i distriktet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forsøksringen skal løyse desse oppgåvene først og fremst gjennom forsøk, opplysning, rådgjeving, prøvetaking og registreringar.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forsøksringane skal også samarbeide med andre som driv forsking innafor landbruket og etter nærare avtale stille forsøksfelt til rådvelde for Statens forskingsstasjonar i landbruk, eller andre offentlege forskingsinstitusjonar som treng forsøksfelt.</article></article><article class="legalArticle" data-lovdata-URL="LTI/forskrift/1990-04-17-279/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjonar</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ein forsøksring er etter denne forskrifta ein samskipnad av gardbrukarar som arbeider med praktiske spørsmål til nytte for medlemmene og distriktet.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med driftstilskott meiner ein tilskott som gis som ein prosentdel av budsjetterte utgifter til løn, folketrygdavgift, godkjend pensjonstrygd og reiseutgifter for ringleiar, faghjelp og anna arbeidshjelp til markarbeid.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Med mekaniseringstilskott meiner ein tilskott som etter serskilt søknad kan gis til kjøp av maskinar og teknisk utstyr som kan effektivisere forsøksarbeidet, og til kontormaskinar og arkivskåp.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Med særtilskott meiner ein tilskott som etter søknad kan gis til prosjekt eller forsøksoppgåver av særskilt interesse eller for å hjelpe ringar som er i ein vanskeleg økonomisk situasjon.</article></article><article class="legalArticle" data-lovdata-URL="LTI/forskrift/1990-04-17-279/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For å få tilskott må forsøksringen:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Vere open for alle interesserte jordbrukarar, skogbrukarar og gartnarar i vedkomande distrikt, og ha til mål å dekke alle fagområder som har interesse for ein gard.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Ha personlege medlemmer som betaler årlege lagspengar tilstrekkeleg for å dekke driftsutgiftene.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Vere organisert med eit ansvarleg styre for verksemda. Styret skal veljast på medlemsmøte blant medlemmene i ringen.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Føre rekneskap med revisjon for verksemda og gå med på at dette blir kontrollert av Landbruksdepartementet eller den det bemyndiger, og av Riksrevisjonen.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Ikkje drive omsetnad av varer og tenester (t.d. som sals- eller innkjøpslag) utanom sal av det som blir produsert av ringen.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">Gå med på at unytta tilskott eller salsinntekter for utstyr, ved oppløysing av ringen blir betalt attende i høve til opphavleg tilskotssats. Utstyret blir rekna for avskrive når det er gått meir enn 5 år sidan det er kjøpt.</article></article></li></ul></article></article><article class="legalArticle" data-lovdata-URL="LTI/forskrift/1990-04-17-279/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Administrasjon av tilskottsordninga</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Til å forvalte tilskottsordninga oppnemner Landbruksdepartementet eit utval på 5 medlemmer (Utvalet for forsøksringane). Landbruksdepartementet oppnemner leiaren, medan dei andre 4 blir oppnemnde etter framlegg frå Norges Bondelag, Norsk Bonde- og Småbrukarlag, Statens forskingsstasjonar i landbruk og Landbrukets Forsøksringer.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Ved sida av å forvalte tilskottsordninga skal utvalet avgjere større og prinsipielle saker som vedkjem forsøksringverksemda, m.a. all slags utviding av ringverksemda. Avgjerder som har administrative og økonomiske konsekvensar skal godkjennast av Landbruksdepartementet.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Utgiftene i samband med utvalet sine møter og til nødvendige sekretariatfunksjonar for utvalet blir dekte av dei midlar som er set av til forsøksringane over jordbruksavtalen.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Departementet fastset plassering av sekretariatet etter samråd med Norges Bondelag og Norsk Bonde- og Småbrukarlag.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Dersom det er nødvendig for å samordne den faglege aktiviteten på fylkesplanet, kan det i kvart fylke skipast eit fylkesorgan med representanter frå kvar einskild ring i fylket, fylkeslandbrukskontoret og vedkomande forskingsstasjon. Det blir ikkje gitt tilskott til slike fylkesorgan.</article></article><article class="legalArticle" data-lovdata-URL="LTI/forskrift/1990-04-17-279/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskott</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Alle forsøksringar som fyller krava for stønad etter § 3 kan få dei tilskotta som er nemnde i § 2.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Om driftstilskott:</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Lønsdelen for ringleiar blir fastsett etter ringleiarane sin tariffesta lønstige tilpassa innafor den samla tilskottsramme for forsøksringane.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Dersom verksemda krev forskarkompetanse som ved tilsetting i statlege forskingsinstitusjonar, (krav om dette ved utlysing), kan lønsdelen bli gitt på grunnlag av l. pl. 90.400 kode 0070 og 0071.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Løn med videre til kontor og sekretærhjelp, leiar og medlemmer, skal ikkje takast med i tilskottsgrunnlaget. Storleiken på driftstilskottet blir fastsett slik:<table><thead><tr><th data-text-align="center" data-vertical-align="top" /><th data-text-align="center" data-vertical-align="top">DU-sone</th><th data-text-align="center" data-vertical-align="top">Tilskottsprosent,</th></tr><tr><th data-text-align="center" data-vertical-align="top">Sone</th><th data-text-align="center" data-vertical-align="top">invest. tilsk.</th><th data-text-align="center" data-vertical-align="top">inntil:</th></tr></thead><tbody><tr><td data-text-align="center" data-vertical-align="top">1</td><td data-text-align="center" data-vertical-align="top">1</td><td data-text-align="center" data-vertical-align="top">65</td></tr><tr><td data-text-align="center" data-vertical-align="top">2</td><td data-text-align="center" data-vertical-align="top">2,3 og 4</td><td data-text-align="center" data-vertical-align="top">75</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">5 og 6</td><td data-text-align="center" data-vertical-align="top">90</td></tr></tbody></table></article><article class="legalP" data-absoluteaddress="/paragraf/5/ledd/6/" id="paragraf-5-ledd-6">Differansen mellom tilskuddsprosentane skal haldes konstant.</article><article class="legalP" data-absoluteaddress="/paragraf/5/ledd/7/" id="paragraf-5-ledd-7">Plassering av hovedkontoret til ringen avgjer kva for ei sone ringen kjem i.</article><article class="legalP" data-absoluteaddress="/paragraf/5/ledd/8/" id="paragraf-5-ledd-8">Om mekaniseringstilskott:</article><article class="legalP" data-absoluteaddress="/paragraf/5/ledd/9/" id="paragraf-5-ledd-9">Utvalet for forsøksringane avgjer kvart år kva tilskottssatsen skal vere. Tilskottet skal tilpassast løyvinga og talet på innkomne søknader.</article></article><article class="legalArticle" data-lovdata-URL="LTI/forskrift/1990-04-17-279/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad, sakshandsaming</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Søknad om tilskott skal sendast til Utvalet for forsøksringane innen 1. april året før det aktuelle budsjettåret. For søknad om driftstilskott skal ein nytte skjema fastsett av utvalet.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Søknadsskjemaet får ein frå sekretariatet for Landbrukets Forsøksringar, postboks 163, 1430 Ås.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Utvalet for forsøksringane har ansvaret for å fastsetje tilskottsprosenten for driftstilskott og dei andre tilskotta slik at ein ikkje overskrid løyvinga.</article></article><article class="legalArticle" data-lovdata-URL="LTI/forskrift/1990-04-17-279/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Landbruksdepartementet eller den det gir fullmakt fører kontroll med at vilkåra i forskrifta er oppfylt. Forsøksringane skal leggje fram dei dokumenta som kan vere nødvendige for gjennomføring av kontrollen.</article></article><article class="legalArticle" data-lovdata-URL="LTI/forskrift/1990-04-17-279/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Driftstilskott utbetalast til forsøksringane 2 gonger kvart år.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Mekaniseringstilskott utbetalast etterskottsvis og etter gitt tilsagn.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Særtilskott utbetalast etter løyving.</article></article><article class="legalArticle" data-lovdata-URL="LTI/forskrift/1990-04-17-279/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilbakebetaling</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Tilskottet, eller deler av det, kan krevjast betalt tilbake dersom det er gjort feilutbetalingar eller dersom det syner seg at vilkåra ikkje er oppfylte.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Det kan krevjast rente tilsvarande morarente ved tilbakebetaling.</article></article><article class="legalArticle" data-lovdata-URL="LTI/forskrift/1990-04-17-279/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Landbruksdepartementet kan i særlege høve fråvike føresegnene i denne forskrifta. Dispensasjonen må ikkje stride mot formålet med tilskottsordninga.</article></article><article class="legalArticle" data-lovdata-URL="LTI/forskrift/1990-04-17-279/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Vedtak som er gjort i medhold av forskrifta gir klagerett etter lov av 10. februar 1967 om behandlingsmåten i forvaltningssaker. Eventuelle klager sendes Landbruksdepartementet via Utvalet for forsøksringane.</article></article><article class="legalArticle" data-lovdata-URL="LTI/forskrift/1990-04-17-279/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Iverksetting</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrifta trer i kraft frå 1. januar 1990. Frå same tidspunkt oppheves forskrift for tilskott til forsøksringar, fastsett av Landbruksdepartementet 23. desember 1987.</article></article></main></body></html>