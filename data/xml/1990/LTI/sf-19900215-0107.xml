<!DOCTYPE html><html lang="no"><head><title>Forskrift om forebygging, begrensning og utrydding av sjukdommer hos ferskvannsfisk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:50</dd><dt class="legacyID">Datokode</dt><dd class="legacyID">FOR-1990-02-15-107</dd><dt class="dokid">DokumentID</dt><dd class="dokid">LTI/forskrift/1990-02-15-107</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 3</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-04-10-251</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-12-06-2/§8</li></ul></dd><dt class="dateOfPublication">Kunngjort</dt><dd class="dateOfPublication">1990-03-09</dd><dt class="title">Tittel</dt><dd class="title">Forskrift om forebygging, begrensning og utrydding av sjukdommer hos ferskvannsfisk.</dd><dt class="refid">RefID</dt><dd class="refid">forskrift/1990-02-15-107</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forebygging, begrensning og utrydding av sjukdommer hos ferskvannsfisk.<ul class="tocSubUl"><li>Kapittel I. Formål, virkeområde og definisjoner<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel II. Innførsel av ferskvannsfisk.<ul class="tocSubUl"><li>§ 4.</li><li>§ 5.</li></ul></li><li>Kapittel III. Drift av fiskeoppdrettsanlegg<ul class="tocSubUl"><li>§ 6. Fortegnelser over tilgang og avgang av fisk og rogn</li><li>§ 7. Strykeforbud ved smittsom sjukdom</li><li>§ 8. Stamfiskkontroll</li><li>§ 9. Rutinemessig desinfeksjon av rogn</li><li>§ 10. Besøk på fiskeoppdrettsanlegg</li><li>§ 11. Arbeidstøy og fottøy</li></ul></li><li>Kapittel IV. Salg, overføring og utsetting av levende fisk og rogn<ul class="tocSubUl"><li>§ 12. Helse- og opprinnelsesattest</li><li>§ 13. Sumping av kreps</li></ul></li><li>Kapittel V. Avfallsbehandling, brukt redskap m.v.<ul class="tocSubUl"><li>§ 14. Død fisk og smittefarlig avfall</li><li>§ 15. Brukt fiskeredskap, båter m.v.</li></ul></li><li>Kapittel VI. Særlige tiltak under sjukdomsbekjempelse<ul class="tocSubUl"><li>§ 16. Soner for bekjempelse av enkelte sjukdommer</li></ul></li><li>Kapittel VII. Dispensasjon og klage<ul class="tocSubUl"><li>§ 17. Dispensasjon</li><li>§ 18. Klagerett</li></ul></li><li>Kapittel VIII. Straff og ikrafttreden<ul class="tocSubUl"><li>§ 19. Straff</li><li>§ 20. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1990-02-15-107" id="dokument"><h1>Forskrift om forebygging, begrensning og utrydding av sjukdommer hos ferskvannsfisk.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 15. februar 1990 med hjemmel i § 8 i lov 6. desember 1968 nr. 2 om tiltak mot sjukdommer hos ferskvannsfisk.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-02-15-107/KAPITTEL_1" data-partID="k1"><h2>Kapittel I. Formål, virkeområde og definisjoner</h2><article class="legalArticle" data-lovdata-URL="LTI/forskrift/1990-02-15-107/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Formålet med disse forskrifter er å forebygge, begrense og utrydde smittsomme sjukdommer hos ferskvannsfisk.</article></article><article class="legalArticle" data-lovdata-URL="LTI/forskrift/1990-02-15-107/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Forskriftene gjelder for de sjukdommer som omfattes av lov 6. desember 1968 nr. 2 om tiltak mot sjukdommer hos ferskvannsfisk.</article></article><article class="legalArticle" data-lovdata-URL="LTI/forskrift/1990-02-15-107/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/3/punkt/1/" id="kapittel-1-paragraf-3-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/3/punkt/1/ledd/1/" id="kapittel-1-paragraf-3-punkt-1-ledd-1">Med ferskvannsfisk menes i disse forskrifter alle fiskearter som normalt kan forplante seg i ferskvann eller kan leve i ferskvann. Med ferskvannsfisk forstås også ferskvannskreps.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/3/punkt/2/" id="kapittel-1-paragraf-3-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/3/punkt/2/ledd/1/" id="kapittel-1-paragraf-3-punkt-2-ledd-1">Med meldepliktig sjukdom menes sjukdommer som lov om tiltak mot sjukdommer hos ferskvannsfisk gjelder for. Sjukdommene er inndelt i gruppene A, B og C.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/3/punkt/3/" id="kapittel-1-paragraf-3-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/3/punkt/3/ledd/1/" id="kapittel-1-paragraf-3-punkt-3-ledd-1">Med oppdrett menes all virksomhet der en fôrer eller behandler fisk og skalldyr med sikte på videresalg, konsum, fôr, reproduksjon, utsetting, forskning eller undervisning.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/3/punkt/4/" id="kapittel-1-paragraf-3-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/3/punkt/4/ledd/1/" id="kapittel-1-paragraf-3-punkt-4-ledd-1">Med stamfisk menes all fisk som det tas eller strykes rogn og/eller melke fra med sikte på reproduksjon.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/paragraf/3/punkt/5/" id="kapittel-1-paragraf-3-punkt-5"><span class="data-originalId">e)</span><article class="legalP" data-absoluteaddress="/kapittel/1/paragraf/3/punkt/5/ledd/1/" id="kapittel-1-paragraf-3-punkt-5-ledd-1">Med sone menes et avgrenset geografisk område opprettet av fylkesveterinæren som ledd i bekjempelsen av enkelte fiskesjukdommer hvor det gjelder særskilte tiltak, forbud eller påbud (jfr. § 16).</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-02-15-107/KAPITTEL_2" data-partID="k2"><h2>Kapittel II. Innførsel av ferskvannsfisk.</h2><article class="legalArticle" data-lovdata-URL="LTI/forskrift/1990-02-15-107/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Det er forbudt å innføre til landet:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">levende ferskvannsfisk og levende rogn av slik fisk. Forbudet gjelder likevel inntil videre ikke fisk som holdes i stueakvarier og rogn av slik fisk. Ferskvannskreps omfattes ikke av dette unntaket.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">død, usløyd laksefisk (salmonider).</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/1/ledd/1/punkt/3/" id="kapittel-2-paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/1/ledd/1/punkt/3/ledd/1/" id="kapittel-2-paragraf-1-ledd-1-punkt-3-ledd-1">død, ukokt ferskvannskreps.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/paragraf/1/ledd/1/punkt/4/" id="kapittel-2-paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/paragraf/1/ledd/1/punkt/4/ledd/1/" id="kapittel-2-paragraf-1-ledd-1-punkt-4-ledd-1">emballasje brukt ved transport av ferskvannsfisk og rogn av slik fisk.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/2/paragraf/1/ledd/1/punkt/5/" id="kapittel-2-paragraf-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/2/paragraf/1/ledd/1/punkt/5/ledd/1/" id="kapittel-2-paragraf-1-ledd-1-punkt-5-ledd-1">fiskefôr som inneholder rå fisk eller rått avfall av fisk, rekeskall m.v.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/2/paragraf/1/ledd/1/punkt/6/" id="kapittel-2-paragraf-1-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/2/paragraf/1/ledd/1/punkt/6/ledd/1/" id="kapittel-2-paragraf-1-ledd-1-punkt-6-ledd-1">næringsdyr o.l. (copepoder).</article></article></li><li data-li-identifier="7." data-name="7."><article class="listArticle" data-absoluteaddress="/kapittel/2/paragraf/1/ledd/1/punkt/7/" id="kapittel-2-paragraf-1-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/2/paragraf/1/ledd/1/punkt/7/ledd/1/" id="kapittel-2-paragraf-1-ledd-1-punkt-7-ledd-1">garn, garnutstyr samt utstyr til fangst av kreps som har vært brukt utenfor landets grenser.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/2/paragraf/1/ledd/1/punkt/8/" id="kapittel-2-paragraf-1-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/2/paragraf/1/ledd/1/punkt/8/ledd/1/" id="kapittel-2-paragraf-1-ledd-1-punkt-8-ledd-1">kalkingsutstyr og annet utstyr/gjenstander som kan medføre fare for spredning av smittsom sjukdom med mindre det er desinfisert.</article></article></li></ul></article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Landbruksdepartementet avgjør hvilke fiskeslag, fiskeprodukter, varer eller gjenstander som går inn under forbudet hvis det ved innførselen oppstår tvil om dette.</article></article><article class="legalArticle" data-lovdata-URL="LTI/forskrift/1990-02-15-107/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Landbruksdepartementet kan dispensere fra innførselsforbudet og fastsette vilkår for innførsel. Det kan herunder bestemme at levende fisk og rogn m.v. som tillates innført, skal undersøkes og eventuelt undergis spesiell behandling ved innførselen og gjøres til gjenstand for særskilt kontroll etter innførselen. Importøren plikter å dekke alle utgifter som er forbundet med innførselen og den etterfølgende kontroll.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1990-02-15-107/KAPITTEL_3" data-partID="k3"><h2>Kapittel III. Drift av fiskeoppdrettsanlegg</h2><article class="legalArticle" data-lovdata-URL="LTI/forskrift/1990-02-15-107/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fortegnelser over tilgang og avgang av fisk og rogn</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Ved fiskeoppdrettsanlegg skal det føres fortegnelser over all tilgang og avhending av levende fisk og rogn (utsetting, kjøp, salg, bytte, gaver osv.). Det skal likeledes føres fortegnelser over tap av fisk (rømming, dødelighet osv). Fortegnelsene skal oppbevares på anlegget i minst 3 (matfiskanlegg) respektive 5 år (settefiskanlegg), og skal kunne framlegges under inspeksjon av anlegget. Helseattester som følger med levende fisk eller rogn som tas inn i anlegget skal oppbevares i samme tidsrom.</article></article><article class="legalArticle" data-lovdata-URL="LTI/forskrift/1990-02-15-107/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Strykeforbud ved smittsom sjukdom</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Det er forbudt å stryke fisk i oppdrettsanlegg eller vassdrag hvor det er mistanke om eller påvist meldepliktig sjukdom i gruppe A og B uten særskilt løyve fra fylkesveterinæren.</article></article><article class="legalArticle" data-lovdata-URL="LTI/forskrift/1990-02-15-107/§8" data-name="§8" data-partID="§8" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Stamfiskkontroll</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Stamfiskanlegg og fisk som nyttes som stamfisk skal underkastes undersøkelser slik departementet bestemmer.</article></article><article class="legalArticle" data-lovdata-URL="LTI/forskrift/1990-02-15-107/§9" data-name="§9" data-partID="§9" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Rutinemessig desinfeksjon av rogn</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">All rogn skal desinfiseres på grønneggstadiet. (nybefruktet rogn før svelling).</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Desinfeksjonen skal også gjennomføres ved overflytting av rogn til annet anlegg.</article></article><article class="legalArticle" data-lovdata-URL="LTI/forskrift/1990-02-15-107/§10" data-name="§10" data-partID="§10" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Besøk på fiskeoppdrettsanlegg</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Eier eller annen ansvarlig for oppdrettsanlegget kan kreve at besøkende desinfiserer hender og eventuell brukt redskap før besøkende får adgang til anlegget, samt at det nyttes fottøy og overtrekkstøy som tilhører stedet.</article></article><article class="legalArticle" data-lovdata-URL="LTI/forskrift/1990-02-15-107/§11" data-name="§11" data-partID="§11" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Arbeidstøy og fottøy</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Eier og andre som arbeider regelmessig på oppdrettsanlegg skal bruke eget arbeidstøy og fottøy som ikke benyttes utenfor anlegget.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1990-02-15-107/KAPITTEL_4" data-partID="k4"><h2>Kapittel IV. Salg, overføring og utsetting av levende fisk og rogn</h2><article class="legalArticle" data-lovdata-URL="LTI/forskrift/1990-02-15-107/§12" data-name="§12" data-partID="§12" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Helse- og opprinnelsesattest</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Det er forbudt å utby til salgs, selge, gi bort, kjøpe, ta imot eller sette ut levende fisk og rogn uten at det foreligger gyldig helse- og opprinnelsesattest etter mønster som er godkjent av departementet. (M 0454).</article></article><article class="legalArticle" data-lovdata-URL="LTI/forskrift/1990-02-15-107/§13" data-name="§13" data-partID="§13" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Sumping av kreps</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Det er forbudt å sumpe (oppbevare fanget kreps i vassdrag) utenfor fangstplassen. Død eller sjuk kreps, krepseavfall e.l. må ikke kastes ut i vassdrag.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1990-02-15-107/KAPITTEL_5" data-partID="k5"><h2>Kapittel V. Avfallsbehandling, brukt redskap m.v.</h2><article class="legalArticle" data-lovdata-URL="LTI/forskrift/1990-02-15-107/§14" data-name="§14" data-partID="§14" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Død fisk og smittefarlig avfall</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">All sjuk eller død fisk og rogn, fiskeavskjær, brukt emballasje og annet avfall som kan være smittefarlig skal tilintetgjøres ved brenning, graves ned på avfallsplass som er godkjent av distriktsveterinæren eller behandles på annen godkjent måte.</article></article><article class="legalArticle" data-lovdata-URL="LTI/forskrift/1990-02-15-107/§15" data-name="§15" data-partID="§15" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Brukt fiskeredskap, båter m.v.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/paragraf/2/punkt/1/" id="kapittel-5-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/5/paragraf/2/punkt/1/ledd/1/" id="kapittel-5-paragraf-2-punkt-1-ledd-1">Båter, fiskeredskap og annet utstyr som er brukt i ett vassdrag skal være tørre før de brukes i annet vassdrag. Vannbeholdere skal ikke tømmes direkte i annet vassdrag.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/paragraf/2/punkt/2/" id="kapittel-5-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/5/paragraf/2/punkt/2/ledd/1/" id="kapittel-5-paragraf-2-punkt-2-ledd-1">Håver, garn og garnredskap som har vært brukt i vassdrag hvor det er mistanke om eller påvist fiskesjukdom i gruppe A eller B skal være desinfisert før det kan brukes i annet vassdrag.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/paragraf/2/punkt/3/" id="kapittel-5-paragraf-2-punkt-3"><span class="data-originalId">3.</span><article class="legalP" data-absoluteaddress="/kapittel/5/paragraf/2/punkt/3/ledd/1/" id="kapittel-5-paragraf-2-punkt-3-ledd-1">Brukt krepseredskap skal først desinfiseres og deretter tørkes før ny sesong eller før bruk på ny lokalitet.</article></article></li></ul></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1990-02-15-107/KAPITTEL_6" data-partID="k6"><h2>Kapittel VI. Særlige tiltak under sjukdomsbekjempelse</h2><article class="legalArticle" data-lovdata-URL="LTI/forskrift/1990-02-15-107/§16" data-name="§16" data-partID="§16" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Soner for bekjempelse av enkelte sjukdommer</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Som ledd i bekjempelsen av fiskesjukdommer i gruppe A og B kan fylkesveterinæren opprette geografiske soner for særskilte tiltak mot sjukdomsspredning, som f.eks:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/6/paragraf/1/ledd/1/punkt/1/" id="kapittel-6-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/6/paragraf/1/ledd/1/punkt/1/ledd/1/" id="kapittel-6-paragraf-1-ledd-1-punkt-1-ledd-1">forbud mot stryking av stamfisk uten særskilt løyve;</article></article></li><li data-li-identifier="2." data-name="2."><article class="listArticle" data-absoluteaddress="/kapittel/6/paragraf/1/ledd/1/punkt/2/" id="kapittel-6-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/6/paragraf/1/ledd/1/punkt/2/ledd/1/" id="kapittel-6-paragraf-1-ledd-1-punkt-2-ledd-1">forbud mot å føre levende fisk inn og ut av sonen;</article></article></li><li data-li-identifier="3." data-name="3."><article class="listArticle" data-absoluteaddress="/kapittel/6/paragraf/1/ledd/1/punkt/3/" id="kapittel-6-paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/6/paragraf/1/ledd/1/punkt/3/ledd/1/" id="kapittel-6-paragraf-1-ledd-1-punkt-3-ledd-1">forbud mot utsetting av fisk og mot overføring av fisk mellom vassdrag eller mellom oppdrettsanlegg;</article></article></li><li data-li-identifier="4." data-name="4."><article class="listArticle" data-absoluteaddress="/kapittel/6/paragraf/1/ledd/1/punkt/4/" id="kapittel-6-paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/6/paragraf/1/ledd/1/punkt/4/ledd/1/" id="kapittel-6-paragraf-1-ledd-1-punkt-4-ledd-1">særlige regler og påbud vedrørende transport og transportmidler;</article></article></li><li data-li-identifier="5." data-name="5."><article class="listArticle" data-absoluteaddress="/kapittel/6/paragraf/1/ledd/1/punkt/5/" id="kapittel-6-paragraf-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/6/paragraf/1/ledd/1/punkt/5/ledd/1/" id="kapittel-6-paragraf-1-ledd-1-punkt-5-ledd-1">påbud om særskilte laboratorieundersøkelser m.v;</article></article></li><li data-li-identifier="6." data-name="6."><article class="listArticle" data-absoluteaddress="/kapittel/6/paragraf/1/ledd/1/punkt/6/" id="kapittel-6-paragraf-1-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/6/paragraf/1/ledd/1/punkt/6/ledd/1/" id="kapittel-6-paragraf-1-ledd-1-punkt-6-ledd-1">påbud om brakklegging av lokalitet;</article></article></li><li data-li-identifier="7." data-name="7."><article class="listArticle" data-absoluteaddress="/kapittel/6/paragraf/1/ledd/1/punkt/7/" id="kapittel-6-paragraf-1-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/6/paragraf/1/ledd/1/punkt/7/ledd/1/" id="kapittel-6-paragraf-1-ledd-1-punkt-7-ledd-1">andre påbud, forbud og tiltak i tråd med forskriftenes formål.</article></article></li></ul></article><article class="legalP" data-absoluteaddress="/kapittel/6/paragraf/1/ledd/2/" id="kapittel-6-paragraf-1-ledd-2">Bestemmelsene som gjelder innenfor en slik sone er ikke til hinder for at fylkesveterinæren ved enkeltvedtak kan pålegge mer vidtgående tiltak eller lempe på tiltakene overfor det enkelte oppdrettsanlegg.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1990-02-15-107/KAPITTEL_7" data-partID="k7"><h2>Kapittel VII. Dispensasjon og klage</h2><article class="legalArticle" data-lovdata-URL="LTI/forskrift/1990-02-15-107/§17" data-name="§17" data-partID="§17" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Fylkesveterinæren kan gjøre unntak fra bestemmelsene i denne forskriften. I forbindelse med unntakene kan det settes de vilkår som anses nødvendige.</article><article class="legalP" data-absoluteaddress="/kapittel/7/paragraf/1/ledd/2/" id="kapittel-7-paragraf-1-ledd-2">Ved overføring av levende fisk og rogn mellom fylker tillegges dispensasjonsadgangen fylkesveterinæren i mottaksfylket. Fylkesveterinærens dispensasjonsadgang gjelder ikke kap. 2 i denne forskrift.</article></article><article class="legalArticle" data-lovdata-URL="LTI/forskrift/1990-02-15-107/§18" data-name="§18" data-partID="§18" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Klagerett</span></h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Fylkesveterinærens avgjørelser etter denne forskrift kan påklages til Landbruksdepartementet.</article></article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTI/forskrift/1990-02-15-107/KAPITTEL_8" data-partID="k8"><h2>Kapittel VIII. Straff og ikrafttreden</h2><article class="legalArticle" data-lovdata-URL="LTI/forskrift/1990-02-15-107/§19" data-name="§19" data-partID="§19" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Straff</span></h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Overtredelse av disse forskrifter eller påbud eller bestemmelser gitt i medhold av forskriftene er straffbar, jfr. § 11 i lov 6. desember 1968 nr. 2 om tiltak mot sjukdommer hos ferskvannsfisk.</article></article><article class="legalArticle" data-lovdata-URL="LTI/forskrift/1990-02-15-107/§20" data-name="§20" data-partID="§20" data-absoluteaddress="/kapittel/8/paragraf/2/" id="kapittel-8-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/8/paragraf/2/ledd/1/" id="kapittel-8-paragraf-2-ledd-1">Disse forskrifter trer i kraft umiddelbart. Samtidig oppheves forskrift om forebygging, begrensning og utrydding av sjukdommer hos ferskvannsfisk, fastsatt av Landbruksdepartementet 10. april 1989 nr. 251 og forskrifter om bekjempelse av sjukdommer hos ferskvannsfisk, fastsatt av Landbruksdepartementet 2. juni 1969, med endringer senest 26. mai 1988.</article></article></section></main></body></html>