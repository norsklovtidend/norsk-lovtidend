<!DOCTYPE html><html lang="no"><head><title>Forskrifter for bruk av Den norske kirkes våpen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:30</dd><dt class="legacyID">Datokode</dt><dd class="legacyID">FOR-1990-06-08-4151</dd><dt class="dokid">DokumentID</dt><dd class="dokid">LTI/forskrift/1990-06-08-4151</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 22</dd><dt class="dateInForce">I kraft fra</dt><dd class="dateInForce">1990-09-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1990-09-28-866</li></ul></dd><dt class="dateOfPublication">Kunngjort</dt><dd class="dateOfPublication">1997-10-31</dd><dt class="title">Tittel</dt><dd class="title">Forskrifter for bruk av Den norske kirkes våpen.</dd><dt class="miscInformation">Annet om dokumentet</dt><dd class="miscInformation">Fastsatt av Kirkerådet 8. juni 1990 med hjemmel i Kronprinsreg.res. av 28. september 1990 nr. 866 om godkjenning av våpen og flagg for Den norske kirke.</dd><dt class="refid">RefID</dt><dd class="refid">forskrift/1990-06-08-4151</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrifter for bruk av Den norske kirkes våpen.<ul class="tocSubUl"><li>I<ul class="tocSubUl"><li>1. Definisjon</li><li>2. Generelle bestemmelser om bruk</li><li>3. Bruk av våpenet på trykksaker</li><li>4. Bruk av våpenskjold</li><li>5. Bruk av kirkeflagg</li><li>6. Bruk av våpenet i faner, vimpler m.v.</li><li>7. Bruk av våpenet i stempel og segl</li><li>8. Våpenets utforming og utførelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1990-06-08-4151" id="dokument"><h1>Forskrifter for bruk av Den norske kirkes våpen.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1990-06-08-4151/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1990-06-08-4151/1" data-name="1" data-partID="1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">1</span>. <span class="legalArticleTitle">Definisjon</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Den norske kirkes våpen, fastsatt ved Kronprinsregentens resolusjon av 28. september 1990 nr. 866, er: I rødt et gull kløverbladkors lagt over to økser med gull skaft og sølv blad som vender utover. Våpenet omfatter enhver heraldisk form.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Den norske kirkes flagg, fastsatt ved Kronprinsregentens resolusjon av 28. september 1990 nr. 866, er: I rødt et gult kløverbladkors lagt over to økser med gult skaft og hvite blad som vender utover. Flagget har rektangulær form i forholdet 1:1,2.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Våpenets motiv er det merke som lenge har vært oppfattet som fellesmerke for Den norske kirke, Olavsmerket. Den vanligste tolkning er at det universelle kristne symbol – korset – er lagt over norske kristne symboler – Hellig-Olavs martyrøkser.</article></article><article class="legalArticle" data-lovdata-URL="LTI/forskrift/1990-06-08-4151/2" data-name="2" data-partID="2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">2</span>. <span class="legalArticleTitle">Generelle bestemmelser om bruk</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Som hovedregel kan våpenet bare brukes av Den norske kirkes offisielle organer under utøvelse av kirkelig tjeneste, og til dekorasjon.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Våpenet må ikke få tilføyelser av heraldisk karakter, eller bli sammenstilt med andre emblemer, uten at det er eller blir gitt særskilt tillatelse av Kirkerådet.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Enhver kombinasjon av våpenet med regionale eller lokale våpen i Den norske kirke, må følge de tekniske og heraldiske kvalitetsnormer.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Våpenet må ikke brukes slik at det kan oppfattes som privat kjennetegn. Private kjennetegn må heller ikke sammenstilles med våpenet.</article><article class="legalP" data-absoluteaddress="/kapittel/1/paragraf/2/ledd/5/" id="kapittel-1-paragraf-2-ledd-5">Bruk av våpenet på souvenirer for salg, er ikke tillatt uten særskilt tillatelse av Kirkerådet.</article></article><article class="legalArticle" data-lovdata-URL="LTI/forskrift/1990-06-08-4151/3" data-name="3" data-partID="3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">3</span>. <span class="legalArticleTitle">Bruk av våpenet på trykksaker</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Våpenet kan benyttes på alle offisielle kirkelige trykksaker og papirer, forutsatt at det gis en passende plass. Våpenet kan således gjengis på bøker, hefter og plakater m.v., som utgis av offisielle organer i Den norske kirke, og som fremtrer med et visst offisielt innhold. Våpenet bør være trykt på dokumenter hvor det er nødvendig eller ønskelig av hensyn til dokumentets rettskraft.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Våpenet kan videre være trykt på andre dokumenter hvor det bør synes at dokumentet er et offisielt kirkelig dokument.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Våpenet kan anvendes på brevark som benyttes av Den norske kirkes offisielle organer, i farver, i konturtegning eller i svart/hvitt.</article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">For at våpenet skal fremtre på en korrekt måte, bør det, i samsvar med heraldiske regler, stå øverst eller forrest (det vil si ved den skrivendes venstre hånd), eller i midten i forhold til annet utstyr eller tekst. Våpenet skal plasseres så fritt som mulig i forhold til tekst m.v., og størrelsen skal svare både til våpenets betydning som kirkelig kjennetegn og til kravene om at tegningen skal stå klart for øyet. Det bør være harmoni mellom sats og våpen.</article></article><article class="legalArticle" data-lovdata-URL="LTI/forskrift/1990-06-08-4151/4" data-name="4" data-partID="4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">4</span>. <span class="legalArticleTitle">Bruk av våpenskjold</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Våpenskjold skal brukes med sine farver, med mindre særskilt tillatelse foreligger.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Våpenskjoldet kan brukes som eiermerke på bygninger, biler, skilt og andre gjenstander. Våpenskjoldet i farger kan etter nærmere bestemmelse brukes til jakkemerke m.v.</article></article><article class="legalArticle" data-lovdata-URL="LTI/forskrift/1990-06-08-4151/5" data-name="5" data-partID="5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">5</span>. <span class="legalArticleTitle">Bruk av kirkeflagg</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Den norske kirkes flagg kan heises ved gudstjeneste, når offisielle kirkelige organer har møte og ellers etter nærmere bestemmelse.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Kirkeflagget rangeres etter nasjonalflagget, og prinsippielt likt med samenes flagg.</article></article><article class="legalArticle" data-lovdata-URL="LTI/forskrift/1990-06-08-4151/6" data-name="6" data-partID="6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">6</span>. <span class="legalArticleTitle">Bruk av våpenet i faner, vimpler m.v.</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Våpenet kan utføres som bordflagg, tverrskåret eller i vimpelform, til bruk som dekorasjon ved kirkelige tilstelninger. Motivet brukes da uten skjoldinnfatning, som i flagget.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Til dekorativ bruk kan våpenet utformes og brukes som hengende banner, etter nærmere bestemmelse.</article></article><article class="legalArticle" data-lovdata-URL="LTI/forskrift/1990-06-08-4151/7" data-name="7" data-partID="7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">7</span>. <span class="legalArticleTitle">Bruk av våpenet i stempel og segl</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Våpenet kan brukes uten skjoldinnfatning, med embetets, rådets eller institusjonens navn i en innskriftsring langs kanten. Embetssegl har spissoval form, råds- og institusjonssegl har sirkelform.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Segl kan fremstilles som oblatsegl til bruk på dokumenter, til lukking av konvolutter o.l.</article></article><article class="legalArticle" data-lovdata-URL="LTI/forskrift/1990-06-08-4151/8" data-name="8" data-partID="8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">8</span>. <span class="legalArticleTitle">Våpenets utforming og utførelse</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Våpenet kan gjengis i ulike typer teknikker og materialer, f. eks. i flatestil, malt, tegnet, vevd, brodert eller gravert.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Enhver utføring av våpenet må følge de tekniske og heraldiske kvalitetsnormer, med riktige farver, former og proporsjoner.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1990-06-08-4151/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften gjelder fra 28. september 1990.</article></section></main></body></html>