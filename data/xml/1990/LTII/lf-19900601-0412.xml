<!DOCTYPE html><html lang="no"><head><title>Forskrift om fiske i fredningssoner ved elveutløp i sjøen, Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:20</dd><dt class="legacyID">Datokode</dt><dd class="legacyID">FOR-1990-06-01-412</dd><dt class="dokid">DokumentID</dt><dd class="dokid">LTII/forskrift/1990-06-01-412</dd><dt class="publishedIn">Publisert i</dt><dd class="publishedIn">Avd II 1990 Nr. 6</dd><dt class="dateInForce">I kraft fra</dt><dd class="dateInForce">1990-06-01</dd><dt class="appliesTo">Gjelder for</dt><dd class="appliesTo">Sør-Trøndelag</dd><dt class="basedOn">Hjemmel</dt><dd class="basedOn"><ul><li>lov/1964-03-06/§68</li><li>forskrift/1965-09-24-3890</li></ul></dd><dt class="dateOfPublication">Kunngjort</dt><dd class="dateOfPublication">1990-06-22</dd><dt class="titleShort">Korttittel</dt><dd class="titleShort">Forskrift om fiske i fredningssoner ved e</dd><dt class="title">Tittel</dt><dd class="title">Forskrift om fiske i fredningssoner ved elveutløp i sjøen, Sør-Trøndelag.</dd><dt class="refid">RefID</dt><dd class="refid">forskrift/1990-06-01-412</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fiske i fredningssoner ved elveutløp i sjøen, Sør-Trøndelag.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTII/forskrift/1990-06-01-412" id="dokument"><h1>Forskrift om fiske i fredningssoner ved elveutløp i sjøen, Sør-Trøndelag.</h1><article class="legalP" data-absoluteaddress="/ledd/1/" id="ledd-1">Med hjemmel i lov av 6. mars 1964 om laksefiske og innlandsfiske § 68 , jfr. kgl.res. av 24. september 1965 og delegering til fylkesmannen av 28. februar 1989, har fylkesmannen i Sør-Trøndelag 1. juni 1990 gitt følgende forskrift om fiske i fredningssoner ved elveutløp i sjøen i Sør-Trøndelag fylke.</article><article class="legalArticle" data-lovdata-URL="LTII/forskrift/1990-06-01-412/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I fredningssonene i sjøen utenfor Fjelna, Søa og Åelva i Hemne kommune, Grytelva og Sagelva i Hitra kommune, Homla i Malvik kommune, Orkla i Orkdal kommune, Steinsdalselva i Osen kommune, Skauga i Rissa kommune, Gaula/Vigda i Melhus, Skaun og Trondheim kommuner og Stordalselva/Norddalselva i Åfjord kommune, er alt fiske med kastenot, snurpenot, drivgarn, settegarn og liknende innretning, og dorg med mer enn tre enkeltkroker eller en trippelkrok, forbudt i tiden fra og med 15. april til og med 30. september.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forbudet gjelder likevel ikke fiske etter laks og sjøørret i den lovlige fisketiden med kilenot med maskevidde 5,8 cm eller mer, og med laskeverp eller lignende redskaper i tiden mandag kl. 18.00 til onsdag kl. 18.00, når slikt redskap er brukt før matrikkelrevisjonen etter lov av 6. juni 1863, og fisket da beviselig er medregnet til økning av eiendommens matrikkelskyld.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forbudet gjelder heller ikke fiske etter sild, brisling og makrell med nøter på minst 150 m lengde og 30 m dybde, og fiske etter saltvannsfisk med bunnsatte garn på større dyp enn 10 m. Unntaket gjelder manntallsførte fiskere på blad B.</article></article><article class="legalArticle" data-lovdata-URL="LTII/forskrift/1990-06-01-412/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fredningssonene omfatter følgende områder:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Fjelna. Fra grense elv/sjø og ut til en rett linje trukket fra nordre punkt på Fjelsetneset og rett over fjorden.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Søa. Fra grense elv/sjø og ut til en rett linje trukket fra Skograndneset over til Merkesneset.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Åelva. Fra grense elv/sjø og ut til to rette linjer trukket fra SØ spiss av Belsvikholmen til hhv. Kalvneset øst for Djupvika og til nes vest for Kobbsteinbukta.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Grytelva. Fra grense elv/sjø og ut til en rett linje trukket fra spissen av Grytskaget over til nordre spiss i Sandvikbukta.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Sagelva. Et område begrenset av en rett linje trukket fra ytterste odde på Nordsiden av Sandbukta (UTM 32MR704439) rett over Laugen til et nes på vestsiden (UTM 32MR696438), og en rett linje trukket fra et punkt 350 meter fra Sagfossen (UTM 32MR699433) rett over Laugen til et punkt på vestsiden (UTM 32MR696433).</article></article></li><li data-li-identifier="f." data-name="f."><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f.</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">Homla. Fra grense elv/sjø og ut til en rett linje trukket fra oljetanken rett nedenfor Nygården på nordsiden av fjorden og til sydøstre spiss på Djupvasskaia på sydsiden.</article></article></li><li data-li-identifier="g." data-name="g."><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">g.</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">Orkla. Fra grense elv/sjø og ut til en rett linje trukket fra nordre hjørne av den nordøstlige beliggende fabrikkbygning på Ferrolegeringsverkets anlegg på Thamshavn og tvers over fjorden til nordøstre hjørne av naustet på gården Furen på Geitastrand.</article></article></li><li data-li-identifier="h." data-name="h."><article class="listArticle" data-absoluteaddress="/paragraf/2/ledd/1/punkt/8/" id="paragraf-2-ledd-1-punkt-8"><span class="data-originalId">h.</span><article class="legalP" data-absoluteaddress="/paragraf/2/ledd/1/punkt/8/ledd/1/" id="paragraf-2-ledd-1-punkt-8-ledd-1">Steinsdalselva. Fra grense elv/sjø og ut til en rett linje trukket over Osstraumen.</article></article></li><li data-li-identifier="i." data-name="i."><article class="listArticle" data-absoluteaddress="/paragraf/2/ledd/1/punkt/9/" id="paragraf-2-ledd-1-punkt-9"><span class="data-originalId">i.</span><article class="legalP" data-absoluteaddress="/paragraf/2/ledd/1/punkt/9/ledd/1/" id="paragraf-2-ledd-1-punkt-9-ledd-1">Skauga. Fra grense elv/sjø og ut til en rett linje trukket fra nordøstre hjørne av Arne Bredesen jr.s våningshus ved Fosen Dampskipsselskaps tidligere brygge på Uddu og til sydvestre hjørne av Kristoffer Lerfalds naust i nærheten av Havnevesenets båtfeste på nordsiden.</article></article></li><li data-li-identifier="j." data-name="j."><article class="listArticle" data-absoluteaddress="/paragraf/2/ledd/1/punkt/10/" id="paragraf-2-ledd-1-punkt-10"><span class="data-originalId">j.</span><article class="legalP" data-absoluteaddress="/paragraf/2/ledd/1/punkt/10/ledd/1/" id="paragraf-2-ledd-1-punkt-10-ledd-1">Gaula/Vigda. Fra grense elv/sjø og ut til en rett linje trukket fra Mulberget på Byneset over til Ølholmskjeret i Buvika.</article></article></li><li data-li-identifier="k." data-name="k."><article class="listArticle" data-absoluteaddress="/paragraf/2/ledd/1/punkt/11/" id="paragraf-2-ledd-1-punkt-11"><span class="data-originalId">k.</span><article class="legalP" data-absoluteaddress="/paragraf/2/ledd/1/punkt/11/ledd/1/" id="paragraf-2-ledd-1-punkt-11-ledd-1">Stordalselva/Norddalselva. Fra grense elv/sjø og ut til en rett linje trukket fra ytterste spiss av Jovikodden og tvers over fjorden til ytterste spiss av Askjærholmen.</article></article></li></ul></article></article><article class="legalArticle" data-lovdata-URL="LTII/forskrift/1990-06-01-412/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Grensene for de fredete sonene avmerkes med bolter eller rør.</article></article><article class="legalArticle" data-lovdata-URL="LTII/forskrift/1990-06-01-412/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Brudd på denne forskrift er straffbart.</article></article><article class="legalArticle" data-lovdata-URL="LTII/forskrift/1990-06-01-412/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriften trer i kraft straks. Samtidig oppheves følgende forskrifter i Sør-Trøndlag fylke:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Kgl.res. av 14. april 1954 for fiske utenfor Grytelva i Kvenvær herred.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Kgl.res. av 10. juni 1955 for fiske ved utløpet av Stordalselva og Arnevikelva i indre Åfjord.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Direktoratforskrift av 3. april 1967 for fiske ved utløpet av Høvikelva, Osen herred.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">Direktoratforskrift av 31. august 1970 om fisket ved utløpet av Homla, Malvik kommune.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/5/" id="paragraf-5-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/5/ledd/1/" id="paragraf-5-ledd-1-punkt-5-ledd-1">Direktoratforskrift av 23. mars 1976 om fiske i og ved utløpet av Orkla elv, Orkla kommune.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/6/" id="paragraf-5-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/6/ledd/1/" id="paragraf-5-ledd-1-punkt-6-ledd-1">Direktoratforskrift av 21. februar 1979 om fredningssone i sjøen utenfor Sagelva, Hitra kommune.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/7/" id="paragraf-5-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/7/ledd/1/" id="paragraf-5-ledd-1-punkt-7-ledd-1">Direktoratforskrift av 16. februar 1984 om fredet sone i sjøen utenfor Skauga, Rissa kommune.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/8/" id="paragraf-5-ledd-1-punkt-8"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/8/ledd/1/" id="paragraf-5-ledd-1-punkt-8-ledd-1">Fylkesmannens forskrift av 8. mai 1989 nr. § 1 om fredning ved utløp av laksevassdrag med tillegg av 18. juli 1989.</article></article></li></ul></article></article></main></body></html>