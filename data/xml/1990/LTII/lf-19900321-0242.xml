<!DOCTYPE html><html lang="no"><head><title>Forskrift om jaktregler for Leksvik bygdeallmenning, Leksvik kommune, Nord-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:01</dd><dt class="legacyID">Datokode</dt><dd class="legacyID">FOR-1990-03-21-242</dd><dt class="dokid">DokumentID</dt><dd class="dokid">LTII/forskrift/1990-03-21-242</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 4</dd><dt class="appliesTo">Gjelder for</dt><dd class="appliesTo">Leksvik kommune, Nord-Trøndelag.</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§30</li></ul></dd><dt class="dateOfPublication">Kunngjort</dt><dd class="dateOfPublication">1990-04-30</dd><dt class="titleShort">Korttittel</dt><dd class="titleShort">Forskrift om jaktregler for Leksvik bygde</dd><dt class="title">Tittel</dt><dd class="title">Forskrift om jaktregler for Leksvik bygdeallmenning, Leksvik kommune, Nord-Trøndelag.</dd><dt class="refid">RefID</dt><dd class="refid">forskrift/1990-03-21-242</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om jaktregler for Leksvik bygdeallmenning, Leksvik kommune, Nord-Trøndelag.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTII/forskrift/1990-03-21-242" id="dokument"><h1>Forskrift om jaktregler for Leksvik bygdeallmenning, Leksvik kommune, Nord-Trøndelag.</h1><article class="legalP" data-absoluteaddress="/ledd/1/" id="ledd-1">Med hjemmel i lov av 29. mai 1981 nr. 38 om viltet (viltloven), jf § 30, har Direktoratet for naturforvaltning 21. mars 1990, ved forskrift fastsatt følgende jaktregler for Leksvik bygdeallmenning, Leksvik kommune, Nord-Trøndelag fylke.</article><article class="legalArticle" data-lovdata-URL="LTII/forskrift/1990-03-21-242/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Jakten og fangsten i Leksvik bygdeallmenning forvaltes av allmenningsstyret i samsvar med disse regler. Allmenningsstyret skal herunder ta sikte på et fornuftig viltstell og en rasjonell utnyttelse av jakten og fangsten i allmenningen. Styret skal videre arbeide for at jaktlovgivningen og allmenningens egne jaktregler blir overholdt.</article></article><article class="legalArticle" data-lovdata-URL="LTII/forskrift/1990-03-21-242/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ingen må drive jakt eller fangst i allmenningen uten på forhånd å ha løst jaktkort i samsvar med viltlovens § 40 og med disse jaktregler. Jaktkort skal lyde på navn og kan ikke overdras. Det skal alltid bringes med under jakten og forevises på forlangende.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Jaktkort utstedes bare mot forevisning av kvittering av betalt jegeravgift og eventuelt de avgifter som omhandles i viltlovens § 40 samt betaling av den fastsatte avgift til allmenningen.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Alle som har bruksrett i allmenningen med huslyd og andre som bor på eller er knyttet til driften av eiendom som har bruksrett i allmenningen, har når vilkårene etter forrige ledd er oppfylt, krav på å få utstedt jaktkort, som likevel ikke gir rett til jakt etter elg, hjort eller rådyr.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Allmenningsstyret avgjør i hvilken utstrekning jaktkort skal utstedes til andre enn dem som går inn under forrige ledd og eventuelt fordelingen av slike kort mellom innenbygdsboende og andre søkere. Viltnemnda gis anledning til å uttale seg før allmenningsstyret avgjør saken.</article></article><article class="legalArticle" data-lovdata-URL="LTII/forskrift/1990-03-21-242/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Avgiften for jaktkort som gjelder annet vilt enn elg, hjort og rådyr skal være:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">For bruksberettigede kr. 50,- pr. år og kr. 25,- for ukekort.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">For innenbygdsboende i Leksvik kommune kr. 100,- pr. år og kr. 50,- for ukekort.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">For personer som ikke går inn under a og b kr. 150,- pr. år uten hund og kr. 200,- pr. år med hund.</article><article class="legalP" data-absoluteaddress="/paragraf/3/ledd/1/punkt/3/ledd/2/" id="paragraf-3-ledd-1-punkt-3-ledd-2">Ukekort kr. 75,- uten hund og kr. 150,- med hund.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Allmenningsstyret kan, etter kunngjøring i god tid, endre disse priser i pakt med det generelle prisnivå når forholdene tilsier det.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Jaktåret regnes fra 1. april til og med 31. mars.</article></article></li></ul></article></article><article class="legalArticle" data-lovdata-URL="LTII/forskrift/1990-03-21-242/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Allmenningsstyret kan foreta innskrenkninger med hensyn til tiden, området og måten for utøving av jakt og fangst når dette ansees nødvendig av hensyn til viltbestanden. For jegere som ikke er bruksberettigede, eller likestilt med bruksberettigede, kan allmenningsstyret bestemme at jaktkortet bare skal gi adgang til jakt etter visse, nærmere angitte viltarter og begrense det antall vilt av de forskjellige slag som kan felles pr. kort.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Før allmenningsstyret treffer noe vedtak i henhold til foregående ledd, skal viltnemnda være gitt adgang til å uttale seg.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Allmenningsstyrets vedtak i henhold til denne paragraf trer ikke i kraft før tidligst 4 uker etter at det er kunngjort på den måte som er vanlig i distriktet.</article></article><article class="legalArticle" data-lovdata-URL="LTII/forskrift/1990-03-21-242/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Innenfor rammen av hva gjeldende bestemmelser til enhver tid gir adgang til, avgjør allmenningsstyret hvor mange dyr det skal søkes fellingstillatelse for av elg, rådyr og eventuelt andre viltarter dersom særskilt fellingstillatelse er nødvendig.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Elgjakten leies ut av allmenningsstyret etter kunngjøring som er vanlig i distriktet i god tid i forveien.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">For det antall rådyr som det blir gitt tillatelse til å felle utstedes særskilt kort som hvert gir adgang til å felle 1 dyr.</article></article><article class="legalArticle" data-lovdata-URL="LTII/forskrift/1990-03-21-242/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">De som får utstedt jaktkort på allmenningen, plikter å gi de opplysninger over felt og fanget vilt som blir krevd av allmenningsstyret eller pålagt av Direktoratet for naturforvaltning. Allmenningsstyret er ansvarlig for at de opplysninger direktoratet krever med hjemmel i viltloven blir avgitt.</article></article><article class="legalArticle" data-lovdata-URL="LTII/forskrift/1990-03-21-242/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Allmenningsstyret kan ansette nødvendig jaktoppsyn. Hvis forholdene ligger til rette for det, kan allmenningsstyret samarbeide med andre jaktområder (grunneierlag) og med viltnemnda om felles oppsyn over større områder.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Ulovlig jakt og fangst skal meldes til politiet av styret eller dets formann.</article></article><article class="legalArticle" data-lovdata-URL="LTII/forskrift/1990-03-21-242/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overtredelse av disse bestemmelser kan medføre straff og inndragning samt tap av retten til å drive jakt og fangst.</article></article><article class="legalArticle" data-lovdata-URL="LTII/forskrift/1990-03-21-242/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse regler trer i kraft straks og avløser reglene fra 1. april 1974.</article></article></main></body></html>