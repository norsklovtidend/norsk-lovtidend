<!DOCTYPE html><html lang="no"><head><title>Forskrift om torghandel, Hadsel kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:53</dd><dt class="legacyID">Datokode</dt><dd class="legacyID">FOR-1990-07-06-560</dd><dt class="dokid">DokumentID</dt><dd class="dokid">LTII/forskrift/1990-07-06-560</dd><dt class="publishedIn">Publisert i</dt><dd class="publishedIn">Avd II 1990 Nr. 8</dd><dt class="dateInForce">I kraft fra</dt><dd class="dateInForce">1990-07-06</dd><dt class="appliesTo">Gjelder for</dt><dd class="appliesTo">Hadsel kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1990-08-07</dd><dt class="titleShort">Korttittel</dt><dd class="titleShort">Forskrift om torghandel</dd><dt class="title">Tittel</dt><dd class="title">Forskrift om torghandel, Hadsel kommune, Nordland.</dd><dt class="refid">RefID</dt><dd class="refid">forskrift/1990-07-06-560</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om torghandel, Hadsel kommune, Nordland.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTII/forskrift/1990-07-06-560" id="dokument"><h1>Forskrift om torghandel, Hadsel kommune, Nordland.</h1><article class="legalP" data-absoluteaddress="/ledd/1/" id="ledd-1">Fylkesmannen i Nordland har 6. juli 1990 i medhold av lov av 6. juni 1980 nr. 21 § 3-2, 5. ledd stadfestet Hadsel kommunestyres vedtak av 3. mai 1990 om vedtekt for torghandel i Hadsel kommune:</article><article class="legalArticle" data-lovdata-URL="LTII/forskrift/1990-07-06-560/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Etter at politiets og helserådets uttalelse er innhentet, bestemmer formannskapet hvor torghandel kan foregå. Havnestyrets uttalelse skal innhentes når det gjelder områder som står under havnestyrets forvaltning.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forslag til torgavgifter fremmes av Hovedutvalg for teknisk sektor, og skal vedtas av kommunestyret.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Den daglige driften av torgområdene tillegges teknisk etat, som tilviser torgplass, innkrever torgavgift samt utøver nødvendig kontroll med torghandelen.</article></article><article class="legalArticle" data-lovdata-URL="LTII/forskrift/1990-07-06-560/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Torghandel kan finne sted mandag til fredag fra kl. 08.00 til kl. 17.00 og lørdag fra kl. 08.00 til kl. 14.00. Påske-, pinse-, jul- og nyttårsaften må salg ikke finne sted etter kl. 14.00.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Torghandlende må ikke ta plass på torg tidligere enn en time før den tid som er fastsatt for torghandel.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Etter torgtidens slutt skal alle varer, kjøretøyer, bord, kurver, samt alt avfall være fjernet fra torget.</article></article><article class="legalArticle" data-lovdata-URL="LTII/forskrift/1990-07-06-560/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">De handlende anvises plass av teknisk etat.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Som regel skal ingen ha mer enn en salgplass på torget.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Ingen må selge fra annen plass enn den som er tilvist. Er det ikke tilstrekkelig plass for alle handlende, skal produsenter ha fortrinnsrett ved tildeling.</article></article><article class="legalArticle" data-lovdata-URL="LTII/forskrift/1990-07-06-560/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">De handlende må sørge for at omgivelsene ikke skjemmes eller tilsøles av virksomheten.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Alle må rette seg etter de pålegg som politiet gir av hensyn til alminnelig orden, og etter de påbud som helserådet gir.</article></article><article class="legalArticle" data-lovdata-URL="LTII/forskrift/1990-07-06-560/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Politiet kan forby barn under 16 år å utøve torghandel uten som hjelp for voksne.</article></article><article class="legalArticle" data-lovdata-URL="LTII/forskrift/1990-07-06-560/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fra disse bestemmelser kan politiet – i særlige tilfeller – meddele dispensasjon.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Forskriften trer i kraft straks.</article></article></main></body></html>