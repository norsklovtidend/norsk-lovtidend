<!DOCTYPE html><html lang="no"><head><title>Forskrift for handel utenom fast utsalgssted, Vågan kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:51</dd><dt class="legacyID">Datokode</dt><dd class="legacyID">FOR-1990-07-11-567</dd><dt class="dokid">DokumentID</dt><dd class="dokid">LTII/forskrift/1990-07-11-567</dd><dt class="publishedIn">Publisert i</dt><dd class="publishedIn">Avd II 1990 Nr. 8</dd><dt class="dateInForce">I kraft fra</dt><dd class="dateInForce">1990-07-11</dd><dt class="appliesTo">Gjelder for</dt><dd class="appliesTo">Vågan kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1990-08-07</dd><dt class="titleShort">Korttittel</dt><dd class="titleShort">Forskrift for handel utenom fast utsalgssted</dd><dt class="title">Tittel</dt><dd class="title">Forskrift for handel utenom fast utsalgssted, Vågan kommune, Nordland.</dd><dt class="refid">RefID</dt><dd class="refid">forskrift/1990-07-11-567</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for handel utenom fast utsalgssted, Vågan kommune, Nordland.<ul class="tocSubUl"><li>§ 1.</li><li>§ 2.</li><li>A. Torghandel, handel fra offentlige salgssteder<ul class="tocSubUl"><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li><li>B. Salg fra privat grunn som står i fri forbindelse med alminnelig beferdet strøk<ul class="tocSubUl"><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li><li>§ 17.</li></ul></li><li>C. Salg fra automater<ul class="tocSubUl"><li>§ 18.</li></ul></li><li>D. Dispensasjon<ul class="tocSubUl"><li>§ 19.</li></ul></li><li>E. Straffebestemmelser<ul class="tocSubUl"><li>§ 20.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1990-07-11-567" id="dokument"><h1>Forskrift for handel utenom fast utsalgssted, Vågan kommune, Nordland.</h1><article class="legalP" data-absoluteaddress="/ledd/1/" id="ledd-1">Fylkesmannen i Nordland har 11. juli 1990 i medhold av lov om handelsvirksomhet 6. juni 1980 nr. 21 § 3-2, 5. ledd, stadfestet Vågan kommunestyres vedtak av 27. juni 1990 om forskrift for handel utenom fast utsalgssted i Vågan kommune.</article><article class="legalArticle" data-lovdata-URL="LTII/forskrift/1990-07-11-567/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Etter at politiets og helserådets uttalelse er innhentet, bestemmer teknisk hovedutvalg i Vågan hvilke offentlige steder som kan nyttes til handelsvirksomhet m.m. i Vågan kommune. Herunder torg, gater, brygger o.l.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Når det gjelder områder som forvaltes av havnevesenet, innhentes uttalelse fra havnestyret.</article></article><article class="legalArticle" data-lovdata-URL="LTII/forskrift/1990-07-11-567/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den som vil framby næringsmidler enten det gjelder på offentlige og/eller på privat grunn, må på forhånd ha virksomheten godkjent av helse- og sosialstyret ved næringsmiddelkontrollen. Unntak herfra er selvfanget fisk solgt ifra eget fartøy, bær, frukt og grønnsaker.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Alle matvarer som fremstilles til salg skal være friske, ubedervede og uten skadelige forurensninger. Selges varene utildekket eller uinnpakket, må de anbringes i en høyde på minst 60 cm over grunnen. Alle matvarer som krever hygienisk behandling, må bare markedføres i ren emballasje.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">All handel med matvarer, frukt og bær er underlagt de bestemmelser om hygiene og renslighet som til enhver tid er fastsatt av helsemyndighetene. Næringsmiddelkontrollens kontrollør kan til enhver tid føre tilsyn etter næringsmiddelloven.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Frambud er all omsetning, servering og annen utlevering av næringsmidler. Bruk av næringsmidler til reklame og til gevinst ved lotteri er frambud.</article></article><section class="section" data-name="kapA" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1990-07-11-567/KAPITTEL_1" data-partID="k1"><h2>A. Torghandel, handel fra offentlige salgssteder</h2><article class="legalArticle" data-lovdata-URL="LTII/forskrift/1990-07-11-567/§3" data-name="§3" data-partID="§3" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Torghandel er tillatt på den torgplass teknisk hovedutvalg bestemmer. Videre er det fra kaier og båter tillatt å handle med fisk og skalldyr i fersk og tilvirket stand.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Ved plassmangel på torg har omsetning av fisk, samt varer fra jord-, skog- og hagebruk fortrinnsrett til plass der.</article></article><article class="legalArticle" data-lovdata-URL="LTII/forskrift/1990-07-11-567/§4" data-name="§4" data-partID="§4" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Salgstidene for torghandel skal følge Vågan kommunes lukningsvedtekter.</article></article><article class="legalArticle" data-lovdata-URL="LTII/forskrift/1990-07-11-567/§5" data-name="§5" data-partID="§5" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">All handel med matvarer, også frukt og bær, er underlagt de bestemmelser om hygiene og renslighet m.m. som til enhver tid blir fastsatt av helsemyndighetene.</article></article><article class="legalArticle" data-lovdata-URL="LTII/forskrift/1990-07-11-567/§6" data-name="§6" data-partID="§6" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Plasser opparbeidet for torghandel, jfr. § 3, inndeles i ruter à 48 m<sup>2</sup> (6  x  8) som merkes med nummer. Ingen handler kan tildeles mere enn 2 ruter.</article></article><article class="legalArticle" data-lovdata-URL="LTII/forskrift/1990-07-11-567/§7" data-name="§7" data-partID="§7" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Barn under 16 år må ikke drive torgsalg alene.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Alle som vil nytte torg- eller annen offentlig salgsplass må ha samtykke til dette og anvist plass fra Vågan kommune. Vågan formannskap avgjør hvem som skal utøve denne myndighet.</article></article><article class="legalArticle" data-lovdata-URL="LTII/forskrift/1990-07-11-567/§8" data-name="§8" data-partID="§8" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Ingen torghandler kan – uten særskilt tillatelse – nytte mer enn en bod eller vogn for sitt salg. Kjøretøyer som nyttes som slepevogner for boder, eller som lager for torgvarer, uten at det foretas salg direkte fra dem, er det ikke tillatt å parkere på torgplass.</article></article><article class="legalArticle" data-lovdata-URL="LTII/forskrift/1990-07-11-567/§9" data-name="§9" data-partID="§9" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Ingen må ta plass på salgstedet tidligere enn en halv time før den tiden som er fastsatt for torghandelen.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">De som driver salg som nevnt i § 2, må rette seg etter de pålegg som politiet gir av hensyn til den alminnelige orden, og etter de påbud som blir gitt av helserådet. De som ikke retter seg etter gitt pålegg og påbud kan politiet vise bort.</article><article class="legalP" data-absoluteaddress="/kapittel/1/paragraf/7/ledd/3/" id="kapittel-1-paragraf-7-ledd-3">De handlende skal sørge for renhold på stedet i salgstiden, og må sørge for at omgivelsene ikke skjemmes eller tilsøles av virksomheten.</article><article class="legalP" data-absoluteaddress="/kapittel/1/paragraf/7/ledd/4/" id="kapittel-1-paragraf-7-ledd-4">Vågan kommune (utleier) kan pålegges de handlende å sette opp papirkurver.</article><article class="legalP" data-absoluteaddress="/kapittel/1/paragraf/7/ledd/5/" id="kapittel-1-paragraf-7-ledd-5">Innen en halv time etter salgstidens slutt skal alle varer, kurver, bord m.m, boder og kjøretøy, samt alt avfall være fjernet fra salgsstedet.</article></article><article class="legalArticle" data-lovdata-URL="LTII/forskrift/1990-07-11-567/§10" data-name="§10" data-partID="§10" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Torghandler som tildeles bestemt plass, må ha tatt den i bruk innen kl 1000 den dagen handelsvirksomheten skal foregå. Ellers kan den tildeles en annen. Ingen tillatelse gis for lengre tid enn til 31. desember det år tillatelsen blir gitt.</article></article><article class="legalArticle" data-lovdata-URL="LTII/forskrift/1990-07-11-567/§11" data-name="§11" data-partID="§11" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Handlere som anvises plass på torg eller annen kommunal eiendom, skal betale avgift til kommunen for bruk av plassen.</article><article class="legalP" data-absoluteaddress="/kapittel/1/paragraf/9/ledd/2/" id="kapittel-1-paragraf-9-ledd-2">Vågan formannskap fastsetter størrelsen på avgiften.</article></article></section><section class="section" data-name="kapB" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1990-07-11-567/KAPITTEL_2" data-partID="k2"><h2>B. Salg fra privat grunn som står i fri forbindelse med alminnelig beferdet strøk</h2><article class="legalArticle" data-lovdata-URL="LTII/forskrift/1990-07-11-567/§12" data-name="§12" data-partID="§12" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Salg fra salgshaller/pølseboder kan bare skje fra plass som politiet godkjenner.</article></article><article class="legalArticle" data-lovdata-URL="LTII/forskrift/1990-07-11-567/§13" data-name="§13" data-partID="§13" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Salg fra de i § 12 nevnte steder, eller fra fartøyer, tomter og annen privat grunn, eller innganger til slike, samt fra portrom og innganger til bygninger, når disse står i umiddelbar eller fri forbindelse med alminnelig beferdet strøk, kan foregå fra kl 1500 til kl 2400 på hverdager og fra kl 1300 til 2400 på søn- og helligdager. 1. og 17. mai kan salget foregå fra kl 0900 til kl 2400, unntatt på søn- og helligdager. På St. Hansaften og Nyttårsaften kan holdes åpent til kl 0200 påfølgende dag. I tiden 1. juni til 31. august kan salget foregå inntil kl 0100.</article></article><article class="legalArticle" data-lovdata-URL="LTII/forskrift/1990-07-11-567/§14" data-name="§14" data-partID="§14" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Barn under 16 år må ikke drive salg som nevnt i §§ 12 og 13.</article></article><article class="legalArticle" data-lovdata-URL="LTII/forskrift/1990-07-11-567/§15" data-name="§15" data-partID="§15" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Formannskapet kan bestemme at salg som nevnt i §§ 12 og 13 skal være forbudt i visse strøk av kommunen. Før slike bestemmelser treffes, skal politiets og helserådets uttalelse være innhentet. Portrom og utganger må ikke sperres uten at brannvesenets tillatelse er gitt.</article></article><article class="legalArticle" data-lovdata-URL="LTII/forskrift/1990-07-11-567/§16" data-name="§16" data-partID="§16" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Den som vil drive salg som nevnt i §§ 12 og 13, må på forhånd melde dette skriftlig til Vågan kommune. Når utsalgssted flyttes eller legges ned, skal dette også meldes til kommunen.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Vågan kommune fører fortegnelse over alle mottatte meldinger og påser at helserådet og brannvesenets godkjenning er innhentet i de tilfeller det er nødvendig. Politiet skal godkjenne salgsplassen, jfr. § 12.</article></article><article class="legalArticle" data-lovdata-URL="LTII/forskrift/1990-07-11-567/§17" data-name="§17" data-partID="§17" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">De som driver salg som nevnt i §§ 12 og 13 må rette seg etter de pålegg som politiet gir av hensyn til den alminnelige orden, og etter de påbud som ble gitt av helserådet.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">De handlende må sørge for renhold på stedet i salgstiden og for at alt avfall og løst salgsutstyr m.v. blir fjernet ved salgstidens slutt. De må sørge for at omgivelsene ikke skjemmes eller tilsøles av virksomheten. De kan pålegges å sette opp papirkurver. Ved pølseboder skal papirkurver alltid settes opp.</article></article></section><section class="section" data-name="kapC" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1990-07-11-567/KAPITTEL_3" data-partID="k3"><h2>C. Salg fra automater</h2><article class="legalArticle" data-lovdata-URL="LTII/forskrift/1990-07-11-567/§18" data-name="§18" data-partID="§18" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Uten særskilt tillatelse fra politiet kan salg fra automat ikke foregå på steder som nevnt i §§ 1, 12 og 13. Bestemmelsene i § 15 gjelder også denne form for salgsvirksomhet.</article></article></section><section class="section" data-name="kapD" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1990-07-11-567/KAPITTEL_4" data-partID="k4"><h2>D. Dispensasjon</h2><article class="legalArticle" data-lovdata-URL="LTII/forskrift/1990-07-11-567/§19" data-name="§19" data-partID="§19" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Vågan formannskap eller den som settes til å utøve formannskapets myndighet etter denne forskrift, kan i særlige tilfeller meddele dispensasjon fra bestemmelsene i denne forskrift.</article></article></section><section class="section" data-name="kapE" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1990-07-11-567/KAPITTEL_5" data-partID="k5"><h2>E. Straffebestemmelser</h2><article class="legalArticle" data-lovdata-URL="LTII/forskrift/1990-07-11-567/§20" data-name="§20" data-partID="§20" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 20</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Overtredelse av denne forskrift straffes som bestemt i lov om handelsvirksomhet av 6. juni 1980 nr. 21 § 5-1.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Forskriften trer i kraft straks.</article></article></section></main></body></html>