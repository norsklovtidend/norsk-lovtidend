<!DOCTYPE html><html lang="no"><head><title>Forskrift til plan- og bygningslovens § 69 nr. 3, Vestvågøy kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:19</dd><dt class="legacyID">Datokode</dt><dd class="legacyID">FOR-1990-06-27-523</dd><dt class="dokid">DokumentID</dt><dd class="dokid">LTII/forskrift/1990-06-27-523</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 7</dd><dt class="dateInForce">I kraft fra</dt><dd class="dateInForce">1990-07-15</dd><dt class="appliesTo">Gjelder for</dt><dd class="appliesTo">Vestvågøy kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1990-07-17</dd><dt class="titleShort">Korttittel</dt><dd class="titleShort">Forskrift til plan- og bygningslovens §</dd><dt class="title">Tittel</dt><dd class="title">Forskrift til plan- og bygningslovens § 69 nr. 3, Vestvågøy kommune, Nordland.</dd><dt class="refid">RefID</dt><dd class="refid">forskrift/1990-06-27-523</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til plan- og bygningslovens § 69 nr. 3, Vestvågøy kommune, Nordland.</li></ul></dd></dl></header><main class="documentBody" data-lovdata-URL="LTII/forskrift/1990-06-27-523" id="dokument"><h1>Forskrift til plan- og bygningslovens § 69 nr. 3, Vestvågøy kommune, Nordland.</h1><article class="legalP" data-absoluteaddress="/ledd/1/" id="ledd-1">Kommunaldepartementet har 27. juni 1990 med hjemmel i § 4 i plan- og bygningsloven av 14. juni 1985 nr. 77 stadfestet vedtak av Vestvågøy kommunestyre i møte 5. desember og 15. desember 1989 om vedtekt til § 69 nr. 3 i plan- og bygningsloven for Vestvågøy kommune og om oppheving av vedtekt til § 69 nr. 3 gitt til bygningsloven av 1965.</article><article class="legalP" data-absoluteaddress="/ledd/2/" id="ledd-2">Vedtekten skal lyde slik:</article> <article class="defaultP" margin-top="true">Til § 69 nr. 3:</article><article class="legalP" data-absoluteaddress="/ledd/3/" id="ledd-3">I bebyggelsesplaner og reguleringsplaner skal det gjøres rede for plassering av de anlegg som er nevnt i § 69 nr. 1. I den grad behovet for slike anlegg er dekket på tilstøtende areal må dette dokumenteres. Anleggene må vises i sammenheng med kjøreveger, gangveger og friareal. Oppstillingsplasser for kjøretøyer skal etableres i samsvar med nedenstående bestemmelser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/3/punkt/1/" id="ledd-3-punkt-1"><span class="data-originalId">1.</span><article class="legalP" data-absoluteaddress="/ledd/3/punkt/1/ledd/1/" id="ledd-3-punkt-1-ledd-1">Boligbebyggelse skal ha oppstillingsplass på egen tomt eller på fellesareal for flere tomter for 1 bil pr. bolig, pluss 0.25 bil pr. bolig for besøkende. For hybelbygg kreves tilsvarende for hver annen hybel.</article></article></li><li data-li-identifier="2." data-name="2."><article class="listArticle" data-absoluteaddress="/ledd/3/punkt/2/" id="ledd-3-punkt-2"><span class="data-originalId">2.</span><article class="legalP" data-absoluteaddress="/ledd/3/punkt/2/ledd/1/" id="ledd-3-punkt-2-ledd-1">Forretnings-, kontor-, industri- og lagerbebyggelse skal ha oppstillingsplass på egen tomt eller fellesareal for flere tomter for 1 bil pr. 100 m<sup>2</sup> i bebyggelsen. I tillegg kommer lasteareal for vare- og innkjøringsforhold.</article></article></li><li data-li-identifier="3." data-name="3."><article class="listArticle" data-absoluteaddress="/ledd/3/punkt/3/" id="ledd-3-punkt-3"><span class="data-originalId">3.</span><article class="legalP" data-absoluteaddress="/ledd/3/punkt/3/ledd/1/" id="ledd-3-punkt-3-ledd-1">Institusjoner, hoteller, restauranter, forsamlingslokaler, teatre, skoler, idrettsanlegg, sykehus og andre bygningsanlegg hvor spesielle forhold gjør seg gjeldende, skal ha et rimelig antall oppstillingsplasser for biler og tilfredsstillende inn- og utkjøringsforhold.</article></article></li><li data-li-identifier="4." data-name="4."><article class="listArticle" data-absoluteaddress="/ledd/3/punkt/4/" id="ledd-3-punkt-4"><span class="data-originalId">4.</span><article class="legalP" data-absoluteaddress="/ledd/3/punkt/4/ledd/1/" id="ledd-3-punkt-4-ledd-1">Oppstillingsplass for motorsykler og sykler avsettes på egen tomt eller på fellesareal for flere tomter.</article></article></li><li data-li-identifier="5." data-name="5."><article class="listArticle" data-absoluteaddress="/ledd/3/punkt/5/" id="ledd-3-punkt-5"><span class="data-originalId">5.</span><article class="legalP" data-absoluteaddress="/ledd/3/punkt/5/ledd/1/" id="ledd-3-punkt-5-ledd-1">Bygningsrådet kan i spesielle tilfeller gjøre unntak fra bestemmelsene i pkt. 1-4 og kan sette vilkår for slikt unntak.</article></article></li></ul></article><article class="legalP" data-absoluteaddress="/ledd/4/" id="ledd-4">Vedtekten trer i kraft 15. juli 1990.</article><article class="legalP" data-absoluteaddress="/ledd/5/" id="ledd-5">Samtidig oppheves vedtekt gitt til bygningsloven av 1965 § 69 nr. 3, stadfestet 26. mai 1967.</article></main></body></html>