<!DOCTYPE html><html lang="no"><head><title>Forskrift om endring i forskrift til lov om handelsvirksomhet, Eigersund kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:57</dd><dt class="legacyID">Datokode</dt><dd class="legacyID">FOR-1990-06-14-502</dd><dt class="dokid">DokumentID</dt><dd class="dokid">LTII/forskrift/1990-06-14-502</dd><dt class="publishedIn">Publisert i</dt><dd class="publishedIn">Avd II 1990 Nr. 7</dd><dt class="appliesTo">Gjelder for</dt><dd class="appliesTo">Eigersund kommune, Rogaland.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21</li></ul></dd><dt class="dateOfPublication">Kunngjort</dt><dd class="dateOfPublication">1990-07-17</dd><dt class="titleShort">Korttittel</dt><dd class="titleShort">Endr. i forskrift til lov om handelsvirks</dd><dt class="title">Tittel</dt><dd class="title">Forskrift om endring i forskrift til lov om handelsvirksomhet, Eigersund kommune, Rogaland.</dd><dt class="refid">RefID</dt><dd class="refid">forskrift/1990-06-14-502</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om handelsvirksomhet, Eigersund kommune, Rogaland.<ul class="tocSubUl"><li>Kap. 3. Handelsvirksomhet utenom fast utsalgssted til forbruker<ul class="tocSubUl"><li>§ 3-2-1.</li><li>§ 3-2-2.</li><li>§ 3-2-3.</li><li>§ 3-2-4.</li><li>§ 3-2-5.</li><li>§ 3-2-6.</li><li>§ 3-2-7.</li><li>§ 3-2-8.</li><li>§ 3-2-9.</li><li>§ 3-2-10.</li><li>§ 3-2-11.</li><li>§ 3-2-12.</li><li>§ 3-2-13.</li><li>§ 3-2-14.</li></ul></li><li>Kap. 5. Straff.<ul class="tocSubUl"><li>§ 5-1.</li></ul></li><li>Kap. 6. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTII/forskrift/1990-06-14-502" id="dokument"><h1>Forskrift om endring i forskrift til lov om handelsvirksomhet, Eigersund kommune, Rogaland.</h1><article class="legalP" data-absoluteaddress="/ledd/1/" id="ledd-1">Eigersund kommunestyre har 13. november 1989 og 19. februar 1990 i medhold av lov av 6. juni 1980 om handelsvirksomhet vedtatt endringer i forskrift av 26. juni 1984.<sup class="footnotereference" data-footnotereferencevalue="1">1</sup> Forskriftsendringene er stadfestet av fylkesmannen i Rogaland 14. juni 1990. Etter endringene lyder forskriften:</article><footer class="footnotes"><article class="footnote" data-name="1." data-unique-footnote-counter="1"><span class="footnoteLabel">1.</span> Ikke kunngjort i Norsk Lovtidend tidligere:</article></footer><article class="legalP" data-absoluteaddress="/ledd/2/" id="ledd-2">Etter endringene lyder forskriften:</article><section class="section" data-name="kap3" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1990-06-14-502/KAPITTEL_1" data-partID="k1"><h2>Kap. 3. Handelsvirksomhet utenom fast utsalgssted til forbruker</h2><article class="defaultP">§ 3-2 2. ledd:</article> <article class="defaultP" margin-top="true"><i>Oppsøkende handelsvirksomhet med dagligvarer overfor forbruker.</i></article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Oppsøkende handelsvirksomhet med dagligvarer overfor forbruker kan – etter søknad i det enkelte tilfelle – tillates i kommunens utkantstrøk.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Teknisk styre avgjør slike søknader.</article> <article class="defaultP" margin-top="true">§ 3-2 3. ledd:</article> <article class="defaultP" margin-top="true"><i>Oppsøkende handelsvirksomhet med andre varer enn «dagligvarer».</i></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Oppsøkende handelsvirksomhet med andre varer enn «dagligvarer» er tillatt.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Teknisk styre kan, etter en vurdering i det enkelte tilfelle, forby salg av enkelte vareslag eller et spektrum av vareslag.</article> <article class="defaultP" margin-top="true">§ 3-2 4. ledd:</article> <article class="defaultP" margin-top="true"><i>Salg fra salgshaller, torg, portrom, gater, privat grunn, brygger og andre offentlige steder m.v. og fra automat.</i></article> <article class="defaultP" margin-top="true"><i>Torghandel:</i></article><article class="legalArticle" data-lovdata-URL="LTII/forskrift/1990-06-14-502/§3-2-1" data-name="§3-2-1" data-partID="§3-2-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 3-2-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Torghandel i Eigersund kan bare foregå på de offentlige plasser eller deler av offentlige plasser som teknisk styre bestemmer etter at politiets uttalelse er innhentet og etter følgende retningslinjer:</article></article><article class="legalArticle" data-lovdata-URL="LTII/forskrift/1990-06-14-502/§3-2-2" data-name="§3-2-2" data-partID="§3-2-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 3-2-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Når det gjelder «dagligvarer» er torghandel bare tillatt med grønnsaker, poteter, frukt, bær og andre produkter i sin naturlige form som vanlig faller inn under torghandel, dessuten saltet og røkt fisk, ansjos og andre fiskeprodukter.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">For varer utenom «dagligvarer» tillates torghandel.</article></article><article class="legalArticle" data-lovdata-URL="LTII/forskrift/1990-06-14-502/§3-2-3" data-name="§3-2-3" data-partID="§3-2-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3-2-3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Torgkontrolløren, i samarbeid med teknisk styre, sørger for best mulig avvikling av torghandelen.</article></article><article class="legalArticle" data-lovdata-URL="LTII/forskrift/1990-06-14-502/§3-2-4" data-name="§3-2-4" data-partID="§3-2-4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 3-2-4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Torghandel kan foregå alle yrkesdager fra kl. 07.30 til kl. 19.00.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Når særlige forhold gjør det ønskelig, kan torgkontrolløren, i samarbeid med teknisk styre, for en enkelt dag eller enkelte dager innskrenke salgstiden eller helt forby torghandel.</article></article><article class="legalArticle" data-lovdata-URL="LTII/forskrift/1990-06-14-502/§3-2-5" data-name="§3-2-5" data-partID="§3-2-5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 3-2-5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Ingen må drive handel på torg eller offentlige plasser uten å være anvist plass av torgkontrolløren, som i samarbeid med teknisk styre fordeler plassene mellom produsenter og oppkjøpere. Produsenter kan gis fortrinnsrett ved fordeling av plassene, hvor det på grunn av arealets utilstrekkelighet må konkurreres om plassene.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Teknisk styre foretar oppmerking av felter på den del av torg eller plass som er anvist til torghandel, og fastsetter størrelsene av feltene. Anvist torgplass kan ikke overdras.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">En torgplass er 15 m<sup>2</sup>.</article><article class="legalP" data-absoluteaddress="/kapittel/1/paragraf/5/ledd/4/" id="kapittel-1-paragraf-5-ledd-4">Teknisk styre kan overdra sin myndighet etter denne paragraf til torgkontrolløren.</article></article><article class="legalArticle" data-lovdata-URL="LTII/forskrift/1990-06-14-502/§3-2-6" data-name="§3-2-6" data-partID="§3-2-6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 3-2-6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Produsenter, oppkjøpere og salgskommisjonærer kan få anvist fast torgplass.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Fast torgplass som ikke er tatt i bruk innen kl. 09.30, kan teknisk styre stille til rådighet for andre torghandlere for dagen.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Kommunen kan kreve vederlag for torgplass. Vederlag for fast torgplass betales forskuddsvis til kommunekassereren. Vederlag for enkelt dag betales innen 3 dager til kommunekassereren.</article><article class="legalP" data-absoluteaddress="/kapittel/1/paragraf/6/ledd/4/" id="kapittel-1-paragraf-6-ledd-4">Teknisk styre kan overdra myndighet etter denne paragraf til torgkontrolløren.</article></article><article class="legalArticle" data-lovdata-URL="LTII/forskrift/1990-06-14-502/§3-2-7" data-name="§3-2-7" data-partID="§3-2-7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 3-2-7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Helse- og sosialstyret har rett og plikt til å føre sanitær kontroll med all torghandel. Antar teknisk styre eller torgkontrolløren at det er sanitære misligheter ved varene, skal torgkontrolløren nedlegge salgsforbud og varsle helse- og sosialstyret. Kommunens medisinfaglige ansvarlige lege eller den han gir fullmakt, avgjør om forbudet skal opprettholdes.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Torghandel med matvarer skal foregå fra bord eller kasser som er hevet minst 70 cm over grunnen. Det er forbudt å sette kasser eller korger med slike varer like på torgdekket. Fisk og fiskeprodukter skal selges fra godkjent fiskebil.</article></article><article class="legalArticle" data-lovdata-URL="LTII/forskrift/1990-06-14-502/§3-2-8" data-name="§3-2-8" data-partID="§3-2-8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 3-2-8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Torghandlerne må ordne sine utsalg på den måte som teknisk styre eller torgkontrollør anviser, og i det hele følge gjeldende ordensforskrifter. Den som ikke følger reglenes bestemmelser eller de påbud som er gitt, kan vises bort fra torget.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Ingen må hindre den frie adgang til salgsplassene eller på annen måte forstyrre handelen.</article><article class="legalP" data-absoluteaddress="/kapittel/1/paragraf/8/ledd/3/" id="kapittel-1-paragraf-8-ledd-3">Barn under 16 år må ikke utøve handel etter denne forskrifts §§ 3-2-1 til 3-2-9 uten som hjelp for voksne.</article></article><article class="legalArticle" data-lovdata-URL="LTII/forskrift/1990-06-14-502/§3-2-9" data-name="§3-2-9" data-partID="§3-2-9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 3-2-9</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Ved torgtidens slutt plikter de handlende straks å fjerne varer, transportredskaper, bord, emballasje, avfall m.v. fra torget. Teknisk styre kan pålegge selgerne særskilt bestemmelse om renhold av torg og markedsplass.</article> <article class="defaultP" margin-top="true"><i>Salg fra salgshaller, gater og andre offentlige steder m.v.:</i></article></article><article class="legalArticle" data-lovdata-URL="LTII/forskrift/1990-06-14-502/§3-2-10" data-name="§3-2-10" data-partID="§3-2-10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 3-2-10</span>.</h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Salg fra salgshaller, gater, brygger og andre offentlige steder fra tomter og annen privat grunn og innganger til disse, fra portrom og innganger til bygninger som ligger slik til at de har fritt samband med alminnelig ferdsel, herunder fra kiosker og buer, likeså fra telt som er midlertidig oppsatt, kan bare gå for seg på de steder som er godkjent av politiet og teknisk styre, slik:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/10/ledd/1/punkt/1/" id="kapittel-1-paragraf-10-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/10/ledd/1/punkt/1/ledd/1/" id="kapittel-1-paragraf-10-ledd-1-punkt-1-ledd-1">På hverdager fra kl. 08.00 til kl. 23.30.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/10/ledd/1/punkt/2/" id="kapittel-1-paragraf-10-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/10/ledd/1/punkt/2/ledd/1/" id="kapittel-1-paragraf-10-ledd-1-punkt-2-ledd-1">På søndager og helgedager fra kl. 13.00 til kl. 23.30.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/paragraf/10/ledd/1/punkt/3/" id="kapittel-1-paragraf-10-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/paragraf/10/ledd/1/punkt/3/ledd/1/" id="kapittel-1-paragraf-10-ledd-1-punkt-3-ledd-1">På høytidsdager, 1. og 17. mai kan salg foregå fra kl. 09.00 til kl. 10.30 og fra kl. 13.00 til kl. 23.30.</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/paragraf/10/ledd/1/punkt/4/" id="kapittel-1-paragraf-10-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/1/paragraf/10/ledd/1/punkt/4/ledd/1/" id="kapittel-1-paragraf-10-ledd-1-punkt-4-ledd-1">På påske-, pinse- og julaften fra kl. 08.00 til kl. 16.00.</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/paragraf/10/ledd/1/punkt/5/" id="kapittel-1-paragraf-10-ledd-1-punkt-5"><span class="data-originalId">e.</span><article class="legalP" data-absoluteaddress="/kapittel/1/paragraf/10/ledd/1/punkt/5/ledd/1/" id="kapittel-1-paragraf-10-ledd-1-punkt-5-ledd-1">Langfredag, 1. påskedag, 1. pinsedag, 1. juledag og julaften når denne faller på søndag, skal det holdes helt stengt.</article></article></li><li data-li-identifier="f." data-name="f."><article class="listArticle" data-absoluteaddress="/kapittel/1/paragraf/10/ledd/1/punkt/6/" id="kapittel-1-paragraf-10-ledd-1-punkt-6"><span class="data-originalId">f.</span><article class="legalP" data-absoluteaddress="/kapittel/1/paragraf/10/ledd/1/punkt/6/ledd/1/" id="kapittel-1-paragraf-10-ledd-1-punkt-6-ledd-1">Fra fartøy og brygge må salg ikke finne sted på søn- og helgedager.</article></article></li><li data-li-identifier="g." data-name="g."><article class="listArticle" data-absoluteaddress="/kapittel/1/paragraf/10/ledd/1/punkt/7/" id="kapittel-1-paragraf-10-ledd-1-punkt-7"><span class="data-originalId">g.</span><article class="legalP" data-absoluteaddress="/kapittel/1/paragraf/10/ledd/1/punkt/7/ledd/1/" id="kapittel-1-paragraf-10-ledd-1-punkt-7-ledd-1">Politiet kan i særskilte høve gi dispensasjon.</article></article></li></ul></article><article class="legalP" data-absoluteaddress="/kapittel/1/paragraf/10/ledd/2/" id="kapittel-1-paragraf-10-ledd-2">Slik handel er tillatt etter helse- og sosialstyrets godkjenning i det enkelte tilfelle med varme pølser med tilbehør, ferdigproduserte kyllinger, hamburgere o.l., spisesjokolade og liknende sukkerprodukter, mineralvann, leskedrikker, spiseis, frukt og tobakksvarer, dessuten med egentilvirkede produkter (unntatt dagligvarer) av begrenset verdi og i begrenset omfang.</article><article class="legalP" data-absoluteaddress="/kapittel/1/paragraf/10/ledd/3/" id="kapittel-1-paragraf-10-ledd-3">Salg fra automat plassert utenom fast utsalgssted er tillatt med produkter som nevnt i første ledd, unntatt tobakk, samt med sikringspatroner.</article></article><article class="legalArticle" data-lovdata-URL="LTII/forskrift/1990-06-14-502/§3-2-11" data-name="§3-2-11" data-partID="§3-2-11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 3-2-11</span>.</h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Uten særskilt løyve fra politiet kan det ikke drives salg fra automat fra de steder som er nevnt i § 3-2-10.</article></article><article class="legalArticle" data-lovdata-URL="LTII/forskrift/1990-06-14-502/§3-2-12" data-name="§3-2-12" data-partID="§3-2-12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 3-2-12</span>.</h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Barn under 16 år kan ikke drive handel etter denne forskrifts §§ 3-2-10 til 3-2-15, heller ikke som hjelp for andre.</article></article><article class="legalArticle" data-lovdata-URL="LTII/forskrift/1990-06-14-502/§3-2-13" data-name="§3-2-13" data-partID="§3-2-13" data-absoluteaddress="/kapittel/1/paragraf/13/" id="kapittel-1-paragraf-13"><h3 class="legalArticleHeader"><span class="legalArticleValue">§ 3-2-13</span>.</h3><article class="legalP" data-absoluteaddress="/kapittel/1/paragraf/13/ledd/1/" id="kapittel-1-paragraf-13-ledd-1">Teknisk styre kan gjøre vedtak om at salg som nevnt i § 3-2-10 skal være forbudt i visse strøk i kommunen.</article></article><article class="legalArticle" data-lovdata-URL="LTII/forskrift/1990-06-14-502/§3-2-14" data-name="§3-2-14" data-partID="§3-2-14" data-absoluteaddress="/kapittel/1/paragraf/14/" id="kapittel-1-paragraf-14"><h3 class="legalArticleHeader"><span class="legalArticleValue">§ 3-2-14</span>.</h3><article class="legalP" data-absoluteaddress="/kapittel/1/paragraf/14/ledd/1/" id="kapittel-1-paragraf-14-ledd-1">De som driver salg fra de steder som er nevnt i § 3-2-10, har plikt til å rette seg etter de pålegg som politiet gir av omsyn til orden, og etter de pålegg som blir gitt av helse- og sosialstyret til enhver tid. De som handler, må sette opp papirkorger og sørge for nødvendig renhold på stedet og det område som støter til. De må samle opp papir og annet avfall som skriver seg fra handelen.</article></article></section><section class="section" data-name="kap5" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1990-06-14-502/KAPITTEL_2" data-partID="k2"><h2>Kap. 5. Straff.</h2><article class="legalArticle" data-lovdata-URL="LTII/forskrift/1990-06-14-502/§5-1" data-name="§5-1" data-partID="§5-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Overtredelse av denne forskrift straffes etter lov om handelsvirksomhet § 5-1.</article></article></section><section class="section" data-name="kap6" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1990-06-14-502/KAPITTEL_3" data-partID="k3"><h2>Kap. 6. Ikrafttredelse.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Denne forskrift trer i kraft fra: Kunngjøringsdato.</article></section></main></body></html>