<!DOCTYPE html><html lang="no"><head><title>Forskrift om frifylkesvedtekter om delegering og samordning av distrikts-, nærings- og arbeidsmarkedspolitiske virkemidler, Aust-Agder fylkeskommune.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:53</dd><dt class="legacyID">Datokode</dt><dd class="legacyID">FOR-1990-06-15-507</dd><dt class="dokid">DokumentID</dt><dd class="dokid">LTII/forskrift/1990-06-15-507</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 7</dd><dt class="dateInForce">I kraft fra</dt><dd class="dateInForce">1990-06-13</dd><dt class="appliesTo">Gjelder for</dt><dd class="appliesTo">Aust-Agder</dd><dt class="basedOn">Hjemmel</dt><dd class="basedOn"><ul><li>lov/1986-05-02-16/§5</li><li>forskrift/1988-05-06-345</li></ul></dd><dt class="dateOfPublication">Kunngjort</dt><dd class="dateOfPublication">1990-07-17</dd><dt class="titleShort">Korttittel</dt><dd class="titleShort">Forskrift om frifylkesvedtekter om delege</dd><dt class="title">Tittel</dt><dd class="title">Forskrift om frifylkesvedtekter om delegering og samordning av distrikts-, nærings- og arbeidsmarkedspolitiske virkemidler, Aust-Agder fylkeskommune.</dd><dt class="refid">RefID</dt><dd class="refid">forskrift/1990-06-15-507</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frifylkesvedtekter om delegering og samordning av distrikts-, nærings- og arbeidsmarkedspolitiske virkemidler, Aust-Agder fylkeskommune.<ul class="tocSubUl"><li>§ 1. Formål</li><li>§ 2. Overført myndighet</li><li>§ 3. Aust-Agder fylkeskommunes næringsfond</li><li>§ 4. Virkemidler</li><li>§ 5. Næringsfondets organer og administrasjon m.v.</li><li>§ 6. Avtale om overføring og forvaltning av midler m.v.</li><li>§ 7. Forholdet til forvaltnings- og offentlighetsloven</li><li>§ 8. Ikrafttredelse</li><li>§ 9. Lover og forskrifter det gjøres unntak fra</li></ul></li></ul></dd></dl></header><main class="documentBody" data-lovdata-URL="LTII/forskrift/1990-06-15-507" id="dokument"><h1>Forskrift om frifylkesvedtekter om delegering og samordning av distrikts-, nærings- og arbeidsmarkedspolitiske virkemidler, Aust-Agder fylkeskommune.</h1><article class="legalP" data-absoluteaddress="/ledd/1/" id="ledd-1">Godkjent 15. juni 1990 av Kommunaldepartementet med hjemmel i midlertidig lov av 2. mai 1986 nr. 16 om utvidet forsøksvirksomhet i kommuner og fylkeskommuner (frikommuner) § 5, jf. lov av 10. juni 1988 nr. 45 og kgl.res. av 6. mai 1988 nr. 345.</article><article class="legalP" data-absoluteaddress="/ledd/2/" id="ledd-2">Vedtatt av Aust-Agder fylkesting 24. oktober 1989 med hjemmel i § 5 første ledd i samme lov.</article><article class="legalArticle" data-lovdata-URL="LTII/forskrift/1990-06-15-507/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med frifylkesforsøket er å oppnå bedre politisk, administrativ og økonomisk samordning av de nærings-, distrikts- opplærings- og arbeidsmarkedspolitiske virkemidler i Aust-Agder, å bidra til å redusere ledigheten på kort og lang sikt, mer effektiv ressursutnyttelse, samt å øke servicen overfor publikum og medvirke til varig og lønnsom sysselsetting.</article></article><article class="legalArticle" data-lovdata-URL="LTII/forskrift/1990-06-15-507/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overført myndighet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med de begrensninger som følger av disse vedtekter og i henhold til de rammer og fullmakter som til enhver tid blir gitt, overtar Aust-Agder fylkeskommune myndighet og ansvar for forvaltningen av følgende virkemidler:</article> <article class="defaultP" margin-top="true">a) Tilskuddsmidler under Kommunaldepartementets og Distriktenes utbyggingsfonds poster på Statsbudsjettet.<table><tbody><tr><td data-text-align="center" data-vertical-align="top">–</td><td data-text-align="left" data-vertical-align="top">Kap. 550.61, dvs. den delen som går til bygde-</td><td data-text-align="left" data-vertical-align="top" /></tr><tr><td data-text-align="center" data-vertical-align="top" /><td data-text-align="left" data-vertical-align="top">og kystutviklingsmidler</td><td data-text-align="left" data-vertical-align="top">(Kap. 550.61)</td></tr><tr><td data-text-align="center" data-vertical-align="top">–</td><td data-text-align="left" data-vertical-align="top">Grunnlagsinvesteringer</td><td data-text-align="left" data-vertical-align="top">(Kap. 550.60.4)</td></tr><tr><td data-text-align="center" data-vertical-align="top">–</td><td data-text-align="left" data-vertical-align="top">Tiltaksarbeid</td><td data-text-align="left" data-vertical-align="top">(Kap. 550.60.5)</td></tr><tr><td data-text-align="center" data-vertical-align="top">–</td><td data-text-align="left" data-vertical-align="top">Investeringstilskudd</td><td data-text-align="left" data-vertical-align="top">(Kap. 551.70)</td></tr><tr><td data-text-align="center" data-vertical-align="top">–</td><td data-text-align="left" data-vertical-align="top">Tilskudd til bedriftsutvikling</td><td data-text-align="left" data-vertical-align="top">(Kap. 551.71)</td></tr><tr><td data-text-align="center" data-vertical-align="top">–</td><td data-text-align="left" data-vertical-align="top">Etablererstipend</td><td data-text-align="left" data-vertical-align="top">(Kap. 551.72)</td></tr><tr><td data-text-align="center" data-vertical-align="top">–</td><td data-text-align="left" data-vertical-align="top">Kap. 552, post 70, Regional utvikling,</td><td data-text-align="left" data-vertical-align="top" /></tr><tr><td data-text-align="center" data-vertical-align="top" /><td data-text-align="left" data-vertical-align="top">Kommunaldepartementets del</td><td data-text-align="left" data-vertical-align="top">(Kap. 552.70)</td></tr></tbody></table></article> <article class="defaultP" margin-top="true">b) En andel av rammen for nye tilsagn om garantier.<p class="leddfortsettelse">c) En andel av rammen for nye tilsagn om lån.</p><p class="leddfortsettelse">d) Arbeidsmarkedstiltak.<table><tbody><tr><td data-text-align="center" data-vertical-align="top">–</td><td data-text-align="left" data-vertical-align="top">Arbeidsmarkedsopplæring</td><td data-text-align="left" data-vertical-align="top">(Kap. 1542.71)</td></tr><tr><td data-text-align="center" data-vertical-align="top">–</td><td data-text-align="left" data-vertical-align="top">Bedriftsintern opplæring</td><td data-text-align="left" data-vertical-align="top">(Kap. 1542.73)</td></tr></tbody></table></p></article> <article class="defaultP" margin-top="true">e) Tilskuddsmidler under Landbruksdepartementets budsjett<table><tbody><tr><td data-text-align="center" data-vertical-align="top">–</td><td data-text-align="left" data-vertical-align="top">Tilskott til Landbrukets utbyggingsfond –</td><td data-text-align="left" data-vertical-align="top" /></tr><tr><td data-text-align="center" data-vertical-align="top" /><td data-text-align="left" data-vertical-align="top">bygdeutvikling</td><td data-text-align="left" data-vertical-align="top">(Kap. 1150.52)</td></tr></tbody></table></article> <article class="defaultP" margin-top="true">f) Tilskuddsmidler under Fiskeridepartementets budsjett<table><tbody><tr><td data-text-align="center" data-vertical-align="top">–</td><td data-text-align="left" data-vertical-align="top">Tilskudd til støtte av fiskeriene m.m. –</td><td data-text-align="left" data-vertical-align="top" /></tr><tr><td data-text-align="center" data-vertical-align="top" /><td data-text-align="left" data-vertical-align="top">kystutvikling</td><td data-text-align="left" data-vertical-align="top">(Kap. 1040.70)</td></tr></tbody></table></article> <article class="defaultP" margin-top="true">g) Særtilskudd fra Utdannings- og Forskningsdepartementet til fylkeskommunen.<table><tbody><tr><td data-text-align="center" data-vertical-align="top">–</td><td data-text-align="left" data-vertical-align="top">Div. tilskudd til lærlingeskoler</td><td data-text-align="left" data-vertical-align="top">(Kap. 211)</td></tr><tr><td data-text-align="center" data-vertical-align="top">–</td><td data-text-align="left" data-vertical-align="top">Div. tilskudd lærebedrifter og lærlinger</td><td data-text-align="left" data-vertical-align="top">(Kap. 244)</td></tr><tr><td data-text-align="center" data-vertical-align="top">–</td><td data-text-align="left" data-vertical-align="top">Tilskudd til fylkeskommunen</td><td data-text-align="left" data-vertical-align="top">(Kap. 245.60)</td></tr><tr><td data-text-align="center" data-vertical-align="top">–</td><td data-text-align="left" data-vertical-align="top">Tilskudd til de fylkeskommunale</td><td data-text-align="left" data-vertical-align="top" /></tr><tr><td data-text-align="center" data-vertical-align="top" /><td data-text-align="left" data-vertical-align="top">yrkesopplæringsnemnder</td><td data-text-align="left" data-vertical-align="top">(Kap. 246.60)</td></tr><tr><td data-text-align="center" data-vertical-align="top">–</td><td data-text-align="left" data-vertical-align="top">Etterutdanning</td><td data-text-align="left" data-vertical-align="top">(Kap. 249.73)</td></tr><tr><td data-text-align="center" data-vertical-align="top">–</td><td data-text-align="left" data-vertical-align="top">Diverse tilskudd</td><td data-text-align="left" data-vertical-align="top">(Kap. 249.78)</td></tr></tbody></table></article></article><article class="legalArticle" data-lovdata-URL="LTII/forskrift/1990-06-15-507/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Aust-Agder fylkeskommunes næringsfond</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Det opprettes et (fylkeskommunalt) næringsfond bestående av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/1/punkt/1/" id="paragraf-3-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/1/punkt/1/ledd/1/" id="paragraf-3-punkt-1-ledd-1-punkt-1-ledd-1">de midler som er listet opp under § 2 med unntak av lån og garantier fra Distriktenes Utbyggingsfond, der spesielle regler vil gjelde, jf. § 6.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/1/punkt/2/" id="paragraf-3-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/1/punkt/2/ledd/1/" id="paragraf-3-punkt-1-ledd-1-punkt-2-ledd-1">Fylkeskommunens egne midler til næringsformål, herunder fylkeskommunens andel av konsesjonskraftmidler.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/1/punkt/3/" id="paragraf-3-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/1/punkt/3/ledd/1/" id="paragraf-3-punkt-1-ledd-1-punkt-3-ledd-1">Deler av rammeoverføring til fylkeskommunen.</article></article></li></ul></article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Fondets midler skal brukes til tiltak som bidrar til utvikling av næringslivet i Aust-Agder, bidrar til bedre ressursutnytting innen fagopplæringen og arbeidsmarkedsopplæringen, fremmer omstilling og reduserer arbeidsledigheten.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">c)</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Bruken av virkemidlene skal være forankret i nasjonale, politiske målsetninger, fylkesplanen og delplaner, herunder strategisk næringsplan.</article><article class="legalP" data-absoluteaddress="/paragraf/3/punkt/3/ledd/2/" id="paragraf-3-punkt-3-ledd-2">Det skal ikke gis støtte til tradisjonell virksomhet innenfor primærnæringene eller andre sektorer som mottar betydelig støtte over andre poster på statsbudsjettet enn de nevnt under § 2.</article><article class="legalP" data-absoluteaddress="/paragraf/3/punkt/3/ledd/3/" id="paragraf-3-punkt-3-ledd-3">I forsøksperioden skal det være adgang til å overføre enkelte av virkemidlene som føres inn i fondet fra en post til en annen, slik Stortinget har fattet vedtak om, jf. St.prp.nr. 108 og Innst.S.nr. 199 for 1989-90, med mindre annet er avtalt i en særskilt avtale, jf. § 6 i denne vedtekt.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">d)</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Fylkeskommunens forpliktelser og oppfølgingsansvar.<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/punkt/4/ledd/1/punkt/1/" id="paragraf-3-punkt-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/punkt/4/ledd/1/punkt/1/ledd/1/" id="paragraf-3-punkt-4-ledd-1-punkt-1-ledd-1">Ansvar for engasjementsoppfølging, dvs. veiledning og oppfølging av bedriftene, administrative og banktekniske funksjoner for lokale saker.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/4/ledd/1/punkt/2/" id="paragraf-3-punkt-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/punkt/4/ledd/1/punkt/2/ledd/1/" id="paragraf-3-punkt-4-ledd-1-punkt-2-ledd-1">Fylkeskommunen skal oppfylle/utbetale alle lokalt gitte tilsagn om tilskudd som er innvilget til mottakere i Aust-Agder, og som er nevnt i § 2 a). For kap. 550.60.4, Grunnlagsinvesteringer, utbetaler fylkeskommunen også sentralt gitte tilsagn.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/4/ledd/1/punkt/3/" id="paragraf-3-punkt-4-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/punkt/4/ledd/1/punkt/3/ledd/1/" id="paragraf-3-punkt-4-ledd-1-punkt-3-ledd-1">Ansvar for å utstede garantierklæringer og for å attestere utbetalinger på lån og garantiforpliktelser vedrørende lokale saker.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/4/ledd/1/punkt/4/" id="paragraf-3-punkt-4-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/3/punkt/4/ledd/1/punkt/4/ledd/1/" id="paragraf-3-punkt-4-ledd-1-punkt-4-ledd-1">Lån og garantier gitt av Næringsfondets egne midler forvaltes av Næringsfondet.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/4/ledd/1/punkt/5/" id="paragraf-3-punkt-4-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/3/punkt/4/ledd/1/punkt/5/ledd/1/" id="paragraf-3-punkt-4-ledd-1-punkt-5-ledd-1">Tilskudd fra arbeidsmarkedsmidler oppfølges/utbetales av fylkeskommunen.</article></article></li></ul></article></article></li></ul></article><article class="legalArticle" data-lovdata-URL="LTII/forskrift/1990-06-15-507/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Virkemidler</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I henhold til de rammer og fullmakter som til enhver tid gjelder kan næringsfondets midler nyttes i hele Aust-Agder. For saker som behandles sentralt gjelder de retningslinjer som vedtas sentralt. Virkemidlene kan anvendes til følgende formål:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">å gi lån</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">å gi garanti for økonomiske forpliktelser og innfri gitt garantiansvar der det måtte bli nødvendig</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">å gi tilskudd</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">kjøp av opplæringstjenester</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">å tegne aksjekapital og gi ansvarlig lån</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/6/" id="paragraf-4-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/6/ledd/1/" id="paragraf-4-ledd-1-punkt-6-ledd-1">å dekke administrasjons- og driftsutgifter forbundet med næringsfondets virksomhet. Det er kun avkastningen av næringsfondets likvider som kan benyttes til dette formål.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Lån næringsfondet gir, skal forrentes etter de satser som til enhver tid gjelder for lån i Distriktenes Utbyggingsfond.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Næringsfondet kan i særlige tilfeller helt eller delvis ettergi fordringer, herunder gi fritak for renter.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Næringsfondet kan fastsette at tiltak som får støtte helt eller delvis skal dekke utgiftene ved det tilsyn og den kontroll som føres med tiltaket.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Det utarbeides egne vedtekter for fondet, som skal godkjennes av fylkestinget.</article></article><article class="legalArticle" data-lovdata-URL="LTII/forskrift/1990-06-15-507/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Næringsfondets organer og administrasjon m.v.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fylkestinget disponerer og forvalter de økonomiske virkemidler som omfattes av denne forskrift.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fylkestinget er næringsfondets øverste organ som kan fastsette nærmere regler for næringsfondets virksomhet og gjennomføring av næringsfondets oppgaver.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Fylkestinget kan overdra oppgaver og myndighet vedrørende disponering og administrasjon av næringsfondets midler, så langt det er nødvendig for gjennomføring av fondets formål, til nærings- og sysselsettingsstyret, som også kan gis fullmakt til å delegere videre til fylkeskommunal og statlig administrasjon.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">I forsøksperioden skal lederen i fylkeslandbruksstyret og lederen i undervisningsutvalget være medlemmer av nærings- og sysselsettingsstyret. Når bygdeutviklingssaker skal behandles, tiltrer en representant fra henholdsvis Bondelaget og Småbrukarlaget styret.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Fylkestinget kan bestemme at myndighet til å delegere etter tredje ledd tillegges fylkesutvalget.</article><article class="legalP" data-absoluteaddress="/paragraf/5/ledd/6/" id="paragraf-5-ledd-6">Fylkesordføreren eller den han bemyndiger er fylkeskommunens rettslige representant i forbindelse med forvaltningen av næringsfondet.</article></article><article class="legalArticle" data-lovdata-URL="LTII/forskrift/1990-06-15-507/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avtale om overføring og forvaltning av midler m.v.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det skal inngås avtaler mellom Aust-Agder fylkeskommune og staten når det gjelder:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Overføring av midler til Aust-Agder fylkeskommune v/næringsfondet.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Fylkeskommunens totalansvar vedrørende DU-engasjementer.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Regulering av de rettslige og praktiske forhold mellom partene ved gjennomføringen av forsøket med samordning av arbeidsmarkeds- og næringspolitiske virkemidler. For arbeidsmarkedssiden skal denne omhandle bl.a. planleggingsprosess, kriterier for tildeling av midler, rapporteringsansvar m.v.</article></article></li></ul></article></article><article class="legalArticle" data-lovdata-URL="LTII/forskrift/1990-06-15-507/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forholdet til forvaltnings- og offentlighetsloven</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">For vedtak i saker som gjelder disponering av næringsfondets midler gjelder ikke forvaltningslovens regler om grunngivningsplikt, og vedtaket kan ikke påklages.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Dokumenter i saker som gjelder støtte til konkrete tiltak etter denne forskrifts § 4 er unntatt fra offentlighet etter lov av 19. juni 1970 nr. 69 om offentlighet i forvaltningen § 11 annet ledd.</article></article><article class="legalArticle" data-lovdata-URL="LTII/forskrift/1990-06-15-507/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift om vedtekter trer i kraft 13. juni 1990 og gjelder i frikommunelovens virketid. Bestemmelsene vedrørende de arbeidsmarkedspolitiske virkemidlene blir først operative etter inngåelse av avtale som omtalt i § 6.</article></article><article class="legalArticle" data-lovdata-URL="LTII/forskrift/1990-06-15-507/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Lover og forskrifter det gjøres unntak fra</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Følgende lover og forskrifter skal ikke gjelde for den virksomhet som reguleres av disse vedtekter:</article> <article class="defaultP" margin-top="true"><i>Vedtektene § 2 a, b og c</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/9/ledd/1/punkt/1/" id="paragraf-9-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/9/ledd/1/punkt/1/ledd/1/" id="paragraf-9-ledd-1-punkt-1-ledd-1">Forskrift for Distriktenes Utbyggingsfond av 8. februar 1985 nr. 291 §§ 8 tredje ledd, 12 andre ledd, 13 og 15, 16 åttende ledd, 18 tredje ledd, 20 og 22.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/9/ledd/1/punkt/2/" id="paragraf-9-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/9/ledd/1/punkt/2/ledd/1/" id="paragraf-9-ledd-1-punkt-2-ledd-1">Forskrifter for investeringstilskudd i distriktene fastsatt ved kgl.res. av 8. februar 1985 nr. 292 §§ 3, 4 og 5.</article></article></li></ul></article> <article class="defaultP" margin-top="true"><i>Vedtektene § 2 d</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/9/ledd/1/punkt/3/" id="paragraf-9-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/9/ledd/1/punkt/3/ledd/1/" id="paragraf-9-ledd-1-punkt-3-ledd-1">Arbeidsetatens regelverk for arbeidsmarkedstiltak – Rundskriv 62.00.01. Fritak fra det som går på planlegging, organisering og de økonomiske betingelsene for bruken/driften av arbeidsmarkedsopplæring (AMO) og bedriftsintern opplæring (BIO), dog innenfor rammeavtalen som omtalt i § 6.</article></article></li></ul></article> <article class="defaultP" margin-top="true"><i>Vedtektene § 2 g</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/9/ledd/1/punkt/4/" id="paragraf-9-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/9/ledd/1/punkt/4/ledd/1/" id="paragraf-9-ledd-1-punkt-4-ledd-1">Lov om fagopplæring i arbeidslivet av 23. august 1980 nr. 13 § 24.</article></article></li></ul></article> <article class="defaultP" margin-top="true"><i>Vedtektene §§ 4 og 5</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/9/ledd/1/punkt/5/" id="paragraf-9-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/9/ledd/1/punkt/5/ledd/1/" id="paragraf-9-ledd-1-punkt-5-ledd-1">Lov om fylkeskommuner av 16. juni 1961 nr. 1 §§ 26, 33 litra a og §§ 36 og 49.</article></article></li></ul></article></article></main></body></html>