<!DOCTYPE html><html lang="no"><head><title>Forskrift om frifylkeskommunevedtekter om overføring av fylkesmannens oppgaver, ansvar og myndighet i miljøvernsaker til Akershus fylkeskommune.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:56</dd><dt class="legacyID">Datokode</dt><dd class="legacyID">FOR-1990-12-20-1080</dd><dt class="dokid">DokumentID</dt><dd class="dokid">LTII/forskrift/1990-12-20-1080</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 14</dd><dt class="dateInForce">I kraft fra</dt><dd class="dateInForce">1990-12-20</dd><dt class="appliesTo">Gjelder for</dt><dd class="appliesTo">Akershus fylkeskommune</dd><dt class="basedOn">Hjemmel</dt><dd class="basedOn"><ul><li>lov/1986-05-02-16/§5</li><li>forskrift/1988-05-06-345</li></ul></dd><dt class="dateOfPublication">Kunngjort</dt><dd class="dateOfPublication">1991-01-31</dd><dt class="titleShort">Korttittel</dt><dd class="titleShort">Forskrift om frifylkeskommunevedtekter om</dd><dt class="title">Tittel</dt><dd class="title">Forskrift om frifylkeskommunevedtekter om overføring av fylkesmannens oppgaver, ansvar og myndighet i miljøvernsaker til Akershus fylkeskommune.</dd><dt class="refid">RefID</dt><dd class="refid">forskrift/1990-12-20-1080</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frifylkeskommunevedtekter om overføring av fylkesmannens oppgaver, ansvar og myndighet i miljøvernsaker til Akershus fylkeskommune.<ul class="tocSubUl"><li>§ 1. Formål</li><li>§ 2. Overført myndighet</li><li>§ 3. Økonomiske virkemidler</li><li>§ 4. Avtaler om overføring og forvaltning av midler</li><li>§ 5. Ikrafttredelse og virketid</li><li>§ 6. Lover og forskrifter det gjøres unntak fra</li></ul></li></ul></dd></dl></header><main class="documentBody" data-lovdata-URL="LTII/forskrift/1990-12-20-1080" id="dokument"><h1>Forskrift om frifylkeskommunevedtekter om overføring av fylkesmannens oppgaver, ansvar og myndighet i miljøvernsaker til Akershus fylkeskommune.</h1><article class="legalP" data-absoluteaddress="/ledd/1/" id="ledd-1">Godkjent 20. desember 1990 av Kommunaldepartementet med hjemmel i midlertidig lov av 2. mai 1986 nr. 16 om utvidet forsøksvirksomhet i kommuner og fylkeskommuner (frikommuner) § 5, jf. lov av 10. juni 1988 nr. 45 og kgl.res. av 6. mai 1988 nr. 345.</article><article class="legalP" data-absoluteaddress="/ledd/2/" id="ledd-2">Vedtatt av Akershus fylkesting i møte 4. – 5. desember 1990 med hjemmel i § 5 første ledd i samme lov.</article><article class="legalArticle" data-lovdata-URL="LTII/forskrift/1990-12-20-1080/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Hovedintensjonen med forsøket er å undersøke om de nasjonale miljøpolitiske målene kan nås lettere ved overføring av ansvar og myndighet til fylkeskommunen. Herunder bør forsøket avklare om slik overføring:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">gir en mer effektiv miljøvernforvaltning på regionalt nivå,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">styrker den politiske styringen av regionale miljøvernoppgaver og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">gir fylkeskommunen større mulighet til å utøve en helhetlig regionalpolitikk.</article></article></li></ul></article></article><article class="legalArticle" data-lovdata-URL="LTII/forskrift/1990-12-20-1080/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overført myndighet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Akershus fylkeskommune overtar for Akershus fylke alle de miljøvernoppgaver som er tillagt fylkesmannen i Oslo og Akershus. Akershus fylkeskommune overtar eller delegeres all den myndighet som er gitt eller delegert fylkesmannen i tilknytning til disse oppgaver. Det vises i denne forbindelse til den oversikt over oppgaver m.v. som fremgår av vedlegget til denne forskrift om vedtekter, samtidig som det tas forbehold om at opplistingen ikke er uttømmende.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Denne forskrift om vedtekter berører ikke Miljøverndepartementets adgang til å overføre oppgaver og delegere myndighet til kommunene.</article></article><article class="legalArticle" data-lovdata-URL="LTII/forskrift/1990-12-20-1080/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Økonomiske virkemidler</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med de retningslinjer som følger av denne forskrift om vedtekter og i henhold til de retningslinjer, resultatkrav, rammer og fullmakter som til enhver tid blir gitt, overtar Akershus fylkeskommune ansvar og myndighet til å forvalte følgende økonomiske virkemidler i statsbudsjettet:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">kap. 1406, post 60 Frifylkesforsøket</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Forøvrig vil fylkeskommunen få overført en andel av de midler som ellers ville blitt overført til fylkesmannen i Oslo og Akershus.</article></article><article class="legalArticle" data-lovdata-URL="LTII/forskrift/1990-12-20-1080/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avtaler om overføring og forvaltning av midler</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det skal inngås avtaler mellom Akershus fylkeskommune og staten om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Overføring av personale og andre ressurser i miljøvernarbeidet.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Rettslige og praktiske forhold mellom partene ved gjennomføring av forsøket, bl.a. en avtale som regulerer samarbeidet mellom den statlige miljøvernavdelingen for Oslo og den fylkeskommunale miljøvernavdelingen for Akershus.</article></article></li></ul></article></article><article class="legalArticle" data-lovdata-URL="LTII/forskrift/1990-12-20-1080/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse og virketid</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift om vedtekter trer i kraft straks og gjelder ut 1991.</article></article><article class="legalArticle" data-lovdata-URL="LTII/forskrift/1990-12-20-1080/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Lover og forskrifter det gjøres unntak fra</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift om vedtekter om overføring av miljøvernoppgaver til Akershus fylkeskommune, jf. § 2, innebærer avvik fra følgende lover, forskrifter og kongelige resolusjoner.<ul class="defaultList"><li data-li-identifier="A)" data-name="A)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">A)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Forurensning</article><article class="legalP" data-absoluteaddress="/paragraf/6/ledd/1/punkt/1/ledd/2/" id="paragraf-6-ledd-1-punkt-1-ledd-2">Akershus fylkeskommune delegeres den myndighet som er delegert til fylkesmannen ved:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/ledd/2/punkt/1/" id="paragraf-6-ledd-1-punkt-1-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/2/punkt/1/ledd/1/" id="paragraf-6-ledd-1-punkt-1-ledd-2-punkt-1-ledd-1">forskrift om husdyrgjødsel av 1. mars 1989 nr. 151,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/ledd/2/punkt/2/" id="paragraf-6-ledd-1-punkt-1-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/2/punkt/2/ledd/1/" id="paragraf-6-ledd-1-punkt-1-ledd-2-punkt-2-ledd-1">forskrift om bakkeplanering av 3. april 1989 nr. 249,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/ledd/2/punkt/3/" id="paragraf-6-ledd-1-punkt-1-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/2/punkt/3/ledd/1/" id="paragraf-6-ledd-1-punkt-1-ledd-2-punkt-3-ledd-1">forskrift om silopressaft av 1. september 1986 nr. 1915,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/ledd/2/punkt/4/" id="paragraf-6-ledd-1-punkt-1-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/2/punkt/4/ledd/1/" id="paragraf-6-ledd-1-punkt-1-ledd-2-punkt-4-ledd-1">forskrift om utslipp av skyllevann og svartlut fra halmlutingsanlegg av 1. juli 1985 nr. 1424,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/ledd/2/punkt/5/" id="paragraf-6-ledd-1-punkt-1-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/2/punkt/5/ledd/1/" id="paragraf-6-ledd-1-punkt-1-ledd-2-punkt-5-ledd-1">forskrift om etablering av mottaksordninger for avfall fra skip av 25. august 1981 nr. 9023,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/ledd/2/punkt/6/" id="paragraf-6-ledd-1-punkt-1-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/2/punkt/6/ledd/1/" id="paragraf-6-ledd-1-punkt-1-ledd-2-punkt-6-ledd-1">forskrift for utslipp av avløpsvann fra pelsdyrforkjøkken av 1. juni 1977 nr. 9014,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/ledd/2/punkt/7/" id="paragraf-6-ledd-1-punkt-1-ledd-2-punkt-7"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/2/punkt/7/ledd/1/" id="paragraf-6-ledd-1-punkt-1-ledd-2-punkt-7-ledd-1">forskrift for utslipp av avløpsvann fra bedrifter som foredler og konserverer vegetabilier (frukt, bær, grønnsaker o.l.) av 1. september 1977 nr. 3,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/ledd/2/punkt/8/" id="paragraf-6-ledd-1-punkt-1-ledd-2-punkt-8"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/2/punkt/8/ledd/1/" id="paragraf-6-ledd-1-punkt-1-ledd-2-punkt-8-ledd-1">forskrift om utslipp av oljeholdig avløpsvann og om bruk og merking av vaske- og avfettingsmidler av 1. oktober 1983 nr. 1566,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/ledd/2/punkt/9/" id="paragraf-6-ledd-1-punkt-1-ledd-2-punkt-9"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/2/punkt/9/ledd/1/" id="paragraf-6-ledd-1-punkt-1-ledd-2-punkt-9-ledd-1">forskrift om dumping og forbrenning av stoffer og gjenstander til sjøs av 8. juli 1980 nr. 8,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/ledd/2/punkt/10/" id="paragraf-6-ledd-1-punkt-1-ledd-2-punkt-10"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/2/punkt/10/ledd/1/" id="paragraf-6-ledd-1-punkt-1-ledd-2-punkt-10-ledd-1">forskrift om utslipp fra separate avløpsanlegg av 2. desember 1985 nr. 2071.</article></article></li></ul></article></article></li><li data-li-identifier="B)" data-name="B)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">B)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Viltforvaltning</article><article class="legalP" data-absoluteaddress="/paragraf/6/ledd/1/punkt/2/ledd/2/" id="paragraf-6-ledd-1-punkt-2-ledd-2">Akershus fylkeskommune overtar den myndighet som er tillagt fylkesmannen etter:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/ledd/2/punkt/1/" id="paragraf-6-ledd-1-punkt-2-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/2/punkt/1/ledd/1/" id="paragraf-6-ledd-1-punkt-2-ledd-2-punkt-1-ledd-1">lov om viltet av 29. mai 1981 nr. 38 § 21, annet ledd og § 52, tredje ledd.</article></article></li></ul></article><article class="legalP" data-absoluteaddress="/paragraf/6/ledd/1/punkt/2/ledd/3/" id="paragraf-6-ledd-1-punkt-2-ledd-3">Akershus fylkeskommune delegeres den myndighet som er delegert til fylkesmannen ved:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/ledd/3/punkt/1/" id="paragraf-6-ledd-1-punkt-2-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/3/punkt/1/ledd/1/" id="paragraf-6-ledd-1-punkt-2-ledd-3-punkt-1-ledd-1">forskrift av 1. august 1989 nr. 788 om forvaltning av hjortevilt, jf. rundskriv fra Direktoratet for naturforvaltning nr. 3/90,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/ledd/3/punkt/2/" id="paragraf-6-ledd-1-punkt-2-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/3/punkt/2/ledd/1/" id="paragraf-6-ledd-1-punkt-2-ledd-3-punkt-2-ledd-1">forskrift av 30. juni 1989 nr. 536 om oppdrett av hjortevilt i innhegning, jf. rundskriv nr. 3/89,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/ledd/3/punkt/3/" id="paragraf-6-ledd-1-punkt-2-ledd-3-punkt-3"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/3/punkt/3/ledd/1/" id="paragraf-6-ledd-1-punkt-2-ledd-3-punkt-3-ledd-1">forskrift om erstatning for hjorteviltskader og økonomisk støtte til forebyggende tiltak av 28. november 1986 nr. 2083, jf. rundskriv nr. 12/86,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/ledd/3/punkt/4/" id="paragraf-6-ledd-1-punkt-2-ledd-3-punkt-4"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/3/punkt/4/ledd/1/" id="paragraf-6-ledd-1-punkt-2-ledd-3-punkt-4-ledd-1">forskrift av 24. oktober 1984 nr. 1878 om gjennomføringen av bestemmelsene om sammenslåing av eiendommer til felles viltområde etter viltlovens § 37, jf. rundskriv nr. 16/84,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/ledd/3/punkt/5/" id="paragraf-6-ledd-1-punkt-2-ledd-3-punkt-5"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/3/punkt/5/ledd/1/" id="paragraf-6-ledd-1-punkt-2-ledd-3-punkt-5-ledd-1">forskrift av 24. oktober 1984 nr. 1879 om gjennomføringen av bestemmelsene om sammenslåing for å oppnå minsteareal for hjorteviltjakt etter viltlovens § 38, jf. rundskriv nr. 15/84,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/ledd/3/punkt/6/" id="paragraf-6-ledd-1-punkt-2-ledd-3-punkt-6"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/3/punkt/6/ledd/1/" id="paragraf-6-ledd-1-punkt-2-ledd-3-punkt-6-ledd-1">forskrift av 16. april 1984 nr. 1060 om felling av viltarter som gjør skade, jf. rundskriv 6/86 fra Direktoratet for naturforvaltning,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/ledd/3/punkt/7/" id="paragraf-6-ledd-1-punkt-2-ledd-3-punkt-7"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/3/punkt/7/ledd/1/" id="paragraf-6-ledd-1-punkt-2-ledd-3-punkt-7-ledd-1">kgl.res. av 20. desember 1985 nr. 2246 om forskrift om jegerprøven.</article></article></li></ul></article></article></li><li data-li-identifier="C)" data-name="C)"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">C)</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Naturforvaltning</article><article class="legalP" data-absoluteaddress="/paragraf/6/ledd/1/punkt/3/ledd/2/" id="paragraf-6-ledd-1-punkt-3-ledd-2">Akershus fylkeskommune overtar den myndighet som er tillagt fylkesmannen etter:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/3/ledd/2/punkt/1/" id="paragraf-6-ledd-1-punkt-3-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/3/ledd/2/punkt/1/ledd/1/" id="paragraf-6-ledd-1-punkt-3-ledd-2-punkt-1-ledd-1">lov om naturvern av 19. juni 1970 nr. 63 §§ 5, 15 og 20 a.</article></article></li></ul></article><article class="legalP" data-absoluteaddress="/paragraf/6/ledd/1/punkt/3/ledd/3/" id="paragraf-6-ledd-1-punkt-3-ledd-3">Akershus fylkeskommune delegeres den myndighet som er delegert til fylkesmannen ved<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/3/ledd/3/punkt/1/" id="paragraf-6-ledd-1-punkt-3-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/3/ledd/3/punkt/1/ledd/1/" id="paragraf-6-ledd-1-punkt-3-ledd-3-punkt-1-ledd-1">kgl.res. av 26. august 1983 om overføring av forvaltningsansvar for naturvernområder, delegering av forvaltningsansvar til fylkesmannen,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/3/ledd/3/punkt/2/" id="paragraf-6-ledd-1-punkt-3-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/3/ledd/3/punkt/2/ledd/1/" id="paragraf-6-ledd-1-punkt-3-ledd-3-punkt-2-ledd-1">kgl.res. 3. juli 1987 nr. 572 om delegering av Kongens myndighet etter naturvernlovens §§ 4, 6, 10, 12, 13, 14, 21, 22 og 23 til Miljøverndepartementet, for fredningsvedtak etter denne lov og eldre naturlovgivning.</article></article></li></ul></article></article></li><li data-li-identifier="D)" data-name="D)"><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">D)</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">Friluftslivsforvaltning</article><article class="legalP" data-absoluteaddress="/paragraf/6/ledd/1/punkt/4/ledd/2/" id="paragraf-6-ledd-1-punkt-4-ledd-2">Akershus fylkeskommune overtar den myndighet og oppgaver som er tillagt fylkesmannen etter:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/4/ledd/2/punkt/1/" id="paragraf-6-ledd-1-punkt-4-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/4/ledd/2/punkt/1/ledd/1/" id="paragraf-6-ledd-1-punkt-4-ledd-2-punkt-1-ledd-1">lov om friluftslivet av 28. juni 1957 nr. 16, §§ 5, 14.2, 15, 17 og 40.</article></article></li></ul></article></article></li><li data-li-identifier="E)" data-name="E)"><article class="listArticle" data-absoluteaddress="/paragraf/6/ledd/1/punkt/5/" id="paragraf-6-ledd-1-punkt-5"><span class="data-originalId">E)</span><article class="legalP" data-absoluteaddress="/paragraf/6/ledd/1/punkt/5/ledd/1/" id="paragraf-6-ledd-1-punkt-5-ledd-1">Lakse- og innlandsfiskeforvaltning</article><article class="legalP" data-absoluteaddress="/paragraf/6/ledd/1/punkt/5/ledd/2/" id="paragraf-6-ledd-1-punkt-5-ledd-2">Akershus fylkeskommune delegeres den myndighet som er delegert til fylkesmannen ved:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/5/ledd/2/punkt/1/" id="paragraf-6-ledd-1-punkt-5-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/5/ledd/2/punkt/1/ledd/1/" id="paragraf-6-ledd-1-punkt-5-ledd-2-punkt-1-ledd-1">kgl.res. av 24. september 1965 om delegering av myndighet til Direktoratet for naturforvaltning (DVF),</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/5/ledd/2/punkt/2/" id="paragraf-6-ledd-1-punkt-5-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/5/ledd/2/punkt/2/ledd/1/" id="paragraf-6-ledd-1-punkt-5-ledd-2-punkt-2-ledd-1">kgl.res. av 22. november 1985 nr. 1988 om utsetting av anadrome laksefisk, innlandsfisk, ferskvannskreps og næringsdyr for fisk.</article></article></li></ul></article></article></li><li data-li-identifier="F)" data-name="F)"><article class="listArticle" data-absoluteaddress="/paragraf/6/ledd/1/punkt/6/" id="paragraf-6-ledd-1-punkt-6"><span class="data-originalId">F)</span><article class="legalP" data-absoluteaddress="/paragraf/6/ledd/1/punkt/6/ledd/1/" id="paragraf-6-ledd-1-punkt-6-ledd-1">Plan- og inngrepssaker</article><article class="legalP" data-absoluteaddress="/paragraf/6/ledd/1/punkt/6/ledd/2/" id="paragraf-6-ledd-1-punkt-6-ledd-2">Akershus fylkeskommune overtar etter nærmere retningslinjer fylkesmannens innsigelsesmyndighet etter plan- og bygningslovens §§ 20-5, 27-2 og 28-2.</article><article class="legalP" data-absoluteaddress="/paragraf/6/ledd/1/punkt/6/ledd/3/" id="paragraf-6-ledd-1-punkt-6-ledd-3">Akershus fylkeskommune overtar den myndighet og de oppgaver som er tillagt fylkesmannen etter:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/6/ledd/3/punkt/1/" id="paragraf-6-ledd-1-punkt-6-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/6/ledd/3/punkt/1/ledd/1/" id="paragraf-6-ledd-1-punkt-6-ledd-3-punkt-1-ledd-1">lov om motorferdsel i utmark og vassdrag av 10. juni 1977 nr. 82, §§ 5.2 og 6.</article></article></li></ul></article><article class="legalP" data-absoluteaddress="/paragraf/6/ledd/1/punkt/6/ledd/4/" id="paragraf-6-ledd-1-punkt-6-ledd-4">Akershus fylkeskommune delegeres den myndighet som er delegert til fylkesmannen ved<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/6/ledd/4/punkt/1/" id="paragraf-6-ledd-1-punkt-6-ledd-4-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/6/ledd/4/punkt/1/ledd/1/" id="paragraf-6-ledd-1-punkt-6-ledd-4-punkt-1-ledd-1">forskrift ved bruk av motorkjøretøyer i utmark og på islagte vassdrag av 15. mai 1988 nr. 356 §§ 2, 3, 7 og 8.</article></article></li></ul></article></article></li></ul></article></article></main></body></html>