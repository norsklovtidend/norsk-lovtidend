<!DOCTYPE html><html lang="no"><head><title>Forskrift om åpningstider for utsalgssteder, Lørenskog kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:19</dd><dt class="legacyID">Datokode</dt><dd class="legacyID">FOR-1990-06-18-510</dd><dt class="dokid">DokumentID</dt><dd class="dokid">LTII/forskrift/1990-06-18-510</dd><dt class="publishedIn">Publisert i</dt><dd class="publishedIn">Avd II 1990 Nr. 7</dd><dt class="dateInForce">I kraft fra</dt><dd class="dateInForce">1990-08-17 nr. 7</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-11-07-1137</li></ul></dd><dt class="appliesTo">Gjelder for</dt><dd class="appliesTo">Lørenskog kommune, Akershus.</dd><dt class="dateOfPublication">Kunngjort</dt><dd class="dateOfPublication">1990-07-17</dd><dt class="titleShort">Korttittel</dt><dd class="titleShort">Forskrift om åpningstider for utsalgssteder</dd><dt class="title">Tittel</dt><dd class="title">Forskrift om åpningstider for utsalgssteder, Lørenskog kommune, Akershus.</dd><dt class="refid">RefID</dt><dd class="refid">forskrift/1990-06-18-510</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om åpningstider for utsalgssteder, Lørenskog kommune, Akershus.</li></ul></dd></dl></header><main class="documentBody" data-lovdata-URL="LTII/forskrift/1990-06-18-510" id="dokument"><h1>Forskrift om åpningstider for utsalgssteder, Lørenskog kommune, Akershus.</h1><article class="legalP" data-absoluteaddress="/ledd/1/" id="ledd-1">For utsalgssteder i Lørenskog som omfattes av lov om åpningstider for utsalgssteder av 26. april 1985 nr. 26 gjelder – foruten lovens bestemmelser – følgende forskrifter, som er vedtatt av Lørenskog kommunestyre 9. mai 1990 og stadfestet av fylkesmannen i Oslo og Akershus 18. juni 1990:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Hverdager skal utsalgsstedene være lukket i tidsrommet fra kl. 20.00 til kl. 06.00 påfølgende dag.</article><article class="legalP" data-absoluteaddress="/ledd/1/punkt/1/ledd/2/" id="ledd-1-punkt-1-ledd-2">Lørdager skal utsalgsstedene være lukket fra kl. 18.00.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Påske-, pinse-, jul- og nyttårsaften skal utsalgsstedene være lukket fra kl. 15.00.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Høytids- og helligdager skal utsalgsstedene være lukket. Rådmannen kan dispensere fra denne bestemmelse i forbindelse med større stevner, firmajubileer og lignende anledninger.</article><article class="legalP" data-absoluteaddress="/ledd/1/punkt/3/ledd/2/" id="ledd-1-punkt-3-ledd-2">Søndager i desember måned, men ikke 1. juledag, kan utsalgssteder holde åpent fra kl. 14.00 til kl. 19.00.</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Formannskapet avgjør i tvilstilfelle om en virksomhet omfattes av loven og disse forskrifter. Avgjørelsen kan påklages til fylkesmannen.</article></article></li></ul></article><article class="legalP" data-absoluteaddress="/ledd/2/" id="ledd-2">Forskrift av 7. november 1989 nr. 1137 oppheves samtidig som ovennevnte forskrift trer i kraft.</article></main></body></html>