<!DOCTYPE html><html lang="no"><head><title>Forskrift for salg fra torg og andre offentlige steder, fra portrom og annen privat grunn m.v., Hvaler kommune, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:20</dd><dt class="legacyID">Datokode</dt><dd class="legacyID">FOR-1990-03-29-245</dd><dt class="dokid">DokumentID</dt><dd class="dokid">LTII/forskrift/1990-03-29-245</dd><dt class="publishedIn">Publisert i</dt><dd class="publishedIn">Avd II 1990 Nr. 4</dd><dt class="appliesTo">Gjelder for</dt><dd class="appliesTo">Hvaler kommune, Østfold.</dd><dt class="dateOfPublication">Kunngjort</dt><dd class="dateOfPublication">1990-04-30</dd><dt class="titleShort">Korttittel</dt><dd class="titleShort">Forskrift for salg fra torg og andre offe</dd><dt class="title">Tittel</dt><dd class="title">Forskrift for salg fra torg og andre offentlige steder, fra portrom og annen privat grunn m.v., Hvaler kommune, Østfold.</dd><dt class="refid">RefID</dt><dd class="refid">forskrift/1990-03-29-245</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for salg fra torg og andre offentlige steder, fra portrom og annen privat grunn m.v., Hvaler kommune, Østfold.<ul class="tocSubUl"><li>§ 1.</li><li>§ 2.</li><li>§ 3. Salgstider:</li><li>§ 4.</li><li>§ 5.</li><li>§ 6.</li><li>§ 7.</li><li>§ 8. Avgifter</li><li>§ 9. Straffebestemmelser.</li><li>§ 10. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTII/forskrift/1990-03-29-245" id="dokument"><h1>Forskrift for salg fra torg og andre offentlige steder, fra portrom og annen privat grunn m.v., Hvaler kommune, Østfold.</h1><article class="legalP" data-absoluteaddress="/ledd/1/" id="ledd-1">Vedtatt av Hvaler kommunestyre 14. mars 1990. Stadfestet av Fylkesmannen i Østfold 29. mars 1990.</article><article class="legalP" data-absoluteaddress="/ledd/2/" id="ledd-2">I medhold av lov om handelsvirksomet av 6. juni 1980 nr. 21 § 3-2 fjerde ledd er fastsatt slike forskrifter for Hvaler kommune vedrørende handel utenom fast utsalgssted:</article><article class="legalArticle" data-lovdata-URL="LTII/forskrift/1990-03-29-245/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for salg fra:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">salgshaller, torg, gater, brygger og andre offentlige steder,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">fartøy og tomter og annen privat grunn og innganger til sådanne, og fra portrom og innganger til bygninger, når disse steder står i umiddelbar eller fri forbindelse med alminnelig beferdet strøk.</article></article></li></ul></article></article><article class="legalArticle" data-lovdata-URL="LTII/forskrift/1990-03-29-245/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Alt salg fra de i § 1 nevnte steder skal stå under tilsyn og godkjennes av torgstyret. Hovedutvalg for teknisk sektor fungerer som kommunens torgstyre. Torgstyret har myndighet til å delegere utøvelsen av den daglige myndighet til administrasjonen, med klageadgang til torgstyret.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Den daglige kontroll av handelen tilligger torgkontrolløren, som oppnevnes av torgstyret.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Torgstyret avgjør etter at politiet og helserådet, evt. også havnestyret, har uttalt seg, hvilke offentlige plasser eller deler av offentlige plasser som kan nyttes til torghandel.</article></article><article class="legalArticle" data-lovdata-URL="LTII/forskrift/1990-03-29-245/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Salgstider:</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Følger i utgangspunktet de alminnelige lukningsvedtektene (hverdager 06 – 20, lørdager 06 – 18) for utsalgssteder. Når det gjelder kiosker, vogner e.l. som fører varer som omfattes av de såkalte «porthandlerforskriftene», kan disse drive salg i restaurantenes/skjenkestedenes åpningstider.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Handel må ikke foregå i kirketiden.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Under særlige forhold kan torgstyret utvide eller innskrenke den fastsatte salgstid.</article></article><article class="legalArticle" data-lovdata-URL="LTII/forskrift/1990-03-29-245/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Torgstyret kan tildele torghandlere fast plass. Torgstyret kan bestemme, når det må konkurreres om salgsplassene, at – fortrinnsvis lokale – produsenter skal ha fortrinnsrett.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fast salgsplass kan inndras av torgstyret.</article></article><article class="legalArticle" data-lovdata-URL="LTII/forskrift/1990-03-29-245/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved torghandel kan det selges varer som er tilvirket ved husflid eller egen hjemmeindustri, malerier/kunst- og pyntegjenstander, uforedlede hage- og jordbruksvarer, ville urter, bær, blomster, egg, juletrær, julenek, høy, ved o.l.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Salg av fisk og kjøtt kan tillates dersom næringsmiddelkontrollens godkjenning foreligger.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">For øvrig må også helseforskriftenes bestemmelser følges for annet salg.</article></article><article class="legalArticle" data-lovdata-URL="LTII/forskrift/1990-03-29-245/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ingen må møte frem på torgene med varer før åpningstiden (kl. 0600) salgsdagen.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Ingen har adgang til å innta plass på torgene uten å ha med seg de varer som er bestemt for salg.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Er en fast plass ikke tatt i bruk kl. 0930, kan torgkontrolløren overlate plassen til en annen torgselger for samme dag.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Vil en innehaver av fast plass for mer enn 1 uke overlate sin plass til en annen, må dette godkjennes av torgstyret.</article></article><article class="legalArticle" data-lovdata-URL="LTII/forskrift/1990-03-29-245/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Enhver torghandler må rette seg etter den ordning torgstyret og politiet fastsetter, og etterkomme de påbud som til enhver tid gjelder.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Ingen må hindre den frie adgang til salgsplassene eller på annen måte unødvendig forstyrre handelen.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Avfall og lignende må ikke etterlates på torgene, men bringes til nærmeste søppelcontainer eller fraktes vekk på annen måte. (Renovasjonsavgift er inkludert i «torgavgiften»).</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Innen 1/2 time etter handelens slutt skal hver handlende ha ryddet og rengjort sin plass.</article></article><article class="legalArticle" data-lovdata-URL="LTII/forskrift/1990-03-29-245/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Avgifter</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">For torghandel betales slike forskuddsvise avgifter: (Kvittering for innbetaling til kommunekassen må fremvises på forlangende av torgkontrolløren)<table><tbody><tr><td data-text-align="left" data-vertical-align="top">Fast plass:</td><td data-text-align="left" data-vertical-align="top">Stor:</td><td data-text-align="left" data-vertical-align="top">P.t. kr. 3.000,- pr. år.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Liten</td><td data-text-align="left" data-vertical-align="top">P.t. kr. 1.500,- pr. år.</td></tr></tbody></table></article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Disse avgiftene betales hvert år før påske (senest uka før palmesøndag).<table><tbody><tr><td data-text-align="left" data-vertical-align="top">Dagsplass:</td><td data-text-align="left" data-vertical-align="top">Stor:</td><td data-text-align="left" data-vertical-align="top">P.t. kr.  150,- pr. dag.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Liten:</td><td data-text-align="left" data-vertical-align="top">P.t. kr.  75,- pr. dag.</td></tr></tbody></table></article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Torgstyret fastsetter størrelse og inndeling av plassene.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Avgiftene blir å indeksregulere hvert år.</article><article class="legalP" data-absoluteaddress="/paragraf/8/ledd/5/" id="paragraf-8-ledd-5">Torgstyret kan fravike avgift ved bagatellsalg.</article><article class="legalP" data-absoluteaddress="/paragraf/8/ledd/6/" id="paragraf-8-ledd-6">Blir ikke avgiften betalt innen fastsatt tid + rimelig varsel, kan plassen disponeres fritt og leies ut på ny.</article><article class="legalP" data-absoluteaddress="/paragraf/8/ledd/7/" id="paragraf-8-ledd-7">Blir ikke avgiften betalt til forfallstid, kan det tillegges renter lik den til enhver tid gjeldende morarente i forbrukerforhold.</article></article><article class="legalArticle" data-lovdata-URL="LTII/forskrift/1990-03-29-245/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straffebestemmelser.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelse av denne forskrift eller pålegg gitt med hjemmel i forskriften, kan straffes etter § 5-1 i lov av 6. juni 1980 nr. 21 om handelsvirksomhet.</article></article><article class="legalArticle" data-lovdata-URL="LTII/forskrift/1990-03-29-245/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft når Fylkesmannens stadfestelse foreligger, og nødvendig kunngjøring har skjedd.</article></article></main></body></html>