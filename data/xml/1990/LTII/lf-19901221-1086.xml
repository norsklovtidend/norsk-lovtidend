<!DOCTYPE html><html lang="no"><head><title>Forskrift om Østmarka naturreservat, Enebakk, Rælingen og Lørenskog kommuner, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:13</dd><dt class="legacyID">Datokode</dt><dd class="legacyID">FOR-1990-12-21-1086</dd><dt class="dokid">DokumentID</dt><dd class="dokid">LTII/forskrift/1990-12-21-1086</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 14</dd><dt class="dateInForce">I kraft fra</dt><dd class="dateInForce">1990-12-21</dd><dt class="appliesTo">Gjelder for</dt><dd class="appliesTo">Enebakk, Rælingen og Lørenskog kommuner, Akershus.</dd><dt class="dateOfPublication">Kunngjort</dt><dd class="dateOfPublication">1991-01-31</dd><dt class="titleShort">Korttittel</dt><dd class="titleShort">Forskrift om Østmarka naturreservat</dd><dt class="title">Tittel</dt><dd class="title">Forskrift om Østmarka naturreservat, Enebakk, Rælingen og Lørenskog kommuner, Akershus.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 21. desember 1990. Fremmet av Miljøverndepartementet.</dd><dt class="refid">RefID</dt><dd class="refid">forskrift/1990-12-21-1086</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om Østmarka naturreservat, Enebakk, Rælingen og Lørenskog kommuner, Akershus.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li></ul></li></ul></dd></dl></header><main class="documentBody" data-lovdata-URL="LTII/forskrift/1990-12-21-1086" id="dokument"><h1>Forskrift om Østmarka naturreservat, Enebakk, Rælingen og Lørenskog kommuner, Akershus.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1990-12-21-1086/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av lov om naturvern av 19. juni 1970 nr. 63 § 8, jf § 10 og § 21, § 22 og § 23, er et område fredet som naturreservat ved Kronprinsreg.res. av 21. desember 1990 under navnet Østmarka naturreservat.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1990-12-21-1086/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Naturreservatet dekker et areal på ca 12.500 dekar og berører følgende gnr/bnr:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">117/1, 126/1 i Enebakk kommune</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">91/1 i Lørenskog kommune og</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">82/9, 83/1, 83/10,12, 84/2, 84/3, 83/51, 84/5, 85/3, 86/5,6, 87/5 i Rælingen kommune.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Grensen for naturreservatet fremgår av kart i målestokk 1:10.000, datert Miljøverndepartementet desember 1990. Kartet og fredningsbestemmelsene oppbevares i Lørenskog, Rælingen og Enebakk kommuner, hos Fylkesmannen i Oslo og Akershus, Direktoratet for naturforvaltning og i Miljøverndepartementet.</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">De nøyaktige grenser skal avmerkes i marka etter anvisning av forvaltningsmyndigheten. Knekkpunktene bør koordinatfestes.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1990-12-21-1086/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Formålet med fredningen er å bevare et større, relativt uberørt og variert barskogsområde med tilhørende plante- og dyreliv, som er typisk for denne delen av Oslomarka, og som har særskilt vitenskapelig og pedagogisk betydning.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1990-12-21-1086/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For reservatet gjelder følgende bestemmelser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">Vegetasjon, herunder døde busker og trær, er fredet mot skade og ødeleggelse av enhver art, unntatt det som følger av tillatt ferdsel eller tiltak i medhold av punktene V-VII.</article><article class="legalP" data-absoluteaddress="/kapittel/4/ledd/1/punkt/1/ledd/2/" id="kapittel-4-ledd-1-punkt-1-ledd-2">Det er forbudt å fjerne planter eller plantedeler fra reservatet.</article><article class="legalP" data-absoluteaddress="/kapittel/4/ledd/1/punkt/1/ledd/3/" id="kapittel-4-ledd-1-punkt-1-ledd-3">Nye plantearter må ikke innføres.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/ledd/1/punkt/2/" id="kapittel-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/ledd/1/punkt/2/ledd/1/" id="kapittel-4-ledd-1-punkt-2-ledd-1">Pattedyr og fugler, herunder deres hi, reir og egg, er fredet mot skade og ødeleggelse av enhver art.</article><article class="legalP" data-absoluteaddress="/kapittel/4/ledd/1/punkt/2/ledd/2/" id="kapittel-4-ledd-1-punkt-2-ledd-2">Nye dyrearter eller underarter må ikke innføres.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/ledd/1/punkt/3/" id="kapittel-4-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/ledd/1/punkt/3/ledd/1/" id="kapittel-4-ledd-1-punkt-3-ledd-1">Det må ikke iverksettes tiltak som kan endre naturmiljøet, som f eks oppføring av bygninger, anlegg og faste innretninger, opplag av båt, campingvogn o.l., fremføring av luftledninger, jordkabler og kloakkledninger, bygging av veier, drenering og annen form for tørrlegging, uttak, oppfylling, planering og lagring av masse, utføring av kloakk eller konsentrerte forurensningstilførsler, henleggelse av avfall, gjødsling, kalking og bruk av kjemiske bekjempningsmidler. Opplistingen er ikke fullstendig.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/ledd/1/punkt/4/" id="kapittel-4-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/4/ledd/1/punkt/4/ledd/1/" id="kapittel-4-ledd-1-punkt-4-ledd-1">Motorisert ferdsel til lands og til vanns er forbudt.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1990-12-21-1086/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Bestemmelsene i pkt IV er ikke til hinder for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/ledd/1/punkt/1/" id="kapittel-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/5/ledd/1/punkt/1/ledd/1/" id="kapittel-5-ledd-1-punkt-1-ledd-1">Gjennomføring av militær operativ virksomhet og tiltak i ambulanse-, politi-, brannvern-, sikrings-, oppsyns-, skjøtsels- og forvaltningsøyemed.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/ledd/1/punkt/2/" id="kapittel-5-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/5/ledd/1/punkt/2/ledd/1/" id="kapittel-5-ledd-1-punkt-2-ledd-1">Sanking av bær og matsopp.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/ledd/1/punkt/3/" id="kapittel-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/5/ledd/1/punkt/3/ledd/1/" id="kapittel-5-ledd-1-punkt-3-ledd-1">Beiting.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/5/ledd/1/punkt/4/" id="kapittel-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/5/ledd/1/punkt/4/ledd/1/" id="kapittel-5-ledd-1-punkt-4-ledd-1">Fiske og fiskestell i den grad det ikke strir mot de øvrige fredningsbestemmelsene eller andre lokale bestemmelser.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/5/ledd/1/punkt/5/" id="kapittel-5-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/5/ledd/1/punkt/5/ledd/1/" id="kapittel-5-ledd-1-punkt-5-ledd-1">Jakt på elg, rådyr, hare, rev og mink, etter viltlovens bestemmelser og forskrifter.</article></article></li></ul></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1990-12-21-1086/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forvaltningsmyndigheten kan gi tillatelse til:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/6/ledd/1/punkt/1/" id="kapittel-6-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/6/ledd/1/punkt/1/ledd/1/" id="kapittel-6-ledd-1-punkt-1-ledd-1">Kalking av enkelte vann, etter plan godkjent av forvaltningsmyndigheten.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/6/ledd/1/punkt/2/" id="kapittel-6-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/6/ledd/1/punkt/2/ledd/1/" id="kapittel-6-ledd-1-punkt-2-ledd-1">Jakt på andre arter, etter viltlovens bestemmelser og forskrifter.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/6/ledd/1/punkt/3/" id="kapittel-6-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/6/ledd/1/punkt/3/ledd/1/" id="kapittel-6-ledd-1-punkt-3-ledd-1">Vedlikehold og merking av eksisterende stier og løyper.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/6/ledd/1/punkt/4/" id="kapittel-6-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/6/ledd/1/punkt/4/ledd/1/" id="kapittel-6-ledd-1-punkt-4-ledd-1">Maskin-preparering av eksisterende enspors hovedløyper.</article></article></li></ul></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1990-12-21-1086/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forvaltningsmyndigheten, eller den forvaltningsmyndigheten bestemmer, kan gjennomføre skjøtselstiltak for å fremme fredningsformålet. Det kan utarbeides skjøtselsplan, som skal inneholde nærmere retningslinjer for gjennomføring av skjøtselstiltakene.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1990-12-21-1086/KAPITTEL_8" data-partID="k8"><h2 data-text-align="center">VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Forvaltningsmyndigheten kan gjøre unntak fra fredningsbestemmelsene når formålet med fredningen krever det, samt for vitenskapelige undersøkelser, arbeider av vesentlig samfunnsmessig betydning og i spesielle tilfeller, dersom det ikke strir mot formålet med fredningen.</article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1990-12-21-1086/KAPITTEL_9" data-partID="k9"><h2 data-text-align="center">IX</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Forvaltningen av fredningsbestemmelsene tillegges Fylkesmannen i Oslo og Akershus.</article></section><section class="section" data-name="kapX" data-section-type="default" data-absoluteaddress="/kapittel/10/" id="kapittel-10" data-lovdata-URL="LTII/forskrift/1990-12-21-1086/KAPITTEL_10" data-partID="k10"><h2 data-text-align="center">X</h2><article class="legalP" data-absoluteaddress="/kapittel/10/ledd/1/" id="kapittel-10-ledd-1">Forskriften trer i kraft straks.</article></section></main></body></html>