<!DOCTYPE html><html lang="no"><head><title>Forskrift for fisket, Gausdal kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:04</dd><dt class="legacyID">Datokode</dt><dd class="legacyID">FOR-1990-06-25-520</dd><dt class="dokid">DokumentID</dt><dd class="dokid">LTII/forskrift/1990-06-25-520</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 7</dd><dt class="dateInForce">I kraft fra</dt><dd class="dateInForce">1990-06-25</dd><dt class="appliesTo">Gjelder for</dt><dd class="appliesTo">Gausdal kommune, Oppland.</dd><dt class="dateOfPublication">Kunngjort</dt><dd class="dateOfPublication">1990-07-17</dd><dt class="titleShort">Korttittel</dt><dd class="titleShort">Forskrift for fisket</dd><dt class="title">Tittel</dt><dd class="title">Forskrift for fisket, Gausdal kommune, Oppland.</dd><dt class="refid">RefID</dt><dd class="refid">forskrift/1990-06-25-520</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for fisket, Gausdal kommune, Oppland.<ul class="tocSubUl"><li>§ 1. Redskapsbruk</li><li>§ 2. Fisketid</li><li>§ 3. Spesielt for Gausa</li><li>§ 4. Bunden redskap</li><li>§ 5. Dispensasjon</li><li>§ 6. Straffeansvar</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1990-06-25-520" id="dokument"><h1>Forskrift for fisket, Gausdal kommune, Oppland.</h1><article class="legalP" data-absoluteaddress="/ledd/1/" id="ledd-1">I medhold av lov av 6. mars 1964 om laksefiske og innlandsfiske, § 78, jfr. kgl.res. av 24. september 1965 og bemyndigelse gitt av Direktoratet for naturforvaltning 15. august 1983 har fylkesmannen i Oppland 25. juni 1990 fastsatt følgende forskrift for fisket i Gausdal kommune, Oppland fylke.</article><article class="legalArticle" data-lovdata-URL="LTII/forskrift/1990-06-25-520/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Redskapsbruk</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er kun tillatt å bruke:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">stang, pilkestikke eller håndsnøre med sluk, pilk, flue eller agn</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">ruse, garn, not og oter og line (reiv).</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">I elver og bekker er det kun tillatt å fiske med stang. I vann, nærmere enn 50 m fra inn- eller utløpsos til elv/bekk hvor ørret gyter, er det også kun tillatt å fiske med stang.</article></article><article class="legalArticle" data-lovdata-URL="LTII/forskrift/1990-06-25-520/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fisketid</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Alt fiske er forbudt fra og med 11. september til og med 15. oktober. I vann med bestand av sik, røye, abbor eller gjedde er imidlertid fiske tillatt hele året.</article></article><article class="legalArticle" data-lovdata-URL="LTII/forskrift/1990-06-25-520/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Spesielt for Gausa</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I Gausa er alt fiske til enhver tid forbudt fra overkant av Moavika (øvre turbinrør) til innntaksdammen for Follebu Bruk.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">I Gausa/Vesleelva nedenfor Liesfossen og i Jøra nedenfor Holsfossen er alt fiske forbudt fra og med 1. september til og med 20. mai. Ørret av mindre lengde enn 25 cm (målt fra snutespiss til ytterste haleflik) fanget på denne strekningen, skal straks, levende eller død, settes ut igjen. Det er kun tillatt å fiske med stang.</article></article><article class="legalArticle" data-lovdata-URL="LTII/forskrift/1990-06-25-520/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bunden redskap</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Bunden redskap skal være merket med eierens navn, adresse og evt. telefonnummer. Det er forbudt å ha garn stående ute til fangst mellom kl. 10.00 og kl. 16.00 i tiden fra isløsningen t.o.m. 31. august.</article></article><article class="legalArticle" data-lovdata-URL="LTII/forskrift/1990-06-25-520/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fylkesmannen kan gi dispensasjon fra denne forskrift.</article></article><article class="legalArticle" data-lovdata-URL="LTII/forskrift/1990-06-25-520/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straffeansvar</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Brudd på denne forskrift er straffbart.</article></article><article class="legalArticle" data-lovdata-URL="LTII/forskrift/1990-06-25-520/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks. Fra samme tid oppheves forskrift for fisket i Gausdal kommune av 10. april 1985 nr. 887.</article></article></main></body></html>