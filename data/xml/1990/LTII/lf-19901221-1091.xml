<!DOCTYPE html><html lang="no"><head><title>Forskrift om Garbergmyra naturreservat, Meldal kommune, Sør-Trøndelag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:15</dd><dt class="legacyID">Datokode</dt><dd class="legacyID">FOR-1990-12-21-1091</dd><dt class="dokid">DokumentID</dt><dd class="dokid">LTII/forskrift/1990-12-21-1091</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 14</dd><dt class="dateInForce">I kraft fra</dt><dd class="dateInForce">1990-12-21</dd><dt class="appliesTo">Gjelder for</dt><dd class="appliesTo">Meldal kommune, Sør-Trøndelag</dd><dt class="dateOfPublication">Kunngjort</dt><dd class="dateOfPublication">1991-01-31</dd><dt class="titleShort">Korttittel</dt><dd class="titleShort">Forskrift om Garbergmyra naturreservat</dd><dt class="title">Tittel</dt><dd class="title">Forskrift om Garbergmyra naturreservat, Meldal kommune, Sør-Trøndelag</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 21. desember 1990. Fremmet av Miljøverndepartementet.</dd><dt class="refid">RefID</dt><dd class="refid">forskrift/1990-12-21-1091</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om Garbergmyra naturreservat, Meldal kommune, Sør-Trøndelag<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li></ul></li></ul></dd></dl></header><main class="documentBody" data-lovdata-URL="LTII/forskrift/1990-12-21-1091" id="dokument"><h1>Forskrift om Garbergmyra naturreservat, Meldal kommune, Sør-Trøndelag</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1990-12-21-1091/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av lov om naturvern av 19. juni 1970 nr. 63 § 8, jf § 10 og §§ 21, 22 og 23, er myrområdet Garbergmyra i Meldal kommune, Sør-Trøndelag fylke, fredet som naturreservat ved Kronprinsreg.res. av 21. desember 1990 under betegnelsen Garbergmyra naturreservat.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1990-12-21-1091/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Det fredete området berører følgende gnr/bnr: 154/3, 163/1, 164/2.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Reservatet dekker et areal på 322 dekar.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Grensene for naturreservatet framgår av kart i målestokk 1:5.000 datert Miljøverndepartementet november 1990. Kartet oppbevares i Meldal kommune, hos Fylkesmannen i Sør-Trøndelag, i Direktoratet for naturforvaltning og i Miljøverndepartementet.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">De nøyaktige grensene for reservatet skal avmerkes i marka etter nærmere anvisning fra forvaltningsmyndigheten. Knekkpunktene bør koordinatfestes.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1990-12-21-1091/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Formålet med fredningen er å bevare ei floristisk og vegetasjonsmessig svært variert myr i region 34a (Skogen nord til Hattfjelldal), samt å bevare ei slåttemyr i tilknytning til nærliggende fredet gårdsanlegg.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1990-12-21-1091/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For reservatet gjelder følgende bestemmelser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">Vegetasjonen, herunder døde busker og trær, er fredet mot enhver skade og ødeleggelse.</article><article class="legalP" data-absoluteaddress="/kapittel/4/ledd/1/punkt/1/ledd/2/" id="kapittel-4-ledd-1-punkt-1-ledd-2">Det er forbudt å fjerne planter eller plantedeler fra reservatet. Nye plantearter må ikke innføres, herunder treslagskifte.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/ledd/1/punkt/2/" id="kapittel-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/ledd/1/punkt/2/ledd/1/" id="kapittel-4-ledd-1-punkt-2-ledd-1">For dyrelivet gjelder viltlovens bestemmelser og forskrifter.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/ledd/1/punkt/3/" id="kapittel-4-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/ledd/1/punkt/3/ledd/1/" id="kapittel-4-ledd-1-punkt-3-ledd-1">Det må ikke iverksettes tiltak som kan endre naturmiljøet som f.eks. oppføring av bygninger, anlegg og faste innretninger, opplag av båt, campingvogn o.l., framføring av luftledninger, jordkabler og kloakkledninger, bygging av veger, drenering og annen form for tørrlegging, uttak, oppfylling, planering og lagring av masse, utføring av kloakk eller konsentrerte forurensningstilførsler, henleggelse av avfall, gjødsling og bruk av kjemiske bekjempningsmidler. Opplistingen er ikke utfyllende.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/ledd/1/punkt/4/" id="kapittel-4-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/4/ledd/1/punkt/4/ledd/1/" id="kapittel-4-ledd-1-punkt-4-ledd-1">Motorisert ferdsel er forbudt.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1990-12-21-1091/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Bestemmelsene i kap. IV er ikke til hinder for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/ledd/1/punkt/1/" id="kapittel-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/5/ledd/1/punkt/1/ledd/1/" id="kapittel-5-ledd-1-punkt-1-ledd-1">Gjennomføring av militær operativ virksomhet og tiltak i ambulanse-, politi-, brannvern-, sikrings- og forvaltningsøyemed. Slik virksomhet innenfor reservatet bør reduseres til et minimum og gjøres mest mulig skånsomt.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/ledd/1/punkt/2/" id="kapittel-5-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/5/ledd/1/punkt/2/ledd/1/" id="kapittel-5-ledd-1-punkt-2-ledd-1">Nødvendig bruk av snøscooter på snødekt, frossen mark i forbindelse med jordbruks- og skogbruksnæring. Jakt, fangst og fiske regnes ikke som næring.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/ledd/1/punkt/3/" id="kapittel-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/5/ledd/1/punkt/3/ledd/1/" id="kapittel-5-ledd-1-punkt-3-ledd-1">Tømmertransport med jordbrukstraktor, eller hest på frossen, snødekt myr og oppkjøring av fast spor før slik transport.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/5/ledd/1/punkt/4/" id="kapittel-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/5/ledd/1/punkt/4/ledd/1/" id="kapittel-5-ledd-1-punkt-4-ledd-1">Opparbeiding av driftsveg over det nordvestre hjørnet av reservatet, langs trasé som på forhånd er godkjent av forvaltningsmyndigheten.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/5/ledd/1/punkt/5/" id="kapittel-5-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/5/ledd/1/punkt/5/ledd/1/" id="kapittel-5-ledd-1-punkt-5-ledd-1">Tradisjonell beiting.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/5/ledd/1/punkt/6/" id="kapittel-5-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/5/ledd/1/punkt/6/ledd/1/" id="kapittel-5-ledd-1-punkt-6-ledd-1">Sanking av bær og matsopp.</article></article></li></ul></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1990-12-21-1091/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forvaltningsmyndigheten, eller den forvaltningsmyndigheten bestemmer, kan gi tillatelse til:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/6/ledd/1/punkt/1/" id="kapittel-6-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/6/ledd/1/punkt/1/ledd/1/" id="kapittel-6-ledd-1-punkt-1-ledd-1">Hogst og andre skoghygieniske tiltak i området etter en plan godkjent av forvaltningsmyndigheten.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/6/ledd/1/punkt/2/" id="kapittel-6-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/6/ledd/1/punkt/2/ledd/1/" id="kapittel-6-ledd-1-punkt-2-ledd-1">Ferdsel med hest eller jordbrukstraktor i reservatets ytterkanter etter plan godkjent av forvaltningsmyndigheten.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/6/ledd/1/punkt/3/" id="kapittel-6-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/6/ledd/1/punkt/3/ledd/1/" id="kapittel-6-ledd-1-punkt-3-ledd-1">Motorisert ferdsel på snødekt, frossen mark i forbindelse med nødvendig transport til og fra hytter og setrer i og utenfor området.</article></article></li></ul></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1990-12-21-1091/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forvaltningsmyndigheten, eller den forvaltningsmyndigheten bestemmer, kan gjennomføre skjøtselstiltak for å fremme fredningsformålet. Det kan utarbeides skjøtselsplan, som skal inneholde nærmere retningslinjer for gjennomføring av skjøtselstiltakene.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1990-12-21-1091/KAPITTEL_8" data-partID="k8"><h2 data-text-align="center">VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Forvaltningsmyndigheten kan gjøre unntak fra fredningsbestemmelsene når formålet med fredningen krever det, samt for vitenskapelige undersøkelser, arbeider av vesentlig samfunnsmessig betydning og i spesielle tilfeller dersom det ikke strider mot formålet med fredningen.</article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1990-12-21-1091/KAPITTEL_9" data-partID="k9"><h2 data-text-align="center">IX</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Forvaltningen av fredningsbestemmelsene tillegges Fylkesmannen i Sør-Trøndelag.</article></section><section class="section" data-name="kapX" data-section-type="default" data-absoluteaddress="/kapittel/10/" id="kapittel-10" data-lovdata-URL="LTII/forskrift/1990-12-21-1091/KAPITTEL_10" data-partID="k10"><h2 data-text-align="center">X</h2><article class="legalP" data-absoluteaddress="/kapittel/10/ledd/1/" id="kapittel-10-ledd-1">Forskriften trer i kraft straks.</article></section></main></body></html>