<!DOCTYPE html><html lang="no"><head><title>Forskrift til plan- og bygningslovens § 69, parkeringsnorm, frikjøp m.m., Gjøvik kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:57</dd><dt class="legacyID">Datokode</dt><dd class="legacyID">FOR-1990-11-08-1214</dd><dt class="dokid">DokumentID</dt><dd class="dokid">LTII/forskrift/1990-11-08-1214</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 4</dd><dt class="appliesTo">Gjelder for</dt><dd class="appliesTo">Gjøvik kommune, Oppland.</dd><dt class="dateOfPublication">Kunngjort</dt><dd class="dateOfPublication">1991-05-27</dd><dt class="titleShort">Korttittel</dt><dd class="titleShort">Forskrift til plan- og bygningslovens §</dd><dt class="title">Tittel</dt><dd class="title">Forskrift til plan- og bygningslovens § 69, parkeringsnorm, frikjøp m.m., Gjøvik kommune, Oppland.</dd><dt class="refid">RefID</dt><dd class="refid">forskrift/1990-11-08-1214</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til plan- og bygningslovens § 69, parkeringsnorm, frikjøp m.m., Gjøvik kommune, Oppland.</li></ul></dd></dl></header><main class="documentBody" data-lovdata-URL="LTII/forskrift/1990-11-08-1214" id="dokument"><h1>Forskrift til plan- og bygningslovens § 69, parkeringsnorm, frikjøp m.m., Gjøvik kommune, Oppland.</h1><article class="legalP" data-absoluteaddress="/ledd/1/" id="ledd-1">I medhold av plan- og bygningsloven av 14. juni 1985 nr. 77 §§ 4 og 69 nr. 4 har Gjøvik kommunestyre 8. november 1990 vedtatt følgende vedtekter til plan- og bygningsloven § 69.</article> <article class="defaultP" margin-top="true"><i>Situasjonsplan</i><ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Bygningsrådet kan kreve at det som bilag til søknad om byggetillatelse følger situasjonsplan i bestemt målestokk for utforming av ubebygd areal og felles areal. Det kan kreves at planen omfatter bl.a. adkomst, biloppstillingsplasser, private kjøre- og gangveger, terrasering, planering, beplantning, forhager, lekeplasser, tørkestativ, søppelkasser, sykkelstativ o.l. Bygningsrådet kan påby endring i innsendte planer etter retningslinjer rådet trekker opp. Det kan bl.a. kreve at verdifullt landskap og vegetasjon skal bevares.</article></article></li></ul></article> <article class="defaultP" margin-top="true"><i>Opparbeidelse/brukstillatelse/ferdigattest</i><ul class="defaultList"><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Etter at situasjonsplan etter pkt. 1 er godkjent av bygningsrådet, plikter eieren (festeren) å opparbeide arealet i overensstemmelse med planen uten utsettelser. Arealet og anleggene skal holdes forsvarlig vedlike.</article><article class="legalP" data-absoluteaddress="/ledd/1/punkt/2/ledd/2/" id="ledd-1-punkt-2-ledd-2">Bygningsrådet kan sette som vilkår for brukstillatelse/ferdigattest at den ubebygde del av tomt og fellesarealer blir opparbeidet i overenstemmelse med den plan rådet etter pkt. 1 har godkjent, herunder kan rådet fastsette frist for arbeidets utførelse.</article></article></li></ul></article> <article class="defaultP" margin-top="true"><i>Biloppstillingsplasser</i><ul class="defaultList"><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Ved nybygg, ombygging, tilbygg, påbygg, underbygg eller ved endret bruk av eksisterende bygninger, kreves det biloppstillingsplasser (parkerings- eller garasjeplasser), beregnet i forhold til boligenheter eller bruksareal, på egen grunn eller på areal regulert og godkjent til parkering. Eventuell tidligere bebyggelse som er fjernet innvirker ikke på beregningen. Areal avsatt til kjøretrafikk medregnes ikke.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/1/punkt/3/ledd/1/punkt/1/" id="ledd-1-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/ledd/1/punkt/3/ledd/1/punkt/1/ledd/1/" id="ledd-1-punkt-3-ledd-1-punkt-1-ledd-1">Frittliggende boligenheter, blokkbebyggelse, rekkehusbebyggelse og annen tett/lav boligbebyggelse, skal ha biloppstillingsplass etter følgende norm:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/1/punkt/3/ledd/1/punkt/1/ledd/1/punkt/1/" id="ledd-1-punkt-3-ledd-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/ledd/1/punkt/3/ledd/1/punkt/1/ledd/1/punkt/1/ledd/1/" id="ledd-1-punkt-3-ledd-1-punkt-1-ledd-1-punkt-1-ledd-1">Bysenteret:</article></article></li><li><article class="listArticle" data-absoluteaddress="/ledd/1/punkt/3/ledd/1/punkt/1/ledd/1/punkt/2/" id="ledd-1-punkt-3-ledd-1-punkt-1-ledd-1-punkt-2"><article class="legalP" data-absoluteaddress="/ledd/1/punkt/3/ledd/1/punkt/1/ledd/1/punkt/2/ledd/1/" id="ledd-1-punkt-3-ledd-1-punkt-1-ledd-1-punkt-2-ledd-1">1 biloppstillingsplass pr. boenhet</article></article></li><li><article class="listArticle" data-absoluteaddress="/ledd/1/punkt/3/ledd/1/punkt/1/ledd/1/punkt/3/" id="ledd-1-punkt-3-ledd-1-punkt-1-ledd-1-punkt-3"><article class="legalP" data-absoluteaddress="/ledd/1/punkt/3/ledd/1/punkt/1/ledd/1/punkt/3/ledd/1/" id="ledd-1-punkt-3-ledd-1-punkt-1-ledd-1-punkt-3-ledd-1">(Begrensning: ny riksveg 4 i øst og syd, Hans Mustadsgt. – Marcus Thranesgt. i vest og Holtermann Knutsensgt. i nord)</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/3/ledd/1/punkt/1/ledd/1/punkt/4/" id="ledd-1-punkt-3-ledd-1-punkt-1-ledd-1-punkt-4"><span class="data-originalId">-</span><article class="legalP" data-absoluteaddress="/ledd/1/punkt/3/ledd/1/punkt/1/ledd/1/punkt/4/ledd/1/" id="ledd-1-punkt-3-ledd-1-punkt-1-ledd-1-punkt-4-ledd-1">Øvrige områder:</article></article></li><li><article class="listArticle" data-absoluteaddress="/ledd/1/punkt/3/ledd/1/punkt/1/ledd/1/punkt/5/" id="ledd-1-punkt-3-ledd-1-punkt-1-ledd-1-punkt-5"><article class="legalP" data-absoluteaddress="/ledd/1/punkt/3/ledd/1/punkt/1/ledd/1/punkt/5/ledd/1/" id="ledd-1-punkt-3-ledd-1-punkt-1-ledd-1-punkt-5-ledd-1">1.25 biloppstillingsplasser pr. boenhet t.o.m. 2 rom</article></article></li><li><article class="listArticle" data-absoluteaddress="/ledd/1/punkt/3/ledd/1/punkt/1/ledd/1/punkt/6/" id="ledd-1-punkt-3-ledd-1-punkt-1-ledd-1-punkt-6"><article class="legalP" data-absoluteaddress="/ledd/1/punkt/3/ledd/1/punkt/1/ledd/1/punkt/6/ledd/1/" id="ledd-1-punkt-3-ledd-1-punkt-1-ledd-1-punkt-6-ledd-1">2.0  biloppstillingsplasser pr. boenhet større enn 2 rom</article></article></li></ul></article></article></li><li data-li-identifier="b)" data-name="b)"><article class="listArticle" data-absoluteaddress="/ledd/1/punkt/3/ledd/1/punkt/2/" id="ledd-1-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/ledd/1/punkt/3/ledd/1/punkt/2/ledd/1/" id="ledd-1-punkt-3-ledd-1-punkt-2-ledd-1">Forretningsbebyggelse skal ha oppstillingsplasser tilsvarende 1 bil pr. 75 m<sup>2</sup> bruksareal i bebyggelsen. Til dette kommer nødvendig lasteareal for vare- og lastebiler.</article></article></li><li data-li-identifier="c)" data-name="c)"><article class="listArticle" data-absoluteaddress="/ledd/1/punkt/3/ledd/1/punkt/3/" id="ledd-1-punkt-3-ledd-1-punkt-3"><span class="data-originalId">c)</span><article class="legalP" data-absoluteaddress="/ledd/1/punkt/3/ledd/1/punkt/3/ledd/1/" id="ledd-1-punkt-3-ledd-1-punkt-3-ledd-1">Industri og lagerbebyggelse skal ha biloppstillingsplasser for minst 1 bil pr. 150 m<sup>2</sup> bruksareal i bebyggelsen.</article></article></li><li data-li-identifier="d)" data-name="d)"><article class="listArticle" data-absoluteaddress="/ledd/1/punkt/3/ledd/1/punkt/4/" id="ledd-1-punkt-3-ledd-1-punkt-4"><span class="data-originalId">d)</span><article class="legalP" data-absoluteaddress="/ledd/1/punkt/3/ledd/1/punkt/4/ledd/1/" id="ledd-1-punkt-3-ledd-1-punkt-4-ledd-1">Hoteller og restauranter o.l. skal ha biloppstillingsplasser for minst 0,75 bil pr. overnattingsrom eller for minst 1 bil pr. 8 sitteplasser.</article></article></li><li data-li-identifier="e)" data-name="e)"><article class="listArticle" data-absoluteaddress="/ledd/1/punkt/3/ledd/1/punkt/5/" id="ledd-1-punkt-3-ledd-1-punkt-5"><span class="data-originalId">e)</span><article class="legalP" data-absoluteaddress="/ledd/1/punkt/3/ledd/1/punkt/5/ledd/1/" id="ledd-1-punkt-3-ledd-1-punkt-5-ledd-1">Institusjoner, sykehus, kiosker/gatekjøkken, forsamlingslokaler, undervisningssteder, idrettsanlegg og andre bygningsanlegg hvor spesielle forhold gjør seg gjeldende, skal ha tilfredsstillende ut- og innkjøringsforhold, samt biloppstillingsplasser etter bygningsrådets nærmere bestemmelser.</article></article></li></ul></article><article class="legalP" data-absoluteaddress="/ledd/1/punkt/3/ledd/2/" id="ledd-1-punkt-3-ledd-2">Biloppstillingsplassene skal være lett tilgjengelige, og inntil 30 % kan være merket/reservert. Løsning av parkeringskravet skal være godkjent og gjennomføringen sikret før byggetillatelse gis.</article><article class="legalP" data-absoluteaddress="/ledd/1/punkt/3/ledd/3/" id="ledd-1-punkt-3-ledd-3">Bygningsrådet kan for den enkelte tomt fastsette lempinger eller skjerpelse i kravene gitt under bokstav a) – e) når det foreligger særlige grunner.</article></article></li></ul></article><article class="defaultP"><i>Frikjøp</i><ul class="defaultList"><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Bygningsrådet kan samtykke i at det i stedet for biloppstillingsplasser på egen grunn eller på areal regulert og godkjent til parkering innbetales et beløp pr. manglende plass til kommunen som frikjøp. Frikjøpet gjennomføres etter følgende alternativer:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/1/punkt/4/ledd/1/punkt/1/" id="ledd-1-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/ledd/1/punkt/4/ledd/1/punkt/1/ledd/1/" id="ledd-1-punkt-4-ledd-1-punkt-1-ledd-1">Innbetaling pr. plass til kommunalt parkeringsfond. Dette gir ingen rettigheter til parkeringsplass, men kommunen forplikter seg til å styrke det offentlige parkeringstilbudet for beløpet, enten gjennom utbygging av offentlige anlegg eller ved kjøp av offentlige plasser i private anlegg.</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/1/punkt/4/ledd/1/punkt/2/" id="ledd-1-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/ledd/1/punkt/4/ledd/1/punkt/2/ledd/1/" id="ledd-1-punkt-4-ledd-1-punkt-2-ledd-1">Kjøpe plasser, for inntil 30 % av frikjøpskravet, i kommunale parkeringsanlegg for en høyere pris enn a). Dette medfører full disposisjonsrett over plassen, mot en årlig leie.</article></article></li></ul></article><article class="legalP" data-absoluteaddress="/ledd/1/punkt/4/ledd/2/" id="ledd-1-punkt-4-ledd-2">Biloppstillingsplasser som er nødvendig for eiendommens drift skal avsettes på egen grunn, dog må minst 10 % av kravet etter pkt. 3 tilrettelegges for funksjonshemmede.</article><article class="legalP" data-absoluteaddress="/ledd/1/punkt/4/ledd/3/" id="ledd-1-punkt-4-ledd-3">Ved inngåelse av frikjøpsavtale må byggherre underskrive erklæring som angir vilkårene for frikjøp og at disse godtas. Erklæring vedlegges byggesøknaden. Det aktuelle beløp innbetales eller avtales innbetalt til kommunen før byggearbeidet tillates igangsatt. I særlige tilfelle kan bygningsrådet godkjenne at innbetaling skjer på et senere tidspunkt mot at det stilles betryggende sikkerhet.</article><article class="legalP" data-absoluteaddress="/ledd/1/punkt/4/ledd/4/" id="ledd-1-punkt-4-ledd-4">Kommunestyret bestemmer hvilke betalingssatser som til enhver tid gjelder. Formannskapet har fullmakt til å fatte enkeltvedtak om avvik fra betalingssatsene og dispensere fra frikjøpsbestemmelsene når det foreligger særlige grunner.</article></article></li></ul></article><article class="legalP" data-absoluteaddress="/ledd/2/" id="ledd-2">Vedtekten trer i kraft fra kunngjøringsdato.</article></main></body></html>