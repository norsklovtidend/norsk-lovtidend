<!DOCTYPE html><html lang="no"><head><title>Forskift om politivedtekt, Varteig kommune, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:56</dd><dt class="legacyID">Datokode</dt><dd class="legacyID">FOR-1990-08-29-707</dd><dt class="dokid">DokumentID</dt><dd class="dokid">LTII/forskrift/1990-08-29-707</dd><dt class="ministry">Departement</dt><dd class="ministry"><ul><li>JD</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 10</dd><dt class="appliesTo">Gjelder for</dt><dd class="appliesTo">Varteig kommune, Østfold.</dd><dt class="dateOfPublication">Kunngjort</dt><dd class="dateOfPublication">1990-09-19</dd><dt class="titleShort">Korttittel</dt><dd class="titleShort">Forskrift om politivedtekt</dd><dt class="title">Tittel</dt><dd class="title">Forskift om politivedtekt, Varteig kommune, Østfold.</dd><dt class="refid">RefID</dt><dd class="refid">forskrift/1990-08-29-707</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskift om politivedtekt, Varteig kommune, Østfold.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li><li>§ 17.</li><li>§ 18.</li><li>§ 19.</li><li>§ 20.</li><li>§ 21.</li><li>§ 22.</li><li>§ 23.</li><li>§ 24.</li><li>§ 25.</li><li>§ 26.</li><li>§ 27.</li><li>§ 28.</li><li>§ 29.</li><li>§ 30.</li><li>§ 31.</li><li>§ 32.</li><li>§ 33.</li></ul></li></ul></dd></dl></header><main class="documentBody" data-lovdata-URL="LTII/forskrift/1990-08-29-707" id="dokument"><h1>Forskift om politivedtekt, Varteig kommune, Østfold.</h1><article class="legalP" data-absoluteaddress="/ledd/1/" id="ledd-1">Justisdepartementet stadfester 29. august 1990 med noen endringer, vedtak av Varteig kommunestyre 15. juni 1989 om ny politivedtekt for Varteig kommune, Østfold fylke, jfr. kgl.res. av 16. januar 1925 og 19. august 1932, lov av 6. juni 1891 om politivedtekter for rikets herreder, lov av 22. mai 1875 om høve til å gi dramatiske og andre offentlige forestillinger m. v. og lov av 17. juni 1932 om tillegg til politilovgivningen.</article> <article class="defaultP" margin-top="true"><i>Vedtekten lyder:</i></article> <article class="defaultP" margin-top="true"><i>Kapittel I.</i> <i>Alminnelige bestemmelser</i></article><article class="legalArticle" data-lovdata-URL="LTII/forskrift/1990-08-29-707/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med offentlig sted forstås i denne vedtekt gate, vei, sti, park, torg, plass, bru, brygge, kai, strand, anlegg eller annet sted som er alminnelig beferdet eller bestemt for alminnelig ferdsel.</article></article><article class="legalArticle" data-lovdata-URL="LTII/forskrift/1990-08-29-707/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Plikter som i denne vedtekt er lagt på eier av hus eller grunn, hviler også på den som fester, bruker, leier eller bestyrer hus eller grunn.</article> <article class="defaultP" margin-top="true"><i>Kapittel II.</i> <i>Om orden, ferdsel og sikkerhet på offentlig sted</i></article></article><article class="legalArticle" data-lovdata-URL="LTII/forskrift/1990-08-29-707/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Enhver plikter straks å rette seg etter de pålegg, tegn eller signaler som politiet gir for å opprettholde den alminnelige orden, regulere ferdselen eller trygge publikum.</article></article><article class="legalArticle" data-lovdata-URL="LTII/forskrift/1990-08-29-707/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">På eller i umiddelbar nærhet av offentlig sted, må folk ikke stimle sammen, delta i oppløp eller lage bråk som kan forstyrre eller hemme ferdselen eller forulempe eller volde fare for andre.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Samles mange mennesker ved inngangen til forsamlingslokale, sportsplass, utsalgssted, holdeplass e. l. , skal de stille seg i kø og for øvrig rette seg etter de pålegg som politiet eller arrangøren gir for å opprettholde den alminnelige orden eller regulere ferdselen.</article></article><article class="legalArticle" data-lovdata-URL="LTII/forskrift/1990-08-29-707/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det må gis melding til politiet for på offentlig sted å:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">holde friluftsmøter, marsjere i tog, bære faner o. l.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">dele ut eller spre aviser, brosjyrer, opprop, flygeskrifter, annonser, reklame e. l. , eller gjøre bruk av gående, kjørende eller flygende reklame eller propaganda.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">synge, fremføre musikk, bruke høyttalere eller gi oppvisning eller framsyning av enhver art.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Melding om tilstelning skal i god tid sendes politiet med de nødvendige opplysninger, bl. a. hvem som er den ansvarlige.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Politiet kan forby tilstelninger eller sette vilkår for å gi samtykke, når det finner dette påkrevet for å opprettholde den alminnelige ro og orden eller for å trygge ferdselen.</article></article><article class="legalArticle" data-lovdata-URL="LTII/forskrift/1990-08-29-707/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">På eller i umiddelbar nærhet av offentlig sted, er det forbudt å nyte, skjenke eller by fram rusdrikk.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">På sted som nevnt i første ledd er også kortspill og spill om penger forbudt.</article></article><article class="legalArticle" data-lovdata-URL="LTII/forskrift/1990-08-29-707/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">På, ved eller utover offentlig sted må det ikke uten politiets tillatelse brennes av krutt, fyrverkerisaker, sprengstoff eller andre eksplosiver.</article></article><article class="legalArticle" data-lovdata-URL="LTII/forskrift/1990-08-29-707/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">På, ved eller utover offentlig sted er det forbudt å skyte med bue, sprettert, pusterør, gevær eller annet skytevåpen, kaste stein, snøball, søle, vann eller knallskudd, eller foreta seg annet som kan skremme, forulempe eller tilsøle person eller eiendom.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">På offentlig sted er det forbudt å bære ladd skytevåpen.</article></article><article class="legalArticle" data-lovdata-URL="LTII/forskrift/1990-08-29-707/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Det er forbudt å kaste papir, fruktskall eller annet avfall på offentlig sted.</article></article><article class="legalArticle" data-lovdata-URL="LTII/forskrift/1990-08-29-707/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">På eller utover offentlig sted er det forbudt å ta med, henge eller plassere noe som kan være til hinder for ferdselen, eller som kan utsette person eller eiendom for ulempe eller skade.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">For gågate skal varelevering til forretninger foregå fra baksiden når forholdene ligger til rette for det.</article></article><article class="legalArticle" data-lovdata-URL="LTII/forskrift/1990-08-29-707/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Politiet kan forby aking og enhver annen form sport, lek eller spill på bestemt offentlig sted når dette er påkrevd av hensyn til ferdselen eller den alminnelige orden.</article></article><article class="legalArticle" data-lovdata-URL="LTII/forskrift/1990-08-29-707/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Skal det på eller ved offentlig sted utføres arbeid som kan være til fare eller hinder for ferdselen, så som oppførelse, nedriving eller reparasjon av bygninger, graving o. l. , skal dette på forhånd skriftlig meldes til politiet, som kan bestemme hvorledes arbeidsstedet skal holdes avsperret og påby sikkerhetsforanstaltninger.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">I mørke og usiktbart vær skal det være tilstrekkelig antall tente lykter ved avsperringer, åpne grøfter, jordhauger o. l. som kan være til fare eller ulempe for ferdselen. Etter endt graving skal dekket snarest mulig bringes i den stand det var før gravingen.</article><article class="legalP" data-absoluteaddress="/paragraf/12/ledd/3/" id="paragraf-12-ledd-3">Ved rensing av takrenner, maling av hus og liknende mindre arbeider på bygning mot offentlig sted skal det settes opp avvisere som gjør det tydelig at man ikke uten fare eller ulempe kan ferdes der.</article><article class="legalP" data-absoluteaddress="/paragraf/12/ledd/4/" id="paragraf-12-ledd-4">Avvisere og annet sperremateriell skal fjernes straks arbeidet er ferdig.</article></article><article class="legalArticle" data-lovdata-URL="LTII/forskrift/1990-08-29-707/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Heiseinnretninger, stillaser, stiger og liknende som nyttes på eller mot offentlig sted, skal være tilstrekkelig sterke og forsvarlig innrettet og må behandles av øvede og pålitelige folk. Heiseinnretninger skal være forsynt med forsvarlig stoppeinnretning.</article></article><article class="legalArticle" data-lovdata-URL="LTII/forskrift/1990-08-29-707/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Vindusmarkiser som vender mot offentlig sted skal være forsvarlig festet og anbrakt slik at underkanten er minst 2,20 meter over grunnen. Markisens ytterkant skal være minst 25 cm innenfor fortauskanten. Vinduer hvis underkant ikke er høyere over gata enn 2,20 meter, må ikke åpnes slik at de stikker mer enn 30 cm ut fra husveggen.</article></article><article class="legalArticle" data-lovdata-URL="LTII/forskrift/1990-08-29-707/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Stoppekraner for vanntilførselen på offentlig sted skal være forsynt med kapsler eller lokk i plan med grunnen.</article><article class="legalP" data-absoluteaddress="/paragraf/15/ledd/2/" id="paragraf-15-ledd-2">Avløpsrenner på offentlig sted skal være i plan med grunnen. Tak og avløpsrenner som fører ut til offentlig sted skal holdes rene og tette.</article></article><article class="legalArticle" data-lovdata-URL="LTII/forskrift/1990-08-29-707/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>.</h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Når det er fare for at snø eller is kan falle ned fra hustak på offentlig sted, plikter huseieren å få taket ryddet så hurtig som mulig. Inntil rydding har funnet sted, plikter huseieren å sette på avvisere som gjør det tydelig at ferdselen er forbundet med fare eller ulempe.</article><article class="legalP" data-absoluteaddress="/paragraf/16/ledd/2/" id="paragraf-16-ledd-2">Politiet kan gi nærmere pålegg, generelt eller for det enkelte tilfelle, om avvisere, deres antall og utførelse og om hvordan de skal settes opp. Så snart fare for ras fra taker er over, skal avviserne tas bort.</article><article class="legalP" data-absoluteaddress="/paragraf/16/ledd/3/" id="paragraf-16-ledd-3">Is og snø som er rast ned eller kastet ned fra tak, må uten opphold fjernes fra fortau.</article></article><article class="legalArticle" data-lovdata-URL="LTII/forskrift/1990-08-29-707/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>.</h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Politiet kan forby eller gi regulerende bestemmelser for ferdselen på islagt vann eller sjø.</article><article class="legalP" data-absoluteaddress="/paragraf/17/ledd/2/" id="paragraf-17-ledd-2">Den som skjærer større åpninger i isen, skal merke dette på betryggende måte.</article> <article class="defaultP" margin-top="true"><i>Kapittel III.</i> <i>Renhold på offentlig sted</i></article></article><article class="legalArticle" data-lovdata-URL="LTII/forskrift/1990-08-29-707/§18" data-name="§18" data-partID="§18" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 18</span>.</h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Eier av hus eller grunn mot offentlig sted plikter etter takras å rydde fortauet utenfor eiendommen for snø og is.</article><article class="legalP" data-absoluteaddress="/paragraf/18/ledd/2/" id="paragraf-18-ledd-2">Snø og is kan legges langs kanten av fortauet, men må ikke kastes ut i kjørebanen. Snø eller is fra privat grunn må ikke kastes ut på offentlig sted.</article><article class="legalP" data-absoluteaddress="/paragraf/18/ledd/3/" id="paragraf-18-ledd-3">Eier av hus eller grunn mot offentlig sted skal sørge for av vannavløp i fortau, rennestein eller grøft e. l. holdes åpne.</article></article><article class="legalArticle" data-lovdata-URL="LTII/forskrift/1990-08-29-707/§19" data-name="§19" data-partID="§19" data-absoluteaddress="/paragraf/19/" id="paragraf-19"><h2 class="legalArticleHeader"><span class="legalArticleValue">§ 19</span>.</h2><article class="legalP" data-absoluteaddress="/paragraf/19/ledd/1/" id="paragraf-19-ledd-1">Den som driver salg fra portrom, kiosk e. l. på eller ut mot offentlig sted, skal sørge for at området ikke skjemmes eller tilsmusses av virksomheten. Eieren plikter å sørge for at det blir satt opp et tilstrekkelig antall kurver for papir og avfall.</article><article class="legalP" data-absoluteaddress="/paragraf/19/ledd/2/" id="paragraf-19-ledd-2">Den som arrangerer tilstelning på offentlig sted, skal sørge for at papir og annet avfall blir fjernet etter arrangementet.</article> <article class="defaultP" margin-top="true"><i>Kapittel IV.</i> <i>Offentlige innretninger og anlegg</i></article></article><article class="legalArticle" data-lovdata-URL="LTII/forskrift/1990-08-29-707/§20" data-name="§20" data-partID="§20" data-absoluteaddress="/paragraf/20/" id="paragraf-20"><h2 class="legalArticleHeader"><span class="legalArticleValue">§ 20</span>.</h2><article class="legalP" data-absoluteaddress="/paragraf/20/ledd/1/" id="paragraf-20-ledd-1">På kirkegård er det forbudt å sykle og ake eller å drive sport, lek, spill eller annet som ikke sømmer seg der.</article><article class="legalP" data-absoluteaddress="/paragraf/20/ledd/2/" id="paragraf-20-ledd-2">Løse hunder må ikke slippes inn eller tas med på kirkegård.</article></article><article class="legalArticle" data-lovdata-URL="LTII/forskrift/1990-08-29-707/§21" data-name="§21" data-partID="§21" data-absoluteaddress="/paragraf/21/" id="paragraf-21"><h2 class="legalArticleHeader"><span class="legalArticleValue">§ 21</span>.</h2><article class="legalP" data-absoluteaddress="/paragraf/21/ledd/1/" id="paragraf-21-ledd-1">Kunngjøringer, plakater e. l. må ikke slås opp på offentlig sted uten politiets tillatelse. Dette gjelder ikke oppslag på tavler e. l. som er godkjent av kommunale myndigheter til slikt bruk. Det gjelder heller ikke oppslag på en eiendom om noe som bare vedkommer eiendommen eller næringsvirksomheten til dem som bor der.</article><article class="legalP" data-absoluteaddress="/paragraf/21/ledd/2/" id="paragraf-21-ledd-2">Det er forbudt å rive ned, skade eller skjemme oppslag som er lovlig satt opp.</article><article class="legalP" data-absoluteaddress="/paragraf/21/ledd/3/" id="paragraf-21-ledd-3">Oppslag skal fjernes når de er foreldet.</article></article><article class="legalArticle" data-lovdata-URL="LTII/forskrift/1990-08-29-707/§22" data-name="§22" data-partID="§22" data-absoluteaddress="/paragraf/22/" id="paragraf-22"><h2 class="legalArticleHeader"><span class="legalArticleValue">§ 22</span>.</h2><article class="legalP" data-absoluteaddress="/paragraf/22/ledd/1/" id="paragraf-22-ledd-1">Skilt, oppslag, flaggstenger o. l. som vender mot offentlig sted, skal være forsvarlig fastgjort. Fremspringende skilt må ikke anbringes lavere enn 2,50 meter over grunnen og ikke gis større fremspring enn 1 meter fra husveggen.</article><article class="legalP" data-absoluteaddress="/paragraf/22/ledd/2/" id="paragraf-22-ledd-2">Oppsetting av faste reklameskilt tillates dersom bygningsrådet på forhånd har gitt sitt samtykke. Transparenter, reklameoppheng, ledninger og annet som sperrer tvers over gata, skal ha en minstehøyde over gatelegemet på 4,75 meter.</article><article class="legalP" data-absoluteaddress="/paragraf/22/ledd/3/" id="paragraf-22-ledd-3">Handlende og næringsdrivende må ikke stille ut varer utenfor sine utsalgssteder med mindre det skjer i uthengskasser eller -skap, som ikke må gis større fremspring fra husveggen enn 20 cm.</article><article class="legalP" data-absoluteaddress="/paragraf/22/ledd/4/" id="paragraf-22-ledd-4">I gågate skal innretninger av ethvert slag for utendørs salg og utstilling/reklame plasseres slik at det blir et friløp i midten av gata på minst 6 meter. Innretninger som nevnt må ikke plasseres slik at det hindrer passasje mellom innretning og husvegg.</article> <article class="defaultP" margin-top="true"><i>Kapittel V.</i> <i>Dyr</i></article></article><article class="legalArticle" data-lovdata-URL="LTII/forskrift/1990-08-29-707/§23" data-name="§23" data-partID="§23" data-absoluteaddress="/paragraf/23/" id="paragraf-23"><h2 class="legalArticleHeader"><span class="legalArticleValue">§ 23</span>.</h2><article class="legalP" data-absoluteaddress="/paragraf/23/ledd/1/" id="paragraf-23-ledd-1">Det er forbudt å la hest, storfe, sau, geit eller svin gå løs, på eller ved offentlig sted, uten forsvarlig tilsyn.</article><article class="legalP" data-absoluteaddress="/paragraf/23/ledd/2/" id="paragraf-23-ledd-2">Fjærfe må ikke slippes ut på offentlig sted.</article><article class="legalP" data-absoluteaddress="/paragraf/23/ledd/3/" id="paragraf-23-ledd-3">Sirkusdyr eller ville dyr må ikke føres på offentlig sted uten politiets tillatelse.</article></article><article class="legalArticle" data-lovdata-URL="LTII/forskrift/1990-08-29-707/§24" data-name="§24" data-partID="§24" data-absoluteaddress="/paragraf/24/" id="paragraf-24"><h2 class="legalArticleHeader"><span class="legalArticleValue">§ 24</span>.</h2><article class="legalP" data-absoluteaddress="/paragraf/24/ledd/1/" id="paragraf-24-ledd-1">Politiet kan bestemme at hund som kan forulempe mennesker eller dyr, på offentlig sted, skal holdes i bånd eller være forsynt med munnkurv.</article></article><article class="legalArticle" data-lovdata-URL="LTII/forskrift/1990-08-29-707/§25" data-name="§25" data-partID="§25" data-absoluteaddress="/paragraf/25/" id="paragraf-25"><h2 class="legalArticleHeader"><span class="legalArticleValue">§ 25</span>.</h2><article class="legalP" data-absoluteaddress="/paragraf/25/ledd/1/" id="paragraf-25-ledd-1">Det er forbudt på offentlig sted:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/25/ledd/1/punkt/1/" id="paragraf-25-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/25/ledd/1/punkt/1/ledd/1/" id="paragraf-25-ledd-1-punkt-1-ledd-1">å la tisper gå løse i løpetiden,</article></article></li><li data-li-identifier="2." data-name="2."><article class="listArticle" data-absoluteaddress="/paragraf/25/ledd/1/punkt/2/" id="paragraf-25-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/25/ledd/1/punkt/2/ledd/1/" id="paragraf-25-ledd-1-punkt-2-ledd-1">å la hund gå løs uten betryggende tilsyn og kontroll.</article></article></li></ul></article></article><article class="legalArticle" data-lovdata-URL="LTII/forskrift/1990-08-29-707/§26" data-name="§26" data-partID="§26" data-absoluteaddress="/paragraf/26/" id="paragraf-26"><h2 class="legalArticleHeader"><span class="legalArticleValue">§ 26</span>.</h2><article class="legalP" data-absoluteaddress="/paragraf/26/ledd/1/" id="paragraf-26-ledd-1">Politiet kan ta i forvaring hund som går løs i strid med bestemmelsene i §§ 24 og 25. Unnlater den som eier eller besitter hunden å hente den innen tre dager etter at han er varslet personlig eller ved kunngjøring i pressen, kan politiet selge eller avlive hunden.</article><article class="legalP" data-absoluteaddress="/paragraf/26/ledd/2/" id="paragraf-26-ledd-2">Hundens eier kan pålegges å betale påløpne omkostninger i forbindelse med salg eller avlivning av hunden.</article> <article class="defaultP" margin-top="true"><i>Kapittel VI.</i> <i>Om forestillinger, forevisninger, tilstelninger og sammenkomster</i></article></article><article class="legalArticle" data-lovdata-URL="LTII/forskrift/1990-08-29-707/§27" data-name="§27" data-partID="§27" data-absoluteaddress="/paragraf/27/" id="paragraf-27"><h2 class="legalArticleHeader"><span class="legalArticleValue">§ 27</span>.</h2><article class="legalP" data-absoluteaddress="/paragraf/27/ledd/1/" id="paragraf-27-ledd-1">Uten politiets tillatelse må ingen holde konsert, opplesning, dramatisk forestilling, skuespill eller andre offentlige forestillinger eller forevisninger som omhandlet i lov av 22. mai 1875 §§ 1 og 4, eller holde skytebane, ringkasting eller lignende, eller holde offentlig dans, karusell e. l. som næring.</article><article class="legalP" data-absoluteaddress="/paragraf/27/ledd/2/" id="paragraf-27-ledd-2">Sammenkomst med dans eller annen sammenkomst av utelukkende eller overveiende selskapelig eller underholdende art må ikke holdes uten politiets tillatelse dersom det er adgang for en ubestemt krets av personer.</article><article class="legalP" data-absoluteaddress="/paragraf/27/ledd/3/" id="paragraf-27-ledd-3">Dette gjelder også diskotekklubber eller foreninger som driver lignende virksomhet, selv om det bare er adgang for medlemmer av klubben eller foreningen.</article></article><article class="legalArticle" data-lovdata-URL="LTII/forskrift/1990-08-29-707/§28" data-name="§28" data-partID="§28" data-absoluteaddress="/paragraf/28/" id="paragraf-28"><h2 class="legalArticleHeader"><span class="legalArticleValue">§ 28</span>.</h2><article class="legalP" data-absoluteaddress="/paragraf/28/ledd/1/" id="paragraf-28-ledd-1">Forestilling, tilstelning eller sammenkomst som nevnt i § 27, må ikke holdes i tiden fra kl. 0100 til kl. 0800.</article><article class="legalP" data-absoluteaddress="/paragraf/28/ledd/2/" id="paragraf-28-ledd-2">Politiet kan ved enkelt leilighet påby senere åpning eller tidligere lukking. Videre kan politiet for den enkelte anledning gi tillatelse til å lukke senere eller åpne tidligere.</article></article><article class="legalArticle" data-lovdata-URL="LTII/forskrift/1990-08-29-707/§29" data-name="§29" data-partID="§29" data-absoluteaddress="/paragraf/29/" id="paragraf-29"><h2 class="legalArticleHeader"><span class="legalArticleValue">§ 29</span>.</h2><article class="legalP" data-absoluteaddress="/paragraf/29/ledd/1/" id="paragraf-29-ledd-1">Den som vil holde forestilling eller sammenkomst m. v. som nevnt i § 27, skal i god tid på forhånd sende skriftlig søknad til politiet med angivelse av tid og sted for avholdelsen, samt oppgi en bestemt person som den ansvarlige.</article><article class="legalP" data-absoluteaddress="/paragraf/29/ledd/2/" id="paragraf-29-ledd-2">Politiet kan fastsette vilkår for tillatelsen.</article><article class="legalP" data-absoluteaddress="/paragraf/29/ledd/3/" id="paragraf-29-ledd-3">Politiet har til enhver tid adgang til alle forestillinger og sammenkomster m. v. Ved arrangementer som går inn under lov av 22. mai 1875 plikter arrangøren å stille sitteplasser til rådighet for politiet.</article></article><article class="legalArticle" data-lovdata-URL="LTII/forskrift/1990-08-29-707/§30" data-name="§30" data-partID="§30" data-absoluteaddress="/paragraf/30/" id="paragraf-30"><h2 class="legalArticleHeader"><span class="legalArticleValue">§ 30</span>.</h2><article class="legalP" data-absoluteaddress="/paragraf/30/ledd/1/" id="paragraf-30-ledd-1">Ved forestilling m. v. skal publikum oppføre seg sømmelig og ordentlig. Ingen må ved støy eller på annen måte hindre eller avbryte forestillingen m. v. eller forstyrre andre tilstedeværende.</article><article class="legalP" data-absoluteaddress="/paragraf/30/ledd/2/" id="paragraf-30-ledd-2">Berusede personer må ikke gis adgang til forestilling m. v. Når hensynet til offentlig ro og orden krever det, kan politiet avbryte forestilling m. v. som nevnt i § 29.</article> <article class="defaultP" margin-top="true"><i>Kapittel VI.</i> <i>Forskjellige bestemmelser</i></article></article><article class="legalArticle" data-lovdata-URL="LTII/forskrift/1990-08-29-707/§31" data-name="§31" data-partID="§31" data-absoluteaddress="/paragraf/31/" id="paragraf-31"><h2 class="legalArticleHeader"><span class="legalArticleValue">§ 31</span>.</h2><article class="legalP" data-absoluteaddress="/paragraf/31/ledd/1/" id="paragraf-31-ledd-1">Unnlater noen å utføre noe han etter denne vedtekt eller etter pålegg gitt med hjemmel i vedtekten har plikt til, kan politiet la det utføre på hans vegne eller sørge for at det nødvendige blir gjort for å hindre at forsømmelsen volder skade eller ulempe for andre.</article><article class="legalP" data-absoluteaddress="/paragraf/31/ledd/2/" id="paragraf-31-ledd-2">Politiet kan også hindre eller stanse handlinger som er forbudt etter denne vedtekt eller rydde av veien ulemper som skyldes at noen har forbrutt seg mot vedtekten.</article></article><article class="legalArticle" data-lovdata-URL="LTII/forskrift/1990-08-29-707/§32" data-name="§32" data-partID="§32" data-absoluteaddress="/paragraf/32/" id="paragraf-32"><h2 class="legalArticleHeader"><span class="legalArticleValue">§ 32</span>.</h2><article class="legalP" data-absoluteaddress="/paragraf/32/ledd/1/" id="paragraf-32-ledd-1">Overtredelse av denne vedtekt eller av pålegg eller forskrifter gitt med hjemmel i vedtekten, straffes etter straffelovens § 339 nr. 2, så fremt overtredelsen ikke rammes av andre straffebud.</article></article><article class="legalArticle" data-lovdata-URL="LTII/forskrift/1990-08-29-707/§33" data-name="§33" data-partID="§33" data-absoluteaddress="/paragraf/33/" id="paragraf-33"><h2 class="legalArticleHeader"><span class="legalArticleValue">§ 33</span>.</h2><article class="legalP" data-absoluteaddress="/paragraf/33/ledd/1/" id="paragraf-33-ledd-1">Denne vedtekt trer i kraft 1 måned etter at den er stadfestet av Justis- og politidepartementet.</article><article class="legalP" data-absoluteaddress="/paragraf/33/ledd/2/" id="paragraf-33-ledd-2">Fra samme tid opphører politivedtektene for Varteig kommune, stadfestet av Justisdepartementet 1. juni 1923 med senere endringer, å gjelde.</article></article></main></body></html>