<!DOCTYPE html><html lang="no"><head><title>Forskrift om militært forbruksområde, Rygge og Råde kommuner, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:07</dd><dt class="legacyID">Datokode</dt><dd class="legacyID">FOR-1990-03-26-287</dd><dt class="dokid">DokumentID</dt><dd class="dokid">LTII/forskrift/1990-03-26-287</dd><dt class="ministry">Departement</dt><dd class="ministry"><ul><li>FO</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 5</dd><dt class="dateInForce">I kraft fra</dt><dd class="dateInForce">1990-05-02</dd><dt class="appliesTo">Gjelder for</dt><dd class="appliesTo">Rygge og Råde kommuner, Østfold.</dd><dt class="basedOn">Hjemmel</dt><dd class="basedOn"><ul><li>lov/1914-08-18-3</li><li>lov/1914-08-18-3/§1</li><li>lov/1914-08-18-3/§3</li><li>forskrift/1914-11-06-3576/§3</li></ul></dd><dt class="dateOfPublication">Kunngjort</dt><dd class="dateOfPublication">1990-05-30</dd><dt class="titleShort">Korttittel</dt><dd class="titleShort">Forskrift om militært forbruksområde</dd><dt class="title">Tittel</dt><dd class="title">Forskrift om militært forbruksområde, Rygge og Råde kommuner, Østfold.</dd><dt class="refid">RefID</dt><dd class="refid">forskrift/1990-03-26-287</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om militært forbruksområde, Rygge og Råde kommuner, Østfold.</li></ul></dd></dl></header><main class="documentBody" data-lovdata-URL="LTII/forskrift/1990-03-26-287" id="dokument"><h1>Forskrift om militært forbruksområde, Rygge og Råde kommuner, Østfold.</h1><ul class="defaultList"><li data-li-identifier="1." data-name="1."><article class="listArticle" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Forsvarssjefen har 26. mars 1990 med hjemmel i lov om forsvarshemmeligheter av 18. august 1914, §§ 1 og 3, jfr. kgl.res. av 6. november 1914, § 3, for å beskytte viktige områder, fastsatt et forbudt område innenfor følgende grenser i Rygge og Råde kommuner:</article><article class="legalP" data-absoluteaddress="/punkt/1/ledd/2/" id="punkt-1-ledd-2">Nord-øst side av E-6 ved bro over E-6 på vei fra Haugsten. Følger vei frem til gården Engene, videre rett ut til Tangen og Øya (lokale navn). Derfra over vann rett ut til kommunegrense Råde-Våler.</article><article class="legalP" data-absoluteaddress="/punkt/1/ledd/3/" id="punkt-1-ledd-3">Følger kommunegrense nord-vestover til etter passering av sundet mellom fastland og Tømmerøya. Herfra sydvestover inn bukta mot gården Kilen. Deretter følges veien til krysset ved avkjøring fra E-6 nord-østside og flyplassveien. Herfra langs nord-østsiden av E-6 til utgangspunktet ved bro over E-6 fra Haugsten.</article></article></li><li data-li-identifier="2." data-name="2."><article class="listArticle" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Uvedkommende forbys adgang til området.</article></article></li><li data-li-identifier="3." data-name="3."><article class="listArticle" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Med uvedkommende vil normalt forståes personer som ikke er norske statsborgere. Dog kan politiet – når særlige grunner foreligger – bortvise som uvedkommende også norske statsborgere som ikke bor eller har sitt arbeide i området.</article></article></li><li data-li-identifier="4." data-name="4."><article class="listArticle" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Utlendinger må ha politiets tillatelse til å ta opphold i området.</article></article></li><li data-li-identifier="5." data-name="5."><article class="listArticle" data-absoluteaddress="/punkt/5/" id="punkt-5"><span class="data-originalId">5.</span><article class="legalP" data-absoluteaddress="/punkt/5/ledd/1/" id="punkt-5-ledd-1">Fotografering i området er forbudt for uvedkommende, og utstyr av ekstraordinær art (f. eks. teknisk eller elektronisk utstyr) må ikke medtas.</article></article></li><li data-li-identifier="6." data-name="6."><article class="listArticle" data-absoluteaddress="/punkt/6/" id="punkt-6"><span class="data-originalId">6.</span><article class="legalP" data-absoluteaddress="/punkt/6/ledd/1/" id="punkt-6-ledd-1">Befolkningens daglige og normale virksomhet i det angitte område vil ikke bli berørt av disse bestemmelser.</article></article></li><li data-li-identifier="7." data-name="7."><article class="listArticle" data-absoluteaddress="/punkt/7/" id="punkt-7"><span class="data-originalId">7.</span><article class="legalP" data-absoluteaddress="/punkt/7/ledd/1/" id="punkt-7-ledd-1">En henleder oppmerksomheten på veiledende skilter i området.</article></article></li><li data-li-identifier="8." data-name="8."><article class="listArticle" data-absoluteaddress="/punkt/8/" id="punkt-8"><span class="data-originalId">8.</span><article class="legalP" data-absoluteaddress="/punkt/8/ledd/1/" id="punkt-8-ledd-1">Overtredelse av ovennevnte forbud er straffbart. Jfr. lov om forsvarshemmeligheter.</article></article></li><li data-li-identifier="9." data-name="9."><article class="listArticle" data-absoluteaddress="/punkt/9/" id="punkt-9"><span class="data-originalId">9.</span><article class="legalP" data-absoluteaddress="/punkt/9/ledd/1/" id="punkt-9-ledd-1">Allmennheten bes om å være myndighetene behjelpelig med at forbudet blir overholdt. Melding om overtredelse bes gitt politiet eller Rygge hovedflystasjon.</article></article></li><li data-li-identifier="10." data-name="10."><article class="listArticle" data-absoluteaddress="/punkt/10/" id="punkt-10"><span class="data-originalId">10.</span><article class="legalP" data-absoluteaddress="/punkt/10/ledd/1/" id="punkt-10-ledd-1">Denne forskrift trer i kraft 2. mai 1990. Fra samme tidspunkt oppheves Forsvarssjefens tidligere fastsatte bestemmelser av 14. mars 1977 om forbudt område i Østfold og Akershus fylke.</article></article></li></ul></main></body></html>