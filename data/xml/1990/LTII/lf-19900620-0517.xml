<!DOCTYPE html><html lang="no"><head><title>Forskrift om innkreving av finansieringsbidrag m.m. til bygging av offentlig veg, Tromsø kommune, Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:20</dd><dt class="legacyID">Datokode</dt><dd class="legacyID">FOR-1990-06-20-517</dd><dt class="dokid">DokumentID</dt><dd class="dokid">LTII/forskrift/1990-06-20-517</dd><dt class="ministry">Departement</dt><dd class="ministry"><ul><li>SD</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 7</dd><dt class="dateInForce">I kraft fra</dt><dd class="dateInForce">1990-07-01</dd><dt class="appliesTo">Gjelder for</dt><dd class="appliesTo">Tromsø kommune, Troms.</dd><dt class="dateOfPublication">Kunngjort</dt><dd class="dateOfPublication">1990-07-17</dd><dt class="titleShort">Korttittel</dt><dd class="titleShort">Forskrift om innkreving av finansieringsb</dd><dt class="title">Tittel</dt><dd class="title">Forskrift om innkreving av finansieringsbidrag m.m. til bygging av offentlig veg, Tromsø kommune, Troms.</dd><dt class="refid">RefID</dt><dd class="refid">forskrift/1990-06-20-517</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innkreving av finansieringsbidrag m.m. til bygging av offentlig veg, Tromsø kommune, Troms.<ul class="tocSubUl"><li>§ 1. Formål og virkeområde</li><li>§ 2. Definisjoner</li><li>§ 3. Finansieringsbidragets størrelse</li><li>§ 4. Innkreving</li><li>§ 5. Refusjon</li><li>§ 6. Klage</li><li>§ 7. Administrasjon</li><li>§ 8. Kontroll</li><li>§ 9. Utøvelse av utpantingsretten</li><li>§ 10. Straff</li><li>§ 11. Andre bestemmelser</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1990-06-20-517" id="dokument"><h1>Forskrift om innkreving av finansieringsbidrag m.m. til bygging av offentlig veg, Tromsø kommune, Troms.</h1><article class="legalP" data-absoluteaddress="/ledd/1/" id="ledd-1">Fastsatt av Samferdselsdepartementet 20. juni 1990.</article><article class="legalP" data-absoluteaddress="/ledd/2/" id="ledd-2">I medhold av vegloven av 21. juni 1963 nr. 23 § 27 A fastsettes følgende forskrift om innkreving av finansieringsbidrag m.m. til bygging av offentlig veg i Tromsø kommune:</article><article class="legalArticle" data-lovdata-URL="LTII/forskrift/1990-06-20-517/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Finansieringsbidraget har til formål delvis finansiering av utbygging av offentlig veg i overensstemmelse med Stortingets vedtak om hovedvegutbyggingen i Tromsø kommune.</article></article><article class="legalArticle" data-lovdata-URL="LTII/forskrift/1990-06-20-517/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med finansieringsbidrag menes et særbidrag eksklusive merverdiavgift som legges på omsetning av hver liter motorvogndrivstoff.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med omsetning menes all levering av drivstoff mot vederlag.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Med drivstoff menes bensin, autodiesel og lettdiesel (vinterdiesel).</article></article><article class="legalArticle" data-lovdata-URL="LTII/forskrift/1990-06-20-517/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Finansieringsbidragets størrelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Finansieringsbidragets størrelse fastsettes av Samferdselsdepartementet, jf. vegloven § 27 A.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Bidragets størrelse kan endres av Samferdselsdepartementet. Styret for Tromsø Veg A/S legger søknad om slik endring frem for vegsjefen i Troms, som innhenter uttalelser fra kommunen og fylkeskommunen. Søknaden med uttalelser sendes Vegdirektoratet som innstiller overfor Samferdselsdepartementet.</article></article><article class="legalArticle" data-lovdata-URL="LTII/forskrift/1990-06-20-517/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innkreving</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Oljeselskapene og andre som omsetter drivstoff i kommunen skal innkreve finansieringsbidraget hos forhandlere og forbrukere. Det innkrevde finansieringsbidraget skal innbetales til Tromsø Veg A/S.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Innbetaling av finansieringsbidraget skal skje månedlig med 30 dagers innbetalingsfrist etter innkrevingsmånedens utløp.</article></article><article class="legalArticle" data-lovdata-URL="LTII/forskrift/1990-06-20-517/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Refusjon</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Busselskaper som driver rutegående passasjertransport i kommunen kan for slik transport etter søknad kreve refusjon for den del av drivstoffprisen som tilsvarer det innbetalte finansieringsbidraget.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">I nærmere avgrensede områder av kommunen hvor omsetningen av drivstoff er begrenset, kan den enkelte forhandler søke om tilsvarende refusjon som etter første ledd. Rett til refusjon etter dette ledd kan tilbakekalles dersom omsetningen øker vesentlig eller forholdene ellers endrer seg.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Tromsø veg A/S treffer vedtak i hvert enkelt tilfelle. Før vedtak treffes etter andre ledd skal kommunen, fylkeskommunen og Norsk Petroleumsinstitutt ha uttalt seg.</article></article><article class="legalArticle" data-lovdata-URL="LTII/forskrift/1990-06-20-517/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Vedtak etter § 5 kan påklages til vegsjefen i Troms i medhold av forvaltningslovens kap. VI. Klagefristen er tre uker fra det tidspunkt underretning om vedtaket er kommet frem. Klagen inngis til Tromsø Veg A/S.</article></article><article class="legalArticle" data-lovdata-URL="LTII/forskrift/1990-06-20-517/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Administrasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tromsø Veg A/S er administrativt ansvarlig for forvaltningen av de midler som innbetales som finansieringsbidrag.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Det inngås særskilt avtale mellom Samferdselsdepartementet og Tromsø Veg A/S.</article></article><article class="legalArticle" data-lovdata-URL="LTII/forskrift/1990-06-20-517/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Kommunerevisoren i Tromsø gis kontrollmyndighet overfor oljeselskapene og andre når det gjelder omsetning av drivstoff, jf. § 4.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Bestemmelsen om taushetsplikt i lov av 14. mars 1964 nr. 2 om revisjon og revisorer § 15 tredje ledd gjelder tilsvarende.</article></article><article class="legalArticle" data-lovdata-URL="LTII/forskrift/1990-06-20-517/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utøvelse av utpantingsretten</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Vegsjefen i Troms utøver utpantingsretten etter vegloven § 59 nr. 3.</article></article><article class="legalArticle" data-lovdata-URL="LTII/forskrift/1990-06-20-517/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overtredelse av disse forskrifter straffes etter veglovens § 61 hvis ikke overtredelsen rammes av strengere straffebud.</article></article><article class="legalArticle" data-lovdata-URL="LTII/forskrift/1990-06-20-517/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Andre bestemmelser</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Tromsø Veg A/S kan utarbeide nærmere skriftlige rutiner for gjennomføring av disse forskrifter.</article></article><article class="legalArticle" data-lovdata-URL="LTII/forskrift/1990-06-20-517/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Disse forskrifter trer i kraft 1. juli 1990.</article></article></main></body></html>