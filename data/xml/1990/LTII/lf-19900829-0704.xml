<!DOCTYPE html><html lang="no"><head><title>Forskrift om endring av forskrift om fredning av Lomtjønnmyran, Ibestad kommune, Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:10</dd><dt class="legacyID">Datokode</dt><dd class="legacyID">FOR-1990-08-29-704</dd><dt class="dokid">DokumentID</dt><dd class="dokid">LTII/forskrift/1990-08-29-704</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 10</dd><dt class="dateInForce">I kraft fra</dt><dd class="dateInForce">1990-08-29</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-04-22-863</li></ul></dd><dt class="appliesTo">Gjelder for</dt><dd class="appliesTo">Ibestad kommune, Troms.</dd><dt class="basedOn">Hjemmel</dt><dd class="basedOn"><ul><li>lov/1970-06-19-63/§8</li><li>lov/1970-06-19-63/§10</li><li>forskrift/1987-07-03-572</li><li>forskrift/1987-07-03-572/§21</li><li>forskrift/1987-07-03-572/§22</li><li>forskrift/1987-07-03-572/§23</li></ul></dd><dt class="dateOfPublication">Kunngjort</dt><dd class="dateOfPublication">1990-09-19</dd><dt class="titleShort">Korttittel</dt><dd class="titleShort">Endr. i forskrift om fredning av Lomtjønn</dd><dt class="title">Tittel</dt><dd class="title">Forskrift om endring av forskrift om fredning av Lomtjønnmyran, Ibestad kommune, Troms.</dd><dt class="refid">RefID</dt><dd class="refid">forskrift/1990-08-29-704</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om fredning av Lomtjønnmyran, Ibestad kommune, Troms.</li></ul></dd></dl></header><main class="documentBody" data-lovdata-URL="LTII/forskrift/1990-08-29-704" id="dokument"><h1>Forskrift om endring av forskrift om fredning av Lomtjønnmyran, Ibestad kommune, Troms.</h1><article class="legalP" data-absoluteaddress="/ledd/1/" id="ledd-1">Direktoratet for naturforvaltning har 29. august 1990 i medhold av lov om naturvern av 19. juni 1970 nr. 63, § 8, jf. § 10 og §§ 21, 22 og 23 og kgl.res. av 3. juli 1987 nr. 572 om delegering av myndighet, endret forskrift av 22. april 1983 nr. 863 om fredning av Lomtjønnmyran naturreservat i Ibestad kommune, Troms fylke.</article> <article class="defaultP" margin-top="true">Pkt. I skal lyde:</article><article class="legalP" data-absoluteaddress="/ledd/2/" id="ledd-2">I medhold av lov om naturvern av 19. juni 1970 nr. 63, § 8, jf § 10 og §§ 21, 22 og 23, er myrområdet Lomtjønnmyran i Ibestad kommune, Troms fylke, fredet som naturreservat ved kgl.res. av 22. april 1983 nr. 863 under betegnelsen Lomtjønnmyran naturreservat.</article><article class="legalP" data-absoluteaddress="/ledd/3/" id="ledd-3">Med hjemmel i kgl.res. av 3. juli 1987 nr. 572 og Miljøverndepartementets delegering av 3. november 1988, er grensen for naturreservatet endret ved Direktoratet for naturforvaltnings vedtak 29. august 1990.</article> <article class="defaultP" margin-top="true">Pkt. II skal lyde:</article><article class="legalP" data-absoluteaddress="/ledd/4/" id="ledd-4">Det fredete området berører følgende gnr/bnr: 99/1, 99/2, 99/5, 99/6, 99/7, 99/8, 99/85, 100/1, 100/2, 100/3, 100/4, 100/5, 100/10, 100/15.</article><article class="legalP" data-absoluteaddress="/ledd/5/" id="ledd-5">Reservatet dekker et areal på ca 889 dekar.</article><article class="legalP" data-absoluteaddress="/ledd/6/" id="ledd-6">Grensen for naturreservatet framgår av kart i målestokk 1:5.000, datert Miljøverndepartementet desember 1982. Kartet og fredningsbestemmelsene oppbevares i Ibestad kommune, hos fylkesmannen i Troms, i Miljøverndepartementet og i Direktoratet av naturforvaltning.</article><article class="legalP" data-absoluteaddress="/ledd/7/" id="ledd-7">De nøyaktige grensene for reservatet skal avmerkes i marka etter nærmere anvisning for forvaltningsmyndighetene. Knekkpunktene bør koordinatfestes.</article> <article class="defaultP" margin-top="true">Grensebeskrivelsene pkt. 14 og 15 endres, slik at disse skal lyde:</article> <article class="defaultP" margin-top="true">Pkt. 14: Berg i dagen ca. 10 meter fra sti og ca. 20 meter fra myrkant. Avstanden til 2 bjørker i sør er 3 meter.</article> <article class="defaultP" margin-top="true">Pkt. 15: Øverste topp på stor tue. Avstanden til en liten bjørkekrull med 5 bjørker i sør er ca. 1 meter.</article><article class="legalP" data-absoluteaddress="/ledd/8/" id="ledd-8">Disse endringene trer i kraft straks.</article></main></body></html>