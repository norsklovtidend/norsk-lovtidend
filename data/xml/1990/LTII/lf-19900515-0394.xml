<!DOCTYPE html><html lang="no"><head><title>Forskrift om fiskekortordninger for den norske del av Grense-Jakobselv, Sør-Varanger, Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:17</dd><dt class="legacyID">Datokode</dt><dd class="legacyID">FOR-1990-05-15-394</dd><dt class="dokid">DokumentID</dt><dd class="dokid">LTII/forskrift/1990-05-15-394</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 6</dd><dt class="dateInForce">I kraft fra</dt><dd class="dateInForce">1990-05-15</dd><dt class="appliesTo">Gjelder for</dt><dd class="appliesTo">Sør-Varanger</dd><dt class="dateOfPublication">Kunngjort</dt><dd class="dateOfPublication">1990-06-22</dd><dt class="titleShort">Korttittel</dt><dd class="titleShort">Forskrift om fiskekortordninger for den N</dd><dt class="title">Tittel</dt><dd class="title">Forskrift om fiskekortordninger for den norske del av Grense-Jakobselv, Sør-Varanger, Finnmark.</dd><dt class="refid">RefID</dt><dd class="refid">forskrift/1990-05-15-394</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fiskekortordninger for den norske del av Grense-Jakobselv, Sør-Varanger, Finnmark.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTII/forskrift/1990-05-15-394" id="dokument"><h1>Forskrift om fiskekortordninger for den norske del av Grense-Jakobselv, Sør-Varanger, Finnmark.</h1><article class="legalP" data-absoluteaddress="/ledd/1/" id="ledd-1">I medhold av kgl.res. av 26. mai 1972 om forskrifter om fiske i den norske del av Grense-Jakobselv, kap. I, paragraf 2, har Direktoratet for naturforvaltning 15. mai 1990 fastsatt følgende forskrift om fiskekortordninger for den norske del av Grense-Jakobselv i Sør-Varanger kommune, Finnmark fylke.</article><article class="legalArticle" data-lovdata-URL="LTII/forskrift/1990-05-15-394/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utvisning av settegarn mellom grensemerke nr. 382 og nr. 412, og salg av sesong- og døgnkort skjer ved Jordsalgskontoret i Finnmark i samsvar med bestemmelsene i ovennevnte kgl.res. av 26. mai 1972 og disse forskrifter. Jordsalgskontoret fastsetter utsalgsstedene for ukekort og sesongkort.</article></article><article class="legalArticle" data-lovdata-URL="LTII/forskrift/1990-05-15-394/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Sesongkort for sportsfiske (stang og håndsnøre) gjeldene for sesongen fra og med 1. mai til og med 31. august, utstedes avgiftsfritt til norske borgere som er fast bosatt i Grense-Jakobselv og som eier matrikulert grunn der. Sesongkortet gjelder for fiske med en stang pr. husstand.</article></article><article class="legalArticle" data-lovdata-URL="LTII/forskrift/1990-05-15-394/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Døgnkort for sportsfiske (stang og håndsnøre), gyldige fra kl. 1800 utstedelsesdagen til kl. 1800 neste dag, kan utstedes til norske borgere. Døgnkortet skal lyde på navn. Avgiften pr. døgnkort fastsettes av Direktoratet for naturforvaltning. Jordsalgskontoret kan utstede til sammen inntil 6 avgiftsfrie døgnkort til politi, oppsynsmenn og grensevaktens personale.</article></article><article class="legalArticle" data-lovdata-URL="LTII/forskrift/1990-05-15-394/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tallet på fiskekort må ikke overstige 50 stk. pr. døgn.</article></article><article class="legalArticle" data-lovdata-URL="LTII/forskrift/1990-05-15-394/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Utvisning av inntil 10. stk settegarn mellom grensemerke nr. 382 og 412 i samsvar med de bestemmelser som gjelder for utvisning av lakseplasser på statens grunn i Finnmark, kan skje til norske borgere som er fast bosatt i Grense-Jakobselv, og som eier matrikulert grunn der.</article></article><article class="legalArticle" data-lovdata-URL="LTII/forskrift/1990-05-15-394/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks. Samtidig oppheves forskrift av 6. april 1973 med senere endringer.</article></article></main></body></html>