<!DOCTYPE html><html lang="no"><head><title>Forskrift for handel utenom fast utsalgssted, Larvik kommune, Vestfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:21</dd><dt class="legacyID">Datokode</dt><dd class="legacyID">FOR-1990-11-09-1208</dd><dt class="dokid">DokumentID</dt><dd class="dokid">LTII/forskrift/1990-11-09-1208</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 2</dd><dt class="appliesTo">Gjelder for</dt><dd class="appliesTo">Larvik kommune, Vestfold.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1991-03-15</dd><dt class="titleShort">Korttittel</dt><dd class="titleShort">Forskrift for handel utenom fast utsalgssted</dd><dt class="title">Tittel</dt><dd class="title">Forskrift for handel utenom fast utsalgssted, Larvik kommune, Vestfold.</dd><dt class="refid">RefID</dt><dd class="refid">forskrift/1990-11-09-1208</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for handel utenom fast utsalgssted, Larvik kommune, Vestfold.<ul class="tocSubUl"><li>Kapittel 1. Generelt.<ul class="tocSubUl"><li>§ 1.</li><li>§ 2.</li></ul></li><li>Kapittel 2. Salgssteder.<ul class="tocSubUl"><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li><li>Kapittel 3. Orden på salgssteder.<ul class="tocSubUl"><li>§ 10.</li><li>§ 11.</li></ul></li><li>Kapittel 4. Betaling.<ul class="tocSubUl"><li>§ 12.</li></ul></li><li>Kapittel 5. Oppsøkende handelsvirksomhet. (Lov om handelsvirksomhet § 3-2, 1. og 2. ledd, jfr. 3. ledd)<ul class="tocSubUl"><li>§ 13.</li></ul></li><li>Kapittel 6. Klage.<ul class="tocSubUl"><li>§ 14.</li></ul></li><li>Kapittel 7. Straff<ul class="tocSubUl"><li>§ 15.</li></ul></li><li>Kapittel 8. Ikrafttredelse.<ul class="tocSubUl"><li>§ 16.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1990-11-09-1208" id="dokument"><h1>Forskrift for handel utenom fast utsalgssted, Larvik kommune, Vestfold.</h1><article class="legalP" data-absoluteaddress="/ledd/1/" id="ledd-1">Vedtatt av Larvik kommunestyre 30. mai 1990 med hjemmel i lov om handelsvirksomhet av 6. juni 1980 nr. 21 § 3-2.</article><article class="legalP" data-absoluteaddress="/ledd/2/" id="ledd-2">Stadfestet av fylkesmannen i Vestfold 9. november 1990</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1990-11-09-1208/KAPITTEL_1" data-partID="k1"><h2>Kapittel 1. Generelt.</h2><article class="legalArticle" data-lovdata-URL="LTII/forskrift/1990-11-09-1208/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder for all handel med varer utenom fast utsalgssted til forbruker i Larvik kommune.</article></article><article class="legalArticle" data-lovdata-URL="LTII/forskrift/1990-11-09-1208/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Formålet med vedtektene er å fastlegge rammene for handel til forbruker med varer utenom fast utsalgssted, slik at virksomheten skal kunne skje til gavn for forbrukerne og de handlende, og slik at ulempene blir minst mulig.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1990-11-09-1208/KAPITTEL_2" data-partID="k2"><h2>Kapittel 2. Salgssteder.</h2><article class="legalArticle" data-lovdata-URL="LTII/forskrift/1990-11-09-1208/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Bestemmelsene i dette kapittel gjelder for salg utenom fast utsalgssted, og som skal foregå fra salgshaller, torv, gater, brygger og andre offentlige steder.</article></article><article class="legalArticle" data-lovdata-URL="LTII/forskrift/1990-11-09-1208/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Formannskapet kan etter at politiets uttalelse er innhentet, fastsette at bestemte områder kan reserveres helt eller delvis til virksomhet omhandlet i dette kapittelet.</article></article><article class="legalArticle" data-lovdata-URL="LTII/forskrift/1990-11-09-1208/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Søknad om å drive handel etter disse forskrifter sendes til teknisk etat som kan tildele salgsplass for den enkelte anledning eller for lengre perioder, dog ikke ut over et år ad gangen. Søknaden kan avslås når virksomheten kan virke forstyrrende på den alminnelige fred og orden eller den lovlige ferdsel, eller av allmenne hensyn for øvrig. Søknaden skal avslås om søkeren ikke oppfyller de krav som er fastsatt i eller med hjemmel i lov.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Før avgjørelse treffes, kan politiets uttalelse innhentes.</article></article><article class="legalArticle" data-lovdata-URL="LTII/forskrift/1990-11-09-1208/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Selv om salgsplass er tildelt, plikter den handlende å finne seg i at tildelt plass flyttes innen samme område eller inndras, samt i å avstå plassen for enkelt anledning.</article></article><article class="legalArticle" data-lovdata-URL="LTII/forskrift/1990-11-09-1208/§7" data-name="§7" data-partID="§7" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Teknisk etat er tillagt oppsynet og kontrollen med tildeling av salgsplasser.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Handlende plikter å følge anvisning fra kommunalt oppsyn, og gi de opplysninger som er av betydning for kontroll av virksomheten.</article><article class="legalP" data-absoluteaddress="/kapittel/2/paragraf/5/ledd/3/" id="kapittel-2-paragraf-5-ledd-3">Ved grove eller gjentatte overtredelser av dette reglement, eller andre mislige forhold, kan oppsynet bortvise en handlende.</article></article><article class="legalArticle" data-lovdata-URL="LTII/forskrift/1990-11-09-1208/§8" data-name="§8" data-partID="§8" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Tildelt plass må ikke overlates andre uten etter samtykke fra oppsynet.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Dersom en handlende ikke har tatt tildelt plass i bruk innen kl. 09.30, kan plassen denne dagen overlates annen handlende.</article></article><article class="legalArticle" data-lovdata-URL="LTII/forskrift/1990-11-09-1208/§9" data-name="§9" data-partID="§9" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">For salg av matvarer av enhver art, må næringsmiddeltilsynets tillatelse innhentes.</article><article class="legalP" data-absoluteaddress="/kapittel/2/paragraf/7/ledd/2/" id="kapittel-2-paragraf-7-ledd-2">Salg av levende dyr tillates ikke.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1990-11-09-1208/KAPITTEL_3" data-partID="k3"><h2>Kapittel 3. Orden på salgssteder.</h2><article class="legalArticle" data-lovdata-URL="LTII/forskrift/1990-11-09-1208/§10" data-name="§10" data-partID="§10" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Lov om åpningstider for utsalgssteder av 26. april 1985 nr. 20 og kommunale forskrifter om åpningstid får anvendelse.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Dersom det ønskes å drive handel lørdager etter kl. 13.00 og øvrige virkedager etter kl. 15.00, kan den handlende pålegges å betale omkostningene forbundet med tilsyn og ekstra renhold på stedet.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">På markedsdager og andre arrangementer kan åpningstiden etter søknad forlenges.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Ved salgstidens utløp skal alle varer, samt kjøretøyer, bord, korger o.l. som er benyttet, straks fjernes fra salgsstedet og avfallet tas hånd om på forsvarlig måte.</article></article><article class="legalArticle" data-lovdata-URL="LTII/forskrift/1990-11-09-1208/§11" data-name="§11" data-partID="§11" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Oppsynet kan bestemme at kjøretøy som har transportert varer til salgsstedet, ikke skal tillates hensatt på stedet.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1990-11-09-1208/KAPITTEL_4" data-partID="k4"><h2>Kapittel 4. Betaling.</h2><article class="legalArticle" data-lovdata-URL="LTII/forskrift/1990-11-09-1208/§12" data-name="§12" data-partID="§12" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Ingen må drive handel utenom fast utsalgssted i Larvik kommune uten forskuddsvis å ha betalt avgift til kommunekassen. Avgiften fastsettes av kommunestyret, som kan fastsette avgift pr. år, pr. måned og pr. dag.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Oppsynet kan etter søknad frita humanitære organisasjoner og organisasjoner uten økonomisk formål for betaling av avgift.</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">Avgift for år og måned betales sammen med renovasjonsavgift til kemneren. Døgnavgiften betales til oppsynet.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1990-11-09-1208/KAPITTEL_5" data-partID="k5"><h2>Kapittel 5. Oppsøkende handelsvirksomhet. (Lov om handelsvirksomhet § 3-2, 1. og 2. ledd, jfr. 3. ledd)</h2><article class="legalArticle" data-lovdata-URL="LTII/forskrift/1990-11-09-1208/§13" data-name="§13" data-partID="§13" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Oppsøkende handelsvirksomhet med dagligvarer (jfr. handelslovens § 1-4, 2. ledd) utenom fast utsalgssted, med unntak av salg av grønnsaker, poteter, frukt og bær i sin naturlige form, er kun tillatt etter særskilt tillatelse fra Rådmannen.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1990-11-09-1208/KAPITTEL_6" data-partID="k6"><h2>Kapittel 6. Klage.</h2><article class="legalArticle" data-lovdata-URL="LTII/forskrift/1990-11-09-1208/§14" data-name="§14" data-partID="§14" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Vedtak fattet av kommunalt oppsyn kan påklages til teknisk hovedutvalg.</article><article class="legalP" data-absoluteaddress="/kapittel/6/paragraf/1/ledd/2/" id="kapittel-6-paragraf-1-ledd-2">Vedtak fattet i teknisk hovedutvalg som første instans, kan påklages til formannskapet.</article></article></section><section class="section" data-name="kap7" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1990-11-09-1208/KAPITTEL_7" data-partID="k7"><h2>Kapittel 7. Straff</h2><article class="legalArticle" data-lovdata-URL="LTII/forskrift/1990-11-09-1208/§15" data-name="§15" data-partID="§15" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Overtredelse av denne forskrift straffes etter lov om handelsvirksomhet av 6. juni 1980 nr. 21, § 5-1.</article></article></section><section class="section" data-name="kap8" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1990-11-09-1208/KAPITTEL_8" data-partID="k8"><h2>Kapittel 8. Ikrafttredelse.</h2><article class="legalArticle" data-lovdata-URL="LTII/forskrift/1990-11-09-1208/§16" data-name="§16" data-partID="§16" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Denne forskrift trer i kraft en måned etter kunngjøringen.</article><article class="legalP" data-absoluteaddress="/kapittel/8/paragraf/1/ledd/2/" id="kapittel-8-paragraf-1-ledd-2">Fra samme tidspunkt oppheves forskrift for torghandel i Larvik av 15. juni 1984<sup class="footnotereference" data-footnotereferencevalue="1">1</sup>.</article><footer class="footnotes"><article class="footnote" data-name="1." data-unique-footnote-counter="1"><span class="footnoteLabel">1.</span> Ikke kunngjort i Norsk Lovtidend.</article></footer></article></section></main></body></html>