<!DOCTYPE html><html lang="no"><head><title>Forskrift for handel utenom fast utsalgssted, Øksnes kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:21</dd><dt class="legacyID">Datokode</dt><dd class="legacyID">FOR-1990-09-19-757</dd><dt class="dokid">DokumentID</dt><dd class="dokid">LTII/forskrift/1990-09-19-757</dd><dt class="publishedIn">Publisert i</dt><dd class="publishedIn">Avd II 1990 Nr. 11</dd><dt class="dateInForce">I kraft fra</dt><dd class="dateInForce">1990-09-19</dd><dt class="appliesTo">Gjelder for</dt><dd class="appliesTo">Øksnes kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1990-10-04</dd><dt class="titleShort">Korttittel</dt><dd class="titleShort">Forskrift for handel utenom fast utsalgssted</dd><dt class="title">Tittel</dt><dd class="title">Forskrift for handel utenom fast utsalgssted, Øksnes kommune, Nordland.</dd><dt class="refid">RefID</dt><dd class="refid">forskrift/1990-09-19-757</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for handel utenom fast utsalgssted, Øksnes kommune, Nordland.<ul class="tocSubUl"><li>A. Generelle bestemmelser.<ul class="tocSubUl"><li>§ 1.</li><li>§ 2.</li></ul></li><li>B. Torghandel, handel fra offentlige salgssteder:<ul class="tocSubUl"><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li><li>C. Salg fra privat grunn som står i fri forbindelse med alminnelig beferdet strøk.<ul class="tocSubUl"><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li><li>§ 17.</li></ul></li><li>D. Salg fra automater.<ul class="tocSubUl"><li>§ 18.</li><li>§ 19.</li><li>§ 20.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1990-09-19-757" id="dokument"><h1>Forskrift for handel utenom fast utsalgssted, Øksnes kommune, Nordland.</h1><article class="legalP" data-absoluteaddress="/ledd/1/" id="ledd-1">Fylkesmannen i Nordland har 19. september i medhold av lov av 6. juni 1980 nr. 21 § 3-2, 5. ledd stadfestet forskrift for handel utenom fast utsalgssted i Øksnes kommune, vedtatt av Øksnes kommunestyre 31. mai 1990.</article><section class="section" data-name="kapA" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1990-09-19-757/KAPITTEL_1" data-partID="k1"><h2>A. Generelle bestemmelser.</h2><article class="legalArticle" data-lovdata-URL="LTII/forskrift/1990-09-19-757/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Etter at politiets og helserådets uttalelser er innhentet, bestemmer Øksnes formannskap hvilke offentlige steder som kan nyttes til handelsvirksomhet m.m. i Øksnes kommune. Herunder torg, gater, brygger o.l. Når det gjelder områder som forvaltes av havnevesenet, innhentes uttalelse fra havnestyret.</article></article><article class="legalArticle" data-lovdata-URL="LTII/forskrift/1990-09-19-757/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Den som vil framby næringmidler enten det gjelder på offentlig og/eller på privat grunn må på forhånd ha virksomheten godkjent av helse- og sosialstyret ved næringsmiddelkontrollen. Unntak herfra er sjøfanget fisk solgt ifra eget fartøy, bær, frukt og grønnsaker. Alle matvarer som fremstilles til salg skal være friske, ubedervede og uten skadelige forurensinger. Selges varene utildekket eller uinnpakket, må de anbringes i en høyde på minst 60 cm over grunnen. Alle matvarer som krevet hygienisk behandling må bare markedføres i ren emballasje. All handel med matvarer, frukt og bær er underlagt de bestemmelser om hygiene og renslighet som til enhver tid er fastsatt av helsemyndigheten. Næringsmiddelkontrollens kontrollør kan til enhver tid føre tilsyn etter næringsmiddelloven. Frambud er all omsetning, servering og annen utlevering av næringsmidler. Bruk av næringsmidler til reklame og til gevinst ved lotteri er frambud.</article></article></section><section class="section" data-name="kapB" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1990-09-19-757/KAPITTEL_2" data-partID="k2"><h2>B. Torghandel, handel fra offentlige salgssteder:</h2><article class="legalArticle" data-lovdata-URL="LTII/forskrift/1990-09-19-757/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Torghandel er tillatt på den torgplass formannskapet bestemmer. Videre er det fra kaier og båter tillatt å handle med fisk og skalldyr i fersk og tilvirket stand. Ved plassmangel på torg har omsetning av fisk, samt varer fra jord-, skog- og hagebruk fortrinnsrett til plass der.</article></article><article class="legalArticle" data-lovdata-URL="LTII/forskrift/1990-09-19-757/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Salgstiden for torghandel skal følge Øksnes kommunes lukningsvedtekter.</article></article><article class="legalArticle" data-lovdata-URL="LTII/forskrift/1990-09-19-757/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">All handel med matvarer, også frukt og bær, er underlagt de bestemmelser om hygiene og renslighet m.m. som til enhver tid blir fastsatt av helsemyndighetene.</article></article><article class="legalArticle" data-lovdata-URL="LTII/forskrift/1990-09-19-757/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Plasser opparbeidet for torghandel, jfr. § 3 inndeles i ruter á 16 m<sup>2</sup> (4x4) som merkes med nummer. Ingen handler kan tildeles mere enn 32 m<sup>2</sup>.</article></article><article class="legalArticle" data-lovdata-URL="LTII/forskrift/1990-09-19-757/§7" data-name="§7" data-partID="§7" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Barn under 16 år må ikke drive torgsalg alene. Alle som vil nytte torg – og/eller annen offentlig salgsplass må ha samtykke til dette og anvist plass fra Øksnes kommune. Øksnes formannskap avgjør hvem som skal utøve denne myndighet.</article></article><article class="legalArticle" data-lovdata-URL="LTII/forskrift/1990-09-19-757/§8" data-name="§8" data-partID="§8" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Torghandel skal fortrinnsvis foregå fra mobile boder eller lignende. De skal godkjennes av kommunale myndigheter. Salg fra bil med ikke over 1000 kg lastevne kan tillates, mens salg fra biler med større lasteevne enn 1000 kg, med eller uten overbygg, ikke tillates. Salg fra slike kjøretøyer kan henvises til andre steder utenom torg eller gategrunn. Ingen torghandler kan – uten særskilt tillatelse – nytte mer enn en bod eller vogn for sitt salg. Kjøretøyer som nyttes som slepevogner for boder, eller som lager for torgvarer, uten at det foretas salg direkte fra dem, er det ikke tillatt å parkere på torgplass.</article></article><article class="legalArticle" data-lovdata-URL="LTII/forskrift/1990-09-19-757/§9" data-name="§9" data-partID="§9" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Ingen må ta plass på salgsstedet tidligere enn en halv time før den tiden som er fastsatt for torghandelen. De som driver salg som nevnt i § 2, må rette seg etter de pålegg som politiet gir av hensyn til den alminnelig orden, og etter de påbud som blir gitt av helserådet. De som ikke retter seg etter gitt pålegg og påbud kan politiet vise bort. De handlende skal sørge for renhold på stedet i salgstiden, og må sørge for at omgivelsene ikke skjemmes eller tilsøles av virksomheten.</article><article class="legalP" data-absoluteaddress="/kapittel/2/paragraf/7/ledd/2/" id="kapittel-2-paragraf-7-ledd-2">Øksnes kommune (utleier) kan pålegge de handlende å sette opp papirkurver.</article><article class="legalP" data-absoluteaddress="/kapittel/2/paragraf/7/ledd/3/" id="kapittel-2-paragraf-7-ledd-3">Innen en halv time etter salgstidens slutt skal alle varer, kurver, bord, m.m. boder og kjøretøy, samt alt avfall være fjernet fra salgsstedet.</article></article><article class="legalArticle" data-lovdata-URL="LTII/forskrift/1990-09-19-757/§10" data-name="§10" data-partID="§10" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Torghandler som tildeles bestemt plass, må ha tatt den i bruk innen kl. 10.00 den dagen handelsvirksomheten skal foregå. Ellers kan den tildeles en annen. Ingen tillatelse gis for lengre tid enn til 31. desember det år tillatelsen blir gitt.</article></article><article class="legalArticle" data-lovdata-URL="LTII/forskrift/1990-09-19-757/§11" data-name="§11" data-partID="§11" data-absoluteaddress="/kapittel/2/paragraf/9/" id="kapittel-2-paragraf-9"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/2/paragraf/9/ledd/1/" id="kapittel-2-paragraf-9-ledd-1">Handlere som anvises plass på torg eller annen kommunal eiendom, skal betale avgift til kommunen for bruk av plassen. Øksnes formannskap fastsetter størrelsen på avgiften.</article></article></section><section class="section" data-name="kapC" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1990-09-19-757/KAPITTEL_3" data-partID="k3"><h2>C. Salg fra privat grunn som står i fri forbindelse med alminnelig beferdet strøk.</h2><article class="legalArticle" data-lovdata-URL="LTII/forskrift/1990-09-19-757/§12" data-name="§12" data-partID="§12" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Salg fra salgshaller/pølseboder kan bare skje fra plass som politiet godkjenner.</article></article><article class="legalArticle" data-lovdata-URL="LTII/forskrift/1990-09-19-757/§13" data-name="§13" data-partID="§13" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Salg fra de i § 12 nevnte steder, eller fra fartøyer, tomter og annet privat grunn, eller innganger til slike, samt fra portrom og innganger til bygninger, når disse står i umiddelbar eller fri forbindelse med alminnelig beferdet strøk, kan foregå fra kl. 15.00 til kl. 24.00 på hverdager og fra kl. 13.00 til kl. 24.00 på søn- og helligdager. 1 og 17. mai kan salget foregå fra kl. 09.00 til kl. 24.00, unntatt på søn- og helligdager. På St. hansaften og Nyttårsaften kan holdes åpent til kl. 02.00 påfølgende dag. I tiden 1. juni til 31. august kan salget foregå inntil kl. 01.00. Unntatt fra denne paragrafen er salg av fyrverkeri og pyroteknisk leketøy.</article></article><article class="legalArticle" data-lovdata-URL="LTII/forskrift/1990-09-19-757/§14" data-name="§14" data-partID="§14" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Barn under 16 år må ikke drive salg som nevnt i §§ 12 og 13.</article></article><article class="legalArticle" data-lovdata-URL="LTII/forskrift/1990-09-19-757/§15" data-name="§15" data-partID="§15" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Formannskapet kan bestemme at salg som nevnt i §§ 12 og 13 skal være forbudt i visse strøk av kommunen. Før slike bestemmelser treffes, skal politiets og helserådets uttalelse være innhentet. Portrom og utganger må ikke sperres uten at brannvesenets tillatelse er gitt.</article></article><article class="legalArticle" data-lovdata-URL="LTII/forskrift/1990-09-19-757/§16" data-name="§16" data-partID="§16" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Den som vil drive salg som nevnt i §§ 12 og 13 må på forhånd melde dette skriftlig til Øksnes kommune. Når utsalgssted flyttes eller legges ned, skal dette også meldes til kommunen. Øksnes kommune fører fortegnelse over alle mottatte meldinger og påser at helserådet og brannvesenets godkjenning er innhentet i de tilfelle dette er nødvendig. Politiet skal godkjenne salgsplassen, jfr. § 12.</article></article><article class="legalArticle" data-lovdata-URL="LTII/forskrift/1990-09-19-757/§17" data-name="§17" data-partID="§17" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">De som driver salg som nevnt i § 12 og 13 må rette seg etter de pålegg som politiet gir av hensyn til den alminnelige orden, og etter de påbud som ble gitt av helserådet. De handlende må sørge for renhold på stedet i salgstiden og for at alt avfall og løst salgsutstyr m.v. blir fjernet ved salgstidens slutt. De må sørge for at omgivelsene ikke skjemmes eller tilsøles av virksomheten. De kan pålegges å sette opp papirkurver. Ved pølseboden skal papirkurver alltid settes opp.</article></article></section><section class="section" data-name="kapD" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1990-09-19-757/KAPITTEL_4" data-partID="k4"><h2>D. Salg fra automater.</h2><article class="legalArticle" data-lovdata-URL="LTII/forskrift/1990-09-19-757/§18" data-name="§18" data-partID="§18" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Uten særskilt tillatelse fra politiet kan salg fra automater ikke foregå på steder som nevnt i §§ 1, 12 og 13. Bestemmelsene i § 15 gjelder også denne form for salgsvirksomhet.</article></article><article class="legalArticle" data-lovdata-URL="LTII/forskrift/1990-09-19-757/§19" data-name="§19" data-partID="§19" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Øksnes formannskap eller den som settes til å utøve formannskapets myndighet etter denne forskrift, kan i særlige tilfelle meddele dispensasjon fra bestemmelsene i denne forskrift.</article></article><article class="legalArticle" data-lovdata-URL="LTII/forskrift/1990-09-19-757/§20" data-name="§20" data-partID="§20" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 20</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Overtredelse av denne forskrift straffes som bestemt i lov om handelsvirksomhet av 6. juni 1980 nr. 21 § 5-1.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">Forskriften trer i kraft straks.</article></article></section></main></body></html>