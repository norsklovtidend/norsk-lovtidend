<!DOCTYPE html><html lang="no"><head><title>Forskrift om fredning av Dokkadeltaet naturreservat, Søndre Land og Nordre Land kommuner, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:53</dd><dt class="legacyID">Datokode</dt><dd class="legacyID">FOR-1990-10-12-846</dd><dt class="dokid">DokumentID</dt><dd class="dokid">LTII/forskrift/1990-10-12-846</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 12</dd><dt class="dateInForce">I kraft fra</dt><dd class="dateInForce">1990-10-12</dd><dt class="appliesTo">Gjelder for</dt><dd class="appliesTo">Søndre Land og Nordre Land kommuner, Oppland.</dd><dt class="dateOfPublication">Kunngjort</dt><dd class="dateOfPublication">1990-11-09</dd><dt class="titleShort">Korttittel</dt><dd class="titleShort">Forskrift om fredning av Dokkadeltaet nat</dd><dt class="title">Tittel</dt><dd class="title">Forskrift om fredning av Dokkadeltaet naturreservat, Søndre Land og Nordre Land kommuner, Oppland.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 12. oktober 1990. Fremmet av Miljøverndepartementet.</dd><dt class="refid">RefID</dt><dd class="refid">forskrift/1990-10-12-846</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fredning av Dokkadeltaet naturreservat, Søndre Land og Nordre Land kommuner, Oppland.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li></ul></li></ul></dd></dl></header><main class="documentBody" data-lovdata-URL="LTII/forskrift/1990-10-12-846" id="dokument"><h1>Forskrift om fredning av Dokkadeltaet naturreservat, Søndre Land og Nordre Land kommuner, Oppland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1990-10-12-846/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av lov om naturvern av 19. juni 1970 nr. 63, § 8, jfr. § 10 og §§ 21, 22 og 23, er et våtmarksområde i nordenden av Randsfjorden og nedre del av Dokka og Etna elver i Søndre Land og Nordre Land kommuner i Oppland fylke, fredet som naturreservat ved Kronprinsreg.res. av 12. oktober 1990 under betegnelsen Dokkadeltaet naturreservat.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1990-10-12-846/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Det fredete området berører følgende gnr./bnr.:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Søndre Land kommune:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">4/1, 4/3, 4/5, 5/1, 7/1, 7/5, 8/2, 9/1, 11/1, 13/1, 15/10, 20/1, 20/7,54, 20/14, 21/1,2, 21/6,7, 22/1, 22/3, 22/4, 22/6, 22/9, 22/14, 22/26,28,29, 22/30, 22/31, 22/32,33, 22/34, 24/1, 24/3.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Nordre Land kommune:</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">133/6, 133/10, 133/11,14, 133/16, 133/18,30,37,55, 133/31, 133/47, 136/2, 142/3,7, 142/5, 142/8, 142/9, 142/10, 142/12,13, 142/14, 142/25, 142/26, 143/1,3, 143/2,6, 143/4,11, 143/7, 143/8, 143/12, 143/13, 143/14, 143/27, 144/3, 144/15, 144/18, 145/1, 145/3, 145/4, 145/5, 145/6.</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">Reservatet dekker et areal på ca. 3.665 dekar, hvorav ca. 670 dekar er landareal.</article><article class="legalP" data-absoluteaddress="/kapittel/2/ledd/7/" id="kapittel-2-ledd-7">Grensene for naturreservatet framgår av kart i målestokk 1:5.000, datert Miljøverndepartementet september 1990. Kartet og fredningsbestemmelsene oppbevares i Søndre Land og Nordre Land kommuner, hos fylkesmannen i Oppland, i Direktoratet for naturforvaltning og i Miljøverndepartementet</article><article class="legalP" data-absoluteaddress="/kapittel/2/ledd/8/" id="kapittel-2-ledd-8">De nøyaktige grensene for reservatet skal avmerkes i marka der de går over land og knekkpunktene bør koordinatfestes.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1990-10-12-846/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Formålet med fredningen er å bevare et stort og variert våtmarksområde med vegetasjon, fugleliv og annet dyreliv som naturlig er knyttet til området, særlig av hensyn til trekkende og hekkende vannfugl.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1990-10-12-846/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For reservatet gjelder følgende bestemmelser (jfr. dog punktene V og VI):<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">All vegetasjon i vann og på land er fredet mot enhver form for skade og ødeleggelse.</article><article class="legalP" data-absoluteaddress="/kapittel/4/ledd/1/punkt/1/ledd/2/" id="kapittel-4-ledd-1-punkt-1-ledd-2">Nye plantearter må ikke innføres.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/ledd/1/punkt/2/" id="kapittel-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/ledd/1/punkt/2/ledd/1/" id="kapittel-4-ledd-1-punkt-2-ledd-1">Alt vilt herunder deres hi, reir og egg er fredet mot enhver form for skade, ødeleggelse og unødig forstyrrelse, jfr. viltlovens § 3. Jakt, fangst, bruk av skytevåpen samt slipp av hund er forbudt.</article><article class="legalP" data-absoluteaddress="/kapittel/4/ledd/1/punkt/2/ledd/2/" id="kapittel-4-ledd-1-punkt-2-ledd-2">Utsetting av vilt er ikke tillatt.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/ledd/1/punkt/3/" id="kapittel-4-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/ledd/1/punkt/3/ledd/1/" id="kapittel-4-ledd-1-punkt-3-ledd-1">Det må ikke iverksettes tiltak som kan endre de naturgitte forhold, som f.eks. oppføring av bygninger, anlegg og faste innretninger, framføring av nye luftledninger, jordkabler og kloakkledninger, bygging av veier, drenering og annen form for tørrlegging, uttak, oppfylling, planering og lagring av masse, ny utføring av kloakk eller andre konsentrerte forurensningstilførsler, henleggelse av avfall, gjødsling og bruk av kjemiske bekjempningsmidler. Opplistingen er ikke uttømmende.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/ledd/1/punkt/4/" id="kapittel-4-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/4/ledd/1/punkt/4/ledd/1/" id="kapittel-4-ledd-1-punkt-4-ledd-1">I tida f.o.m. 15. mars t.o.m. 31. oktober er motorisert ferdsel til vanns og til lands samt lågtflyging under 800 fot over reservatet forbudt, herunder gjelder også bruk av modellbåter og modellfly samt brettseiling.</article><article class="legalP" data-absoluteaddress="/kapittel/4/ledd/1/punkt/4/ledd/2/" id="kapittel-4-ledd-1-punkt-4-ledd-2">I tida f.o.m. 15. mars t.o.m. 31. oktober er all ferdsel på tørrlagte mudderbankområder forbudt.</article><article class="legalP" data-absoluteaddress="/kapittel/4/ledd/1/punkt/4/ledd/3/" id="kapittel-4-ledd-1-punkt-4-ledd-3">Camping, teltslagning og oppsetting av kamuflasjeinnretninger for fotografering er forbudt.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1990-10-12-846/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Bestemmelsene i punkt IV er ikke til hinder for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/ledd/1/punkt/1/" id="kapittel-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/5/ledd/1/punkt/1/ledd/1/" id="kapittel-5-ledd-1-punkt-1-ledd-1">gjennomføring av militær operativ virksomhet og tiltak i sikrings-, ambulanse-, politi-, brannvern-, oppsyns-, skjøtsels- og forvaltningsøyemed.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/ledd/1/punkt/2/" id="kapittel-5-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/5/ledd/1/punkt/2/ledd/1/" id="kapittel-5-ledd-1-punkt-2-ledd-1">drift av eksisterende jordbruksareal i samsvar med tradisjonelle driftsmater, herunder:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/ledd/1/punkt/2/ledd/1/punkt/1/" id="kapittel-5-ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/5/ledd/1/punkt/2/ledd/1/punkt/1/ledd/1/" id="kapittel-5-ledd-1-punkt-2-ledd-1-punkt-1-ledd-1">motorisert ferdsel</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/ledd/1/punkt/2/ledd/1/punkt/2/" id="kapittel-5-ledd-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/5/ledd/1/punkt/2/ledd/1/punkt/2/ledd/1/" id="kapittel-5-ledd-1-punkt-2-ledd-1-punkt-2-ledd-1">vedlikehold av landbruksveger</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/ledd/1/punkt/2/ledd/1/punkt/3/" id="kapittel-5-ledd-1-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/5/ledd/1/punkt/2/ledd/1/punkt/3/ledd/1/" id="kapittel-5-ledd-1-punkt-2-ledd-1-punkt-3-ledd-1">vedlikehold av driftsbygninger</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/ledd/1/punkt/2/ledd/1/punkt/4/" id="kapittel-5-ledd-1-punkt-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/5/ledd/1/punkt/2/ledd/1/punkt/4/ledd/1/" id="kapittel-5-ledd-1-punkt-2-ledd-1-punkt-4-ledd-1">vedlikehold og oppsetting av gjerder</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/ledd/1/punkt/2/ledd/1/punkt/5/" id="kapittel-5-ledd-1-punkt-2-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/5/ledd/1/punkt/2/ledd/1/punkt/5/ledd/1/" id="kapittel-5-ledd-1-punkt-2-ledd-1-punkt-5-ledd-1">vedlikehold av tidligere opptatte grøfteavløp, etter at forvaltningsmyndigheten er varslet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/ledd/1/punkt/2/ledd/1/punkt/6/" id="kapittel-5-ledd-1-punkt-2-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/5/ledd/1/punkt/2/ledd/1/punkt/6/ledd/1/" id="kapittel-5-ledd-1-punkt-2-ledd-1-punkt-6-ledd-1">gjødsling og bruk av kjemiske plantevernmidler</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/ledd/1/punkt/3/" id="kapittel-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/5/ledd/1/punkt/3/ledd/1/" id="kapittel-5-ledd-1-punkt-3-ledd-1">tradisjonell slått og beiting, herunder nødvendig bruk av gjeterhund</article></article></li><li data-li-identifier="4." data-name="4."><article class="listArticle" data-absoluteaddress="/kapittel/5/ledd/1/punkt/4/" id="kapittel-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/5/ledd/1/punkt/4/ledd/1/" id="kapittel-5-ledd-1-punkt-4-ledd-1">sanking av bær og matsopp.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/5/ledd/1/punkt/5/" id="kapittel-5-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/5/ledd/1/punkt/5/ledd/1/" id="kapittel-5-ledd-1-punkt-5-ledd-1">fiske etter det til enhver tid gjeldende lovverk og forskrifter gitt i medhold av dette</article></article></li><li data-li-identifier="6." data-name="6."><article class="listArticle" data-absoluteaddress="/kapittel/5/ledd/1/punkt/6/" id="kapittel-5-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/5/ledd/1/punkt/6/ledd/1/" id="kapittel-5-ledd-1-punkt-6-ledd-1">bruk av motorbåt korteste veg fra fortøyningsplass ut av reservatet og omvendt, fortrinnsvis i det vestre hovedløpet, når farten er under 5 knop og det vises spesiell aksomhet overfor fuglelivet</article></article></li><li data-li-identifier="7." data-name="7."><article class="listArticle" data-absoluteaddress="/kapittel/5/ledd/1/punkt/7/" id="kapittel-5-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/5/ledd/1/punkt/7/ledd/1/" id="kapittel-5-ledd-1-punkt-7-ledd-1">bruk av motorbåt f.o.m. 1. juni og ut året i forbindelse med lovlig fiske for grunneiere og bruksberettigede</article></article></li><li data-li-identifier="8." data-name="8."><article class="listArticle" data-absoluteaddress="/kapittel/5/ledd/1/punkt/8/" id="kapittel-5-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/5/ledd/1/punkt/8/ledd/1/" id="kapittel-5-ledd-1-punkt-8-ledd-1">bruk og vedlikehold av eksisterende småbåthavn</article></article></li><li data-li-identifier="9." data-name="9."><article class="listArticle" data-absoluteaddress="/kapittel/5/ledd/1/punkt/9/" id="kapittel-5-ledd-1-punkt-9"><span class="data-originalId">9.</span><article class="legalP" data-absoluteaddress="/kapittel/5/ledd/1/punkt/9/ledd/1/" id="kapittel-5-ledd-1-punkt-9-ledd-1">vedlikehold av eksisterende hytter</article></article></li><li data-li-identifier="10." data-name="10."><article class="listArticle" data-absoluteaddress="/kapittel/5/ledd/1/punkt/10/" id="kapittel-5-ledd-1-punkt-10"><span class="data-originalId">10.</span><article class="legalP" data-absoluteaddress="/kapittel/5/ledd/1/punkt/10/ledd/1/" id="kapittel-5-ledd-1-punkt-10-ledd-1">vedlikehold av vann- og kloakkledninger etter at forvaltningsmyndigheten er varslet</article></article></li><li data-li-identifier="11." data-name="11."><article class="listArticle" data-absoluteaddress="/kapittel/5/ledd/1/punkt/11/" id="kapittel-5-ledd-1-punkt-11"><span class="data-originalId">11.</span><article class="legalP" data-absoluteaddress="/kapittel/5/ledd/1/punkt/11/ledd/1/" id="kapittel-5-ledd-1-punkt-11-ledd-1">tømmerfløting.</article></article></li></ul></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1990-10-12-846/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forvaltningsmyndigheten kan gi tillatelse til<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/6/ledd/1/punkt/1/" id="kapittel-6-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/6/ledd/1/punkt/1/ledd/1/" id="kapittel-6-ledd-1-punkt-1-ledd-1">felling av vilt som forårsaker vesentlig skade, i samsvar med viltlovens bestemmelser og forskrifter.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/6/ledd/1/punkt/2/" id="kapittel-6-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/6/ledd/1/punkt/2/ledd/1/" id="kapittel-6-ledd-1-punkt-2-ledd-1">etablering av nye grøfteavløp for drenering av tilgrensende arealer.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/6/ledd/1/punkt/3/" id="kapittel-6-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/6/ledd/1/punkt/3/ledd/1/" id="kapittel-6-ledd-1-punkt-3-ledd-1">fjerning av vegetasjon som er vertsplanter for skadeorganismer i jordbruket.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/6/ledd/1/punkt/4/" id="kapittel-6-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/6/ledd/1/punkt/4/ledd/1/" id="kapittel-6-ledd-1-punkt-4-ledd-1">kontrollert uttynning/høydereduksjon av skog og kratt som er til ulempe for jordbruket.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/6/ledd/1/punkt/5/" id="kapittel-6-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/6/ledd/1/punkt/5/ledd/1/" id="kapittel-6-ledd-1-punkt-5-ledd-1">hogst av ved til eget bruk for grunneierne.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/6/ledd/1/punkt/6/" id="kapittel-6-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/6/ledd/1/punkt/6/ledd/1/" id="kapittel-6-ledd-1-punkt-6-ledd-1">bygging av pumpehus og legging av ledninger for vanningsanlegg.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/6/ledd/1/punkt/7/" id="kapittel-6-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/6/ledd/1/punkt/7/ledd/1/" id="kapittel-6-ledd-1-punkt-7-ledd-1">vedlikehold av eksisterende forbygginger</article></article></li><li data-li-identifier="8." data-name="8."><article class="listArticle" data-absoluteaddress="/kapittel/6/ledd/1/punkt/8/" id="kapittel-6-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/6/ledd/1/punkt/8/ledd/1/" id="kapittel-6-ledd-1-punkt-8-ledd-1">oppdyrking av tidligere oppdyrkede arealer på Bergsrønningen</article></article></li><li data-li-identifier="9." data-name="9."><article class="listArticle" data-absoluteaddress="/kapittel/6/ledd/1/punkt/9/" id="kapittel-6-ledd-1-punkt-9"><span class="data-originalId">9.</span><article class="legalP" data-absoluteaddress="/kapittel/6/ledd/1/punkt/9/ledd/1/" id="kapittel-6-ledd-1-punkt-9-ledd-1">mindre uttak av masse i deltaets øvre deler for nødvendig opprensking og stabilisering av elveleiet.</article></article></li></ul></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1990-10-12-846/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forvaltningsmyndigheten, eller den forvaltningsmyndigheten bestemmer, kan gjennomføre skjøtselstiltak i samsvar med fredningsformålet. Det kan utarbeides skjøtselsplan, som skal inneholde nærmere retningslinjer for gjennomføring av skjøtselstiltakene.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1990-10-12-846/KAPITTEL_8" data-partID="k8"><h2 data-text-align="center">VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Forvaltningsmyndigheten kan gjøre unntak fra fredningsbestemmelsene når formålet med fredningen krever det, samt for vitenskapelige undersøkelser, arbeider av vesentlig samfunnsmessig betydning og i andre særlige tilfeller, når disse ikke strider mot formålet med fredningen.</article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1990-10-12-846/KAPITTEL_9" data-partID="k9"><h2 data-text-align="center">IX</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Forvaltningen av fredningsbestemmelsene tillegges fylkesmannen i Oppland.</article></section><section class="section" data-name="kapX" data-section-type="default" data-absoluteaddress="/kapittel/10/" id="kapittel-10" data-lovdata-URL="LTII/forskrift/1990-10-12-846/KAPITTEL_10" data-partID="k10"><h2 data-text-align="center">X</h2><article class="legalP" data-absoluteaddress="/kapittel/10/ledd/1/" id="kapittel-10-ledd-1">Disse bestemmelsene trer i kraft straks.</article><article class="legalP" data-absoluteaddress="/kapittel/10/ledd/2/" id="kapittel-10-ledd-2">Midlertidig vernevedtak for Dokkadeltaet naturreservat, Søndre Land kommune av 24. mars 1988 nr. 315 er opphevet.</article></section></main></body></html>