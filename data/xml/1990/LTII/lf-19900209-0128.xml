<!DOCTYPE html><html lang="no"><head><title>Forskrift om frikommunevedtekter vedrørende etablering av desentral kommuneforvaltning, Stavanger kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:22</dd><dt class="legacyID">Datokode</dt><dd class="legacyID">FOR-1990-02-09-128</dd><dt class="dokid">DokumentID</dt><dd class="dokid">LTII/forskrift/1990-02-09-128</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 2</dd><dt class="dateInForce">I kraft fra</dt><dd class="dateInForce">1990-02-09</dd><dt class="appliesTo">Gjelder for</dt><dd class="appliesTo">Stavanger kommune, Rogaland.</dd><dt class="basedOn">Hjemmel</dt><dd class="basedOn"><ul><li>lov/1986-05-02-16/§5</li><li>forskrift/1988-05-06-345</li></ul></dd><dt class="dateOfPublication">Kunngjort</dt><dd class="dateOfPublication">1990-03-20</dd><dt class="titleShort">Korttittel</dt><dd class="titleShort">Forskrift om frikommunevedtekter vedrøren</dd><dt class="title">Tittel</dt><dd class="title">Forskrift om frikommunevedtekter vedrørende etablering av desentral kommuneforvaltning, Stavanger kommune, Rogaland.</dd><dt class="refid">RefID</dt><dd class="refid">forskrift/1990-02-09-128</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frikommunevedtekter vedrørende etablering av desentral kommuneforvaltning, Stavanger kommune, Rogaland.<ul class="tocSubUl"><li>§ 1. Opprettelse av bydelsforvaltning – organisering m.v.</li><li>§ 2. Åpne møter</li><li>§ 3. Om tilsyn, administrasjonsleder og overdraging av myndighet</li><li>§ 4. Budsjettfullmakter for bydelsutvalgene</li><li>§ 5. Helse- og sosialsektoren</li><li>§ 6. Ikrafttredelse</li><li>§ 7. Bestemmelser som vedtektene erstatter</li></ul></li></ul></dd></dl></header><main class="documentBody" data-lovdata-URL="LTII/forskrift/1990-02-09-128" id="dokument"><h1>Forskrift om frikommunevedtekter vedrørende etablering av desentral kommuneforvaltning, Stavanger kommune, Rogaland.</h1><article class="legalP" data-absoluteaddress="/ledd/1/" id="ledd-1">Godkjent 9. februar 1990 av Kommunaldepartementet med hjemmel i § 5 i midlertidig lov av 2. mai 1986 nr. 16 om utvidet forsøksvirksomhet i kommuner og fylkeskommuner (frikommuner), jf. kgl.res. av 6. mai 1988 nr. 345.</article><article class="legalP" data-absoluteaddress="/ledd/2/" id="ledd-2">Vedtatt av Stavanger bystyre 13. november 1989 med hjemmel i samme lov.</article><article class="legalArticle" data-lovdata-URL="LTII/forskrift/1990-02-09-128/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Opprettelse av bydelsforvaltning – organisering m.v.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kommunestyret kan vedta at kommunen for bestemte deler av den kommunale forvaltning skal inndeles i et antall geografisk avgrensede bydeler med egne bydelsutvalg direkte underlagt kommunestyre, formannskap og kommunalutvalg. Denne forskrift om vedtekter gjelder for bydelene Storhaug og Jåtten.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Bydelsutvalgets medlemmer oppnevnes av kommunestyret som også fastsetter antall medlemmer i hvert bydelsutvalg.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Kommunestyret – eventuelt formannskapet etter særskilt fullmakt – bestemmer hvem som skal være leder og nestleder i hvert bydelsutvalg. Funksjonstiden er to år.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Medlem av bydelsutvalg skal være bosatt i den bydel som vedkommende bydelsutvalg har myndighet i. Dersom medlem av bydelsutvalget flytter ut av bydelen, trer vedkommende ut av bydelsutvalget for den tid fraværet varer, eller dersom det registrerte oppholdet utenfor kommunen varer mer enn to år – for resten av valgperioden.</article></article><article class="legalArticle" data-lovdata-URL="LTII/forskrift/1990-02-09-128/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Åpne møter</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Møte i bydelsutvalget holdes for åpne dører. Bydelsutvalget kan likevel bestemme at en enkelt sak skal behandles for lukkede dører. Forhandlinger om dette foregår for lukkede dører hvis møtestyreren krever det, eller bydelsutvalget vedtar det.</article></article><article class="legalArticle" data-lovdata-URL="LTII/forskrift/1990-02-09-128/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Om tilsyn, administrasjonsleder og overdraging av myndighet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Bydelsutvalget fører tilsyn med bydelenes forvaltning i samsvar med det som er fastsatt i § 21 i Kommunestyreloven, og for øvrig etter nærmere bestemmelser av kommunestyret. Dette innebærer ingen begrensning i formannskapets plikt til å føre tilsyn med den samlede kommunale virksomhet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Kommunestyret kan vedta at det skal ansettes administrasjonsleder for bydelen og at denne under bydelsutvalgets tilsyn skal ha anvisningsmyndighet innen rammen av budsjettet for bydelsforvaltningen. For øvrig gjelder bestemmelsene i kap. 5 i kommunestyreloven om ordfører og administrasjonssjef tilsvarende for bydelsutvalgsleder og bydelens administrasjonsleder så langt de passer.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Kommunestyret kan for enkelte høve eller ved vedtekt overdra til bydelsutvalgene å gjøre vedtak i følgende saker etter kommuneloven:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/3/punkt/1/" id="paragraf-3-ledd-3-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/3/punkt/1/ledd/1/" id="paragraf-3-ledd-3-punkt-1-ledd-1">Saker som etter § 24 i Kommunestyreloven kan tillegges formannskapet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/3/punkt/2/" id="paragraf-3-ledd-3-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/3/punkt/2/ledd/1/" id="paragraf-3-ledd-3-punkt-2-ledd-1">Saker om nye tiltak eller betydelig utvidelse av eldre.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/3/punkt/3/" id="paragraf-3-ledd-3-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/3/punkt/3/ledd/1/" id="paragraf-3-ledd-3-punkt-3-ledd-1">Saker om å opprette faste utvalg under bydelsutvalget med rett til å få delegert myndighet ved vedtak i bydelsutvalget innen rammen av reglene i § 25 i Kommunestyreloven.</article></article></li></ul></article></article><article class="legalArticle" data-lovdata-URL="LTII/forskrift/1990-02-09-128/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Budsjettfullmakter for bydelsutvalgene</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Budsjettet bevilges som ett underkapittel til hver bydel. Bydelsutvalget har fullmakter som hovedutvalg. Administrasjonssjefen har fullmakter som etatsjef.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Bydelsutvalget kan disponere de samlede bevilgninger til driftsutgifter fritt mellom postgrupper og tiltak (med unntak av bevilgninger bevilget til sosialhjelp og lønn for faste stillinger).</article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">3.</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Investeringer i nybygg og nyanlegg budsjetteres og forvaltes sentralt i kommunen, jf § 3 tredje ledd nr. 2.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/4/punkt/4/" id="paragraf-4-punkt-4"><span class="data-originalId">4.</span><article class="legalP" data-absoluteaddress="/paragraf/4/punkt/4/ledd/1/" id="paragraf-4-punkt-4-ledd-1">Hvis bydelsutvalget vedtar å nedlegge allerede eksisterende institusjoner eller bringe større oppgaver til opphør skal vedtaket prøves for sentrale kommunale myndigheter før det eventuelt effektueres.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/4/punkt/5/" id="paragraf-4-punkt-5"><span class="data-originalId">5.</span><article class="legalP" data-absoluteaddress="/paragraf/4/punkt/5/ledd/1/" id="paragraf-4-punkt-5-ledd-1">Bydelsutvalget har fullmakt til å opprette/nedlegge stillinger i samsvar med fullmakter gitt i kommunestyrevedtak.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/4/punkt/6/" id="paragraf-4-punkt-6"><span class="data-originalId">6.</span><article class="legalP" data-absoluteaddress="/paragraf/4/punkt/6/ledd/1/" id="paragraf-4-punkt-6-ledd-1">Det forutsettes at øremerkede bevilgninger nyttes til det formål kommunestyret har bestemt.</article></article></li></ul></article><article class="legalArticle" data-lovdata-URL="LTII/forskrift/1990-02-09-128/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Helse- og sosialsektoren</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Kommunestyret kan vedta at oppgavene til helse- og sosialstyret helt eller delvis skal legges til bydelsutvalg med et stedlig avgrenset arbeidsområde. Bydelsutvalget skal da være helse- og sosialstyre for bydelen.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Reglene i lov om kommunalt helse- og sosialstyre m.v. av 12. juni 1987 nr. 10 om administrasjonen og andres deltaking i møte gjelder så langt disse reglene passer.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">I forsøksperioden unntas saker etter lov om barnevern av 17. juli 1953 nr. 14 § 5, fra å bli overført til bydelsutvalg. For øvrig gjelder retningslinjene for hvordan delegeringsbestemmelsene skal utøves, jf. bystyresak nr. 177/87, så langt disse retningslinjene passer for distriktene i prøvebydelene.</article></article><article class="legalArticle" data-lovdata-URL="LTII/forskrift/1990-02-09-128/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift om vedtekter trer i kraft straks og gjelder til 1. januar 1991.</article></article><article class="legalArticle" data-lovdata-URL="LTII/forskrift/1990-02-09-128/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bestemmelser som vedtektene erstatter</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift om vedtekter kommer i stedet for følgende lover:</article> <article class="defaultP" margin-top="true"><i>Vedtektens § 1</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">Lov om styret i herreds- og bykommuner av 12. november 1954 §§ 25 første og andre ledd, 29 første ledd, og 30.</article></article></li></ul></article> <article class="defaultP" margin-top="true"><i>Vedtektens § 2</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">Lov om styret i herreds- og bykommuner av 12. november 1954 § 31 c nr. 4.</article></article></li></ul></article> <article class="defaultP" margin-top="true"><i>Vedtektens § 3</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/3/" id="paragraf-7-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/3/ledd/1/" id="paragraf-7-ledd-1-punkt-3-ledd-1">Lov om styret i herreds- og bykommuner av 12. november 1954 § 24 punkt 2, 8, 10 og 11.</article></article></li></ul></article> <article class="defaultP" margin-top="true"><i>Vedtektens § 4</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/4/" id="paragraf-7-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/4/ledd/1/" id="paragraf-7-ledd-1-punkt-4-ledd-1">Forskrifter om delegering av myndighet i budsjettsaker §§ 1-8.</article></article></li></ul></article> <article class="defaultP" margin-top="true"><i>Vedtektens § 5</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/5/" id="paragraf-7-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/5/ledd/1/" id="paragraf-7-ledd-1-punkt-5-ledd-1">Lov om kommunalt helse- og sosialstyre av 12. juni 1987 nr. 70 § 1.</article></article></li></ul></article></article></main></body></html>