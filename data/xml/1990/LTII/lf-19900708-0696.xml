<!DOCTYPE html><html lang="no"><head><title>Forskrift om jakt og viltstell i Dovreskogen bygdeallmenning, Dovre kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:17</dd><dt class="legacyID">Datokode</dt><dd class="legacyID">FOR-1990-07-08-696</dd><dt class="dokid">DokumentID</dt><dd class="dokid">LTII/forskrift/1990-07-08-696</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 10</dd><dt class="appliesTo">Gjelder for</dt><dd class="appliesTo">Dovre kommune, Oppland.</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§30</li></ul></dd><dt class="dateOfPublication">Kunngjort</dt><dd class="dateOfPublication">1990-09-19</dd><dt class="titleShort">Korttittel</dt><dd class="titleShort">Forskrift om jakt og viltstell i Dovresko</dd><dt class="title">Tittel</dt><dd class="title">Forskrift om jakt og viltstell i Dovreskogen bygdeallmenning, Dovre kommune, Oppland.</dd><dt class="refid">RefID</dt><dd class="refid">forskrift/1990-07-08-696</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om jakt og viltstell i Dovreskogen bygdeallmenning, Dovre kommune, Oppland.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTII/forskrift/1990-07-08-696" id="dokument"><h1>Forskrift om jakt og viltstell i Dovreskogen bygdeallmenning, Dovre kommune, Oppland.</h1><article class="legalP" data-absoluteaddress="/ledd/1/" id="ledd-1">Fastsatt av Direktoratet for naturforvaltning 8. juli 1990 med hjemmel i lov av 29. mai 1981 nr. 38 om viltet, § 30.</article><article class="legalArticle" data-lovdata-URL="LTII/forskrift/1990-07-08-696/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Jakten og fangsten forvaltes av allmenningsstyret i samsvar med viltlovens § 30 og disse regler.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Styret skal ha et fornuftig viltstell for øye og arbeide for en rasjonell utnyttelse av jakten og fangsten. Styret skal arbeide for at viltlovgivningen og allmenningens egne jaktregler blir overholdt. Styret kan gi organer fullmakt til å utprøve praktiske funksjoner som disse regler forskriver.</article></article><article class="legalArticle" data-lovdata-URL="LTII/forskrift/1990-07-08-696/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ingen må drive jakt eller fangst i allmenningen uten på forhånd å ha løst jaktkort i samsvar med disse regler. Jaktkortet skal lyde på navn og kan ikke overdras. Det skal alltid bringes med under jakten og forevises på forlangende. Jaktkortet utstedes bare mot framvisning av kvittering for betalt jegeravgift og eventuelle vitnemål for bestått jegerprøve. For jakt etter elg, hjort og villrein kreves i tillegg vitnemål for bestått skyteprøve. Fastsatt avgift til allmenningen skal være betalt før jaktkort kan utstedes.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Alle som har bruksrett i allmenningen med huslyd og andre som bor fast på og er knyttet til driften av eiendom som har bruksrett i allmenningen, skal ha adgang til jakt og fangst, dog ikke etter hjortevilt og bever.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Allmenningsstyret kan gi bruksberettigede fortrinnsrett til jakt etter hjortejakt.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Allmenningsstyret avgjør i hvilken utstrekning jaktkort kan utstedes til andre enn de som går inn under forrige ledd. Viltnemnda skal på forhånd være gitt anledning til å uttale seg.</article></article><article class="legalArticle" data-lovdata-URL="LTII/forskrift/1990-07-08-696/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Avgiften for jaktkort som gjelder for annet vilt enn elg, hjort og villrein fastsettes hvert år av styret for følgende klasser:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Bruksberettigede med huslyd og andre som bor fast på og er knyttet til driften av bruksberettiget eiendom,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">andre innenbygdsboende</article></article></li></ul></article></article><article class="legalArticle" data-lovdata-URL="LTII/forskrift/1990-07-08-696/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Styret kan foreta innskrenkninger med hensyn til tiden, området og måten for utøving av jakt og fangst, når dette etter styrets mening er nødvendig. For jegere som ikke er bruksberettigede eller likestilles med bruksberettigede, kan styret bestemme at jaktkortet bare skal gi rett til jakt etter visse nærmere angitte viltarter og begrense det antall vilt av de forskjellige slag som kan felles pr. kort. Styret kan også om det finner det hensiktsmessig, dele allmenningen i 2 jaktområder med hver sine jaktkort.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Før styret treffer noe vedtak i henhold til de foregående ledd i denne paragrafen, skal viltnemnda være gitt anledning til å uttale seg. Motsetter viltnemnda seg at innskrenkninger foretas, må styrets vedtak godkjennes av Direktoratet for naturforvaltning for å være gyldig.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Styrets vedtak i henhold til denne paragraf trer ikke i kraft før tidligst 4 uker etter at det er kunngjort på den måte som er vanlig i distriktet.</article></article><article class="legalArticle" data-lovdata-URL="LTII/forskrift/1990-07-08-696/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Innenfor rammen av hva gjeldende bestemmelser til enhver tid gir adgang til, avgjør styret hvor mange dyr det skal søkes fellingstillatelse for av elg, rein, hjort og rådyr. Storviltjakten settes bort av styret som skal påse at de som får rett til storviltjakt har oppfylt alle vilkår som er bestemt i viltloven.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Det skal oppgis i kunngjøringen om det gis noen form for fortrinnstrett til bruksberettigede.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Styret kan gjøre skriftlig avtale om samarbeide med naboeiendom om storviltjakten. Styret skal påse at allmenningskassen får den forholdsmessige andel av inntekten fra jakten i et avtalt utvidet jaktområde.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">For det antall rådyr som det blir gitt tillatelse til å felle, utstedes særskilte jaktkort som hver gir rett til å felle 1 rådyr, avgiften for disse fastsettes hvert år av styret.</article></article><article class="legalArticle" data-lovdata-URL="LTII/forskrift/1990-07-08-696/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">De som får utstedt jaktkort for allmenningen, plikter å gi oppgaver over felt eller fanget vilt som blir krevd av styret eller pålagt av Direktoratet for naturforvaltning, liksom styret er ansvarlig for avgivelse av de oppgaver Direktoratet for naturforvaltning måtte forlange med hjemmel i viltloven.</article></article><article class="legalArticle" data-lovdata-URL="LTII/forskrift/1990-07-08-696/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Inntekt av salg av jaktkort og bortleie av storviltjakten skal gå inn i allmenningskassen eller kan brukes til fremme av viltstellet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Styret kan ansette nødvendig jaktoppsyn som lønnes av allmenningskassen. Hvis forholdene ligger til rette for det, kan styret samarbeide med andre jaktområder og viltnemnda om felles jaktoppsyn for større områder.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Styret skal påse at oppsynet i allmenningen er effektivt og at overtredelser blir innberettet til politiet.</article></article><article class="legalArticle" data-lovdata-URL="LTII/forskrift/1990-07-08-696/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overtredelser av disse bestemmelser kan medføre straff og inndragning, samt tap av retten til å drive jakt og fangst.</article></article><article class="legalArticle" data-lovdata-URL="LTII/forskrift/1990-07-08-696/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse regler trer i kraft straks.</article></article></main></body></html>