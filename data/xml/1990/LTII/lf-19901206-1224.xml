<!DOCTYPE html><html lang="no"><head><title>Forskrift om oppsøkende handelsvirksomhet, Eidsvoll kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:10</dd><dt class="legacyID">Datokode</dt><dd class="legacyID">FOR-1990-12-06-1224</dd><dt class="dokid">DokumentID</dt><dd class="dokid">LTII/forskrift/1990-12-06-1224</dd><dt class="publishedIn">Publisert i</dt><dd class="publishedIn">Avd II 1992 Nr. 6</dd><dt class="appliesTo">Gjelder for</dt><dd class="appliesTo">Eidsvoll kommune, Akershus.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1992-08-12</dd><dt class="titleShort">Korttittel</dt><dd class="titleShort">Forskrift om oppsøkende handelsvirksomhet</dd><dt class="title">Tittel</dt><dd class="title">Forskrift om oppsøkende handelsvirksomhet, Eidsvoll kommune, Akershus.</dd><dt class="refid">RefID</dt><dd class="refid">forskrift/1990-12-06-1224</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppsøkende handelsvirksomhet, Eidsvoll kommune, Akershus.<ul class="tocSubUl"><li>Virkeområde<ul class="tocSubUl"><li>§ 1.</li><li>§ 2.</li></ul></li><li>Saksbehandling<ul class="tocSubUl"><li>§ 3.</li><li>§ 4.</li></ul></li><li>Annet<ul class="tocSubUl"><li>§ 5.</li><li>§ 6.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1990-12-06-1224" id="dokument"><h1>Forskrift om oppsøkende handelsvirksomhet, Eidsvoll kommune, Akershus.</h1><article class="legalP" data-absoluteaddress="/ledd/1/" id="ledd-1">Fastsatt av Eidsvoll kommunestyre 12. november 1990 i medhold av lov av 6. juni 1980 nr. 21 om handelsvirksomhet § 3-2. Stadfestet av fylkesmannen i Oslo og Akershus 6. desember 1990.</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1990-12-06-1224/KAPITTEL_1" data-partID="k1"><h2>Virkeområde</h2><article class="legalArticle" data-lovdata-URL="LTII/forskrift/1990-12-06-1224/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder handel utøvet av personer med handelsrett etter handelsloven kapittel 2, og for alle typer av varer i næring (handelsvirksomhet) utenom fast utsalgssted ovenfor forbrukerne i Eidsvoll kommune.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Denne handelen kan foregå fra salgshaller, torg, gater, brygger og andre offentlige steder. Forskriften regulerer også slik handel når den foregår fra fartøy, fra tomter og annen privat grunn, samt fra innganger til slike, d.v.s. fra portrom og innganger til bygninger – når disse står i umiddelbar eller fri forbindelse med alminnelig beferdet strøk.</article></article><article class="legalArticle" data-lovdata-URL="LTII/forskrift/1990-12-06-1224/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Det gis generell adgang til å drive oppsøkende handel, d.v.s utenom fast utsalgssted, med dagligvarer som ikke er næringsmidler, jfr. generell forskrift for produksjon og frambud m.v. av næringsmidler av 8. juli 1983. Når det gjelder oppsøkende handel med næringsmidler må det søkes fra gang til gang, jfr. § 4 nedenfor.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1990-12-06-1224/KAPITTEL_2" data-partID="k2"><h2>Saksbehandling</h2><article class="legalArticle" data-lovdata-URL="LTII/forskrift/1990-12-06-1224/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Alle som ønsker å drive oppsøkende handel i Eidsvoll kommune må, dersom det ikke dreier seg om dørsalg, søke kommunen om å få anvist eller godkjent en lempelig plass til dette.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">I de tilfeller hvor handelen ønskes utøvet på særskilt sted, og grunneier ikke er kommune, må grunneiers tillatelse innhentes i tillegg. Når grunneier er kommunen se § 4.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Forbrukernemnda bestemmer hvordan handel som nevnt i denne forskrifts § 1 skal foregå.</article></article><article class="legalArticle" data-lovdata-URL="LTII/forskrift/1990-12-06-1224/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Forbrukernemnda gis fullmakt til å avgjøre søknader om oppsøkende handel av næringsmidler samt hvilke plasser eller deler av disse som kan nyttes til handel som nevnt under denne forskrift § 1. Dersom grunneier er kommunen skal teknisk sjef uttale seg før vedtak fattes.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Før forbrukernemnda fatter sitt vedtak skal næringsmiddeltilsynets uttalelse innhentes når det gjelder næringsmidler. Lensmannen skal uttale seg om ordens- og trafikkmessige hensyn.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Formannskapet skal ha underretning om behandlede søknader.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1990-12-06-1224/KAPITTEL_3" data-partID="k3"><h2>Annet</h2><article class="legalArticle" data-lovdata-URL="LTII/forskrift/1990-12-06-1224/§5" data-name="§5" data-partID="§5" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Overtredelse av denne forskrift straffes etter lov av 6. juni 1980 nr. 21. om handelsvirksomhet</article></article><article class="legalArticle" data-lovdata-URL="LTII/forskrift/1990-12-06-1224/§6" data-name="§6" data-partID="§6" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Denne forskrift trer i kraft fra samme tidspunkt som fylkesmannens stadfestelse foreligger.</article></article></section></main></body></html>