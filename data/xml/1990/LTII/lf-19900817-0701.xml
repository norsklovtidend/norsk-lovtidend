<!DOCTYPE html><html lang="no"><head><title>Forskrift om torghandel, Odda kommune, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:10</dd><dt class="legacyID">Datokode</dt><dd class="legacyID">FOR-1990-08-17-701</dd><dt class="dokid">DokumentID</dt><dd class="dokid">LTII/forskrift/1990-08-17-701</dd><dt class="publishedIn">Publisert i</dt><dd class="publishedIn">Avd II 1990 Nr. 10</dd><dt class="appliesTo">Gjelder for</dt><dd class="appliesTo">Odda kommune, Hordaland.</dd><dt class="dateOfPublication">Kunngjort</dt><dd class="dateOfPublication">1990-09-19</dd><dt class="titleShort">Korttittel</dt><dd class="titleShort">Forskrift om torghandel</dd><dt class="title">Tittel</dt><dd class="title">Forskrift om torghandel, Odda kommune, Hordaland.</dd><dt class="refid">RefID</dt><dd class="refid">forskrift/1990-08-17-701</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om torghandel, Odda kommune, Hordaland.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li></ul></li></ul></dd></dl></header><main class="documentBody" data-lovdata-URL="LTII/forskrift/1990-08-17-701" id="dokument"><h1>Forskrift om torghandel, Odda kommune, Hordaland.</h1><article class="legalP" data-absoluteaddress="/ledd/1/" id="ledd-1">Fastsett av Odda kommunestyre 22. mai 1990 i medhald av lov 6. juni 1980 nr. 21 om handelsverksemnd § 3-2. Stadfesta av fylkesmannen i Hordaland 17. august 1990.</article><article class="legalArticle" data-lovdata-URL="LTII/forskrift/1990-08-17-701/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fast torgplass/-ar i Odda kommune vert oppretta i samband med utarbeiding av reguleringsplanar.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Mellombels torgplass vert fastsett av Hovedutval for teknisk sektor etter at politiet og Hovedutval for helse og sosialtenester har gitt uttale.</article></article><article class="legalArticle" data-lovdata-URL="LTII/forskrift/1990-08-17-701/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Hovedutval for teknisk sektor skal fungere som torgstyre, og teknisk sjef i samarbeid med politiet skal påsjå at torgforskriftene vert fylgde.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Dagleg tilsyn og ansvar for innkrevjing av avgifter er tillagt tilsynsmann for torget, – som blir utpeika av teknisk sjef.</article></article><article class="legalArticle" data-lovdata-URL="LTII/forskrift/1990-08-17-701/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Torgstyret tek nærare avgjerd om plassering av dei torghandlande etter § 1.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Dei handlande pliktar å rette seg etter tilvisingar og pålegg frå torgstyret.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Barn under 16 år får ikkje driva handel utan som hjelp for vaksne.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Dei handlande kan ikkje disponera meir enn ein plass utan godkjenning frå torgstyret.</article></article><article class="legalArticle" data-lovdata-URL="LTII/forskrift/1990-08-17-701/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Torghandel kan gå føre seg på kvardager i opningstida til forretningane.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Påske- og pinse-, jul- og nyttårsaftan kan torghandel gå føre seg til kl. 12.00.</article></article><article class="legalArticle" data-lovdata-URL="LTII/forskrift/1990-08-17-701/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tildeling av fast plass vert avgjort av torgstyret etter søknad. Det skal betalast leige for bruk av torgplass etter prisar fastsette av kommunestyret i budsjetthandsaminga.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Søknad om torgplass for tilfeldig sal vert sendt teknisk sjef som tek avgjerd i kvart tilfelle.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Torghandlarane vert tilvist plass på torget av tilsynsmann for torget.</article></article><article class="legalArticle" data-lovdata-URL="LTII/forskrift/1990-08-17-701/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ingen må selja frå andre plasser enn den dei er tilvist. Dersom det ikkje er plass til alle som søkjar, skal produsentar ha førerett.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Dersom ein tilvist plass ikkje er teken i bruk av rette vedkommande innan kl. 10.00 ein dag, kan tilsynsmannen overlata plassen til ein annen for den dagen.</article></article><article class="legalArticle" data-lovdata-URL="LTII/forskrift/1990-08-17-701/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Sal av matvarer frå torg o.l. skal godkjennast av næringsmiddeltilsynet i den kommunen der virksomheten er registrert. Når sal også føregår i andre kommunar skal det lokale næringsmiddeltilsynet ha beskjed om når og hvor salet føregår.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Ved torghandel med fiske og fiskeprodukt, skalldyr o.l. skal både vareutval, utstyr og rutinar godkjennast av næringsmiddelkontrollen.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Torghandel med frisk frukt, blomar, bær, grønsaker, poteter, egg og honning kan drivast utan spesialgodkjenning.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Alle matvarer som vert sette fram for sal skal stå i ei høgd minst 60 cm over bakken. Alle matvarer som skal omsetjast må torgførast i rein emballasje.</article><article class="legalP" data-absoluteaddress="/paragraf/7/ledd/5/" id="paragraf-7-ledd-5">Innen torgtida er slutt må alt avfall takast hand om og fjernast av den handlande.</article></article><article class="legalArticle" data-lovdata-URL="LTII/forskrift/1990-08-17-701/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ingen kan ta plass på torget tidlegare enn 1/2 time før den fastsette salstida. Utstyr til torghandel skal godkjennast av torgstyret.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Seinast ein halv time etter at torgtida er slutt skal alle varer, køyregreier, bord, korger m.v. og alt avfall vera fjerna. I salstida skal dei handlande halda rimeleg god orden og syna reinsemd.</article></article><article class="legalArticle" data-lovdata-URL="LTII/forskrift/1990-08-17-701/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Frå torget er tillete sal av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/9/ledd/1/punkt/1/" id="paragraf-9-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/9/ledd/1/punkt/1/ledd/1/" id="paragraf-9-ledd-1-punkt-1-ledd-1">produkt frå jord, skog- og hagebruk.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/9/ledd/1/punkt/2/" id="paragraf-9-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/9/ledd/1/punkt/2/ledd/1/" id="paragraf-9-ledd-1-punkt-2-ledd-1">produkt frå husflid og handverk dersom det er frå eigen produksjon eller sal direkte frå produsent eller sal i kommisjon frå produsent.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/9/ledd/1/punkt/3/" id="paragraf-9-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/9/ledd/1/punkt/3/ledd/1/" id="paragraf-9-ledd-1-punkt-3-ledd-1">etter spesielt løyve: fisk og fiskeprodukt, ferske eller frosne reker, levande krabbe og hummar og produkt av desse.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/9/ledd/1/punkt/4/" id="paragraf-9-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/9/ledd/1/punkt/4/ledd/1/" id="paragraf-9-ledd-1-punkt-4-ledd-1">andre varer dersom seljaren har næringsbrev for omførselseshandel.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/9/ledd/1/punkt/5/" id="paragraf-9-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/9/ledd/1/punkt/5/ledd/1/" id="paragraf-9-ledd-1-punkt-5-ledd-1">anna verksemd etter særskilt løyve.</article></article></li></ul></article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Dei handlande er sjølv ansvarlege for å rette seg etter gjeldande lover og forskrifter for omsetting av dei aktuelle produkta.</article></article><article class="legalArticle" data-lovdata-URL="LTII/forskrift/1990-08-17-701/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ingen må ta med seg til torget andre varer enn slike som er tilletne etter §§ 7 og 9.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Dei som bryt dette eller ikkje retter seg etter tilvisingar og påbod gjevne av torgstyret, kan verta bortviste eller nekta plass i fremtida.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Bortvising på staden er tillagt tilsynsmannen for det aktuelle torget. Nekting av plass med tilvising til brot på påbod som er gjevne av torgstyret, skal stadfestast av teknisk sjef. Klage på bortvising/nekting av plass på dette grunnlag skal leggjast fram for torgstyret til avgjerd etter vanlege reglar for klage.</article></article><article class="legalArticle" data-lovdata-URL="LTII/forskrift/1990-08-17-701/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Avgiftene for torgsal i kommunen vert fastsette i samband med utarbeiding av årsbudsjettet.</article></article><article class="legalArticle" data-lovdata-URL="LTII/forskrift/1990-08-17-701/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Brot på denne forskrifta vert straffa etter lov om handelsverksemd § 5.1.</article><article class="centeredP" data-text-align="center"><i>Ikraftsetjing:</i></article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Desse nye forskriftene vert sett i kraft ein månad frå den dag dei er tekne inn i Norsk Lovtidend, det vil si frå 19. oktober 1990.</article></article></main></body></html>