<!DOCTYPE html><html lang="no"><head><title>Forskrift om midlertidig vern av deler av Askfjell og Ravnefjell, Lier kommune, Buskerud.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:56</dd><dt class="legacyID">Datokode</dt><dd class="legacyID">FOR-1990-06-06-499</dd><dt class="dokid">DokumentID</dt><dd class="dokid">LTII/forskrift/1990-06-06-499</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 7</dd><dt class="dateInForce">I kraft fra</dt><dd class="dateInForce">1990-06-06</dd><dt class="appliesTo">Gjelder for</dt><dd class="appliesTo">Lier kommune, Buskerud.</dd><dt class="dateOfPublication">Kunngjort</dt><dd class="dateOfPublication">1990-07-17</dd><dt class="titleShort">Korttittel</dt><dd class="titleShort">Forskrift om midl. vern av deler av Askfj</dd><dt class="title">Tittel</dt><dd class="title">Forskrift om midlertidig vern av deler av Askfjell og Ravnefjell, Lier kommune, Buskerud.</dd><dt class="refid">RefID</dt><dd class="refid">forskrift/1990-06-06-499</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig vern av deler av Askfjell og Ravnefjell, Lier kommune, Buskerud.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li></ul></li></ul></dd></dl></header><main class="documentBody" data-lovdata-URL="LTII/forskrift/1990-06-06-499" id="dokument"><h1>Forskrift om midlertidig vern av deler av Askfjell og Ravnefjell, Lier kommune, Buskerud.</h1><article class="legalP" data-absoluteaddress="/ledd/1/" id="ledd-1">Vedtatt av Miljøverndepartementet 6. juni 1990.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1990-06-06-499/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av lov om viltet av 19. juni 1981 nr. 38, § 7, 2. ledd, er 2 områder i Lier kommune, Buskerud fylke, midlertidig vernet.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1990-06-06-499/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Området i Askfjell dekker et areal på ca. 72 daa, på gnr./bnr.: 59/7, 59/10, 59/13, 60/2, 60/3 og 60/12, 13, 16 og i Ravnefjell ca. 26 daa på gnr./bnr.: 58/5 og 58/6. Grensene for det midlertidige vernede arealet fremgår av kart, datert av Miljøverndepartementet juni 1990. Kartet og vernebestemmelsene oppbevares i Lier kommune, hos Fylkesmannen i Buskerud, i Direktoratet for naturforvaltning og i Miljøverndepartementet.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1990-06-06-499/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Formålet med det midlertidige vernevedtaket er å sikre en hekkelokalitet for vandrefalk mot unødig ferdsel og forstyrrelse, inntil spørsmålet om varig vern av lokaliteten er avklart.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1990-06-06-499/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For det midlertidige verneområdet gjelder følgende bestemmelse:</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">All ferdsel i verneområdet er forbudt i tiden 1. mars til 15. august.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1990-06-06-499/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Bestemmelsene i pkt. IV er ikke hinder for:</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Gjennomføring av militær operativ virksomhet og tiltak i ambulanse-, politi-, brannvern-, sikrings-, oppsyns- og forvaltningsøyemed.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1990-06-06-499/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">De nøyaktige grensene kan avmerkes i marka etter nærmere anvisning av forvaltningsmyndigheten. Informasjon om ferdelsforbudet kan settes opp på stedet. Bestemmelsene under dette pkt. kan bare iverksettes dersom grunneieren samtykker.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1990-06-06-499/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forvaltningsmyndigheten kan gjøre unntak fra ferdelsforbudet når formålet med fredningen krever det, samt for vitenskapelige undersøkelser, arbeider av vesentlig samfunnsmessig betydning og i spesielle tilfeller, dersom det ikke strir mot formålet med fredningen.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1990-06-06-499/KAPITTEL_8" data-partID="k8"><h2 data-text-align="center">VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Forvaltningen av vernebestemmelsene tillegges Fylkesmannen i Buskerud.</article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1990-06-06-499/KAPITTEL_9" data-partID="k9"><h2 data-text-align="center">IX</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Disse bestemmelsene trer i kraft straks.</article></section></main></body></html>