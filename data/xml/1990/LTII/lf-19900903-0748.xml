<!DOCTYPE html><html lang="no"><head><title>Forskrift om endring av forskrift om fredning, Granøyen plantefredningsområde, Midtre Gauldal kommune, Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:10</dd><dt class="legacyID">Datokode</dt><dd class="legacyID">FOR-1990-09-03-748</dd><dt class="dokid">DokumentID</dt><dd class="dokid">LTII/forskrift/1990-09-03-748</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 11</dd><dt class="dateInForce">I kraft fra</dt><dd class="dateInForce">1990-09-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-02-06-93</li></ul></dd><dt class="appliesTo">Gjelder for</dt><dd class="appliesTo">Midtre Gauldal kommune, Sør-Trøndelag.</dd><dt class="basedOn">Hjemmel</dt><dd class="basedOn"><ul><li>lov/1970-06-19-63/§8</li><li>lov/1970-06-19-63/§10</li><li>forskrift/1987-07-03-572</li><li>forskrift/1987-07-03-572/§21</li><li>forskrift/1987-07-03-572/§22</li><li>forskrift/1987-07-03-572/§23</li><li>forskrift/1988-11-03-4324</li></ul></dd><dt class="dateOfPublication">Kunngjort</dt><dd class="dateOfPublication">1990-10-04</dd><dt class="titleShort">Korttittel</dt><dd class="titleShort">Endr. av forskrift om fredning av Granøye</dd><dt class="title">Tittel</dt><dd class="title">Forskrift om endring av forskrift om fredning, Granøyen plantefredningsområde, Midtre Gauldal kommune, Sør-Trøndelag.</dd><dt class="refid">RefID</dt><dd class="refid">forskrift/1990-09-03-748</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om fredning, Granøyen plantefredningsområde, Midtre Gauldal kommune, Sør-Trøndelag.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1990-09-03-748" id="dokument"><h1>Forskrift om endring av forskrift om fredning, Granøyen plantefredningsområde, Midtre Gauldal kommune, Sør-Trøndelag.</h1><article class="legalP" data-absoluteaddress="/ledd/1/" id="ledd-1">Direktoratet for naturforvaltning har 3. september 1990 i medhold av lov om naturvern av 19. juni 1970 nr. 63, § 8, § 10 og §§ 21, 22 og 23 og kgl.res. av 3. juli 1987 nr. 572 om delegering av myndighet og Miljøverndepartementets delegeringsvedtak av 3. november 1988, endret forskrift av 6. februar 1987 nr. 93 om fredning av Granøyen plantefredningsområde, Midtre Gauldal kommune i Sør-Trøndelag fylke.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1990-09-03-748/KAPITTEL_1" data-partID="k1"><h2 data-text-align="center">I</h2><article class="defaultP">Pkt. I skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av lov om naturvern av 19. juni 1970 nr. 63, § 8, § 10 og §§ 21, 22 og 23, er et edelløvskogsområde ved Granøyen i Gauldal øst for Støren i Midtre Gauldal kommune, Sør-Trøndelag fylke, fredet som plantefredningområde ved kgl.res. 6. februar 1987 nr. 93 under betegnelsen Granøyen plantefredningsområde.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Med hjemmel i kgl.res. av 3. juli 1987 nr. 572 og Miljøverndepartementets delegering av 3. november 1988, er grensene for naturreservatet endret ved Direktoratet for naturforvaltnings vedtak av 3. september 1990.</article> <article class="defaultP" margin-top="true">Pkt. II skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det fredede område berører følgende gnr/bnr:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">4/2, 4/5, 5/3, 5/4, 9/1, 10/1, 10/3 og 10/4.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Plantefredningsområdet dekker et areal på 278 dekar.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Grensene for verneområdet framgår av kart i målestokk 1:5.000, datert Miljøverndepartementet juli 1985. Kartet og fredningsbestemmelsene oppbevares i Midtre Gauldal kommune, hos fylkesmannen i Sør-Trøndelag, i Direktoratet for naturforvaltning og i Miljøverndepartementet.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">De nøyaktige grensene for verneområdet skal avmerkes i marka. Knekkpunktene bør koordinatfestes.</article> <article class="defaultP" margin-top="true">Pkt. V nr. 3 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Plukkhogst av gran, bjørk og gråor og uttak av falltrær til grunneieres eget forbruk. Alm kan hogges etter forutgående blinking av herredsskogmester, og kan disponeres fritt.</article> <article class="defaultP" margin-top="true">Pkt. V nr. 7 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Beiting. Beiting med geiter er ikke tillatt.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1990-09-03-748/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen trer i kraft straks.</article></section></main></body></html>