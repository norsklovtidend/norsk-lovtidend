<!DOCTYPE html><html lang="no"><head><title>Forskrift om regulering av fisket etter rognkjeks i Finnmark, Troms og Nordland i 1991.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:00</dd><dt class="legacyID">Datokode</dt><dd class="legacyID">FOR-1990-12-21-1084</dd><dt class="dokid">DokumentID</dt><dd class="dokid">LTII/forskrift/1990-12-21-1084</dd><dt class="ministry">Departement</dt><dd class="ministry"><ul><li>FI</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 14</dd><dt class="dateInForce">I kraft fra</dt><dd class="dateInForce">1990-12-21</dd><dt class="appliesTo">Gjelder for</dt><dd class="appliesTo">Finnmark, Troms og Nordland</dd><dt class="dateOfPublication">Kunngjort</dt><dd class="dateOfPublication">1991-01-31</dd><dt class="titleShort">Korttittel</dt><dd class="titleShort">Forskrift om regulering av fisket etter r</dd><dt class="title">Tittel</dt><dd class="title">Forskrift om regulering av fisket etter rognkjeks i Finnmark, Troms og Nordland i 1991.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 21. desember 1990. Fremmet av Fiskeridepartementet.</dd><dt class="refid">RefID</dt><dd class="refid">forskrift/1990-12-21-1084</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter rognkjeks i Finnmark, Troms og Nordland i 1991.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTII/forskrift/1990-12-21-1084" id="dokument"><h1>Forskrift om regulering av fisket etter rognkjeks i Finnmark, Troms og Nordland i 1991.</h1><article class="legalP" data-absoluteaddress="/ledd/1/" id="ledd-1">I medhold av lov av 3. juni 1983 nr. 40 om saltvannsfiske m.v. § 5 og lov av 16. juni 1972 nr. 57 om regulering av deltakelsen i fisket § 6 og § 8, er det ved Kronprinsreg.res. av 21. desember 1990 fastsatt følgende forskrift:</article><article class="legalArticle" data-lovdata-URL="LTII/forskrift/1990-12-21-1084/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å fiske rognkjeks i Finnmark, Troms og Nordland fylke i 1991.</article></article><article class="legalArticle" data-lovdata-URL="LTII/forskrift/1990-12-21-1084/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Uten hensyn til forbudet i § 1 kan fartøy som oppfyller vilkårene nedenfor fiske rognkjeks begrenset til et kvantum beregnet til 6.500 liter rognkjeksrogn:</article><article class="defaultP">a) Fartøy som skal nyttes må være registrert i merkeregisteret.<p class="leddfortsettelse">b) Høvedsmannen må stå på blad A eller blad B i fiskermanntallet.</p></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ved levering av sjøltilvirket rogn, skal det benyttes en omregningsfaktor, slik at en tønne med rominnhold på 105 liter avregnes med 130 liter rogn på kvoten.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Fiskeridirektøren kan i særlige tilfelle dispensere fra punkt a.</article></article><article class="legalArticle" data-lovdata-URL="LTII/forskrift/1990-12-21-1084/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ingen kan fiske og levere mer enn en kvote eller overskride fastsatt kvote. Hvert fartøy kan bare fiske og levere en kvote.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det kvantum det enkelte fartøy kan fiske kan ikke overføres, men må leveres av dette fartøy. Det er ikke tillatt å fiske med leid fartøy.</article></article><article class="legalArticle" data-lovdata-URL="LTII/forskrift/1990-12-21-1084/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridepartementet kan endre denne forskrift.</article></article><article class="legalArticle" data-lovdata-URL="LTII/forskrift/1990-12-21-1084/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forsettlig eller uaktsom overtredelse av denne forskrift eller forskrift gitt i medhold av denne, straffes i henhold til § 53 i lov av 3. juni 1983 nr. 40 om saltvannsfiske m.v. og § 11 i lov om regulering av deltakelsen i fisket av 16. juni 1972 nr. 57.</article></article><article class="legalArticle" data-lovdata-URL="LTII/forskrift/1990-12-21-1084/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks.</article></article></main></body></html>