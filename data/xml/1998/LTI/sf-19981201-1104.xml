<!DOCTYPE html><html lang="no"><head><title>Midlertidig forskrift om særlige vilkår knyttet til eksport av lakseprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:52</dd><dt class="legacyID">Datokode</dt><dd class="legacyID">FOR-1998-12-01-1104</dd><dt class="dokid">DokumentID</dt><dd class="dokid">LTI/forskrift/1998-12-01-1104</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 21</dd><dt class="dateInForce">I kraft fra</dt><dd class="dateInForce">1998-12-01 – 2002-06-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-04-27-9/§5</li><li>lov/1990-04-27-9/§7</li><li>lov/1990-04-27-9/§9</li></ul></dd><dt class="dateOfPublication">Kunngjort</dt><dd class="dateOfPublication">1998-12-23</dd><dt class="title">Tittel</dt><dd class="title">Midlertidig forskrift om særlige vilkår knyttet til eksport av lakseprodukter.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 1. desember 1998 med hjemmel i lov av 27. april 1990 nr. 9 om regulering av eksporten av fisk og fiskevarer § 5, § 7 og § 9 (jf. avtale 2. juni 1997 mellom Norge og Den Europeiske Union).</dd><dt class="refid">RefID</dt><dd class="refid">forskrift/1998-12-01-1104</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om særlige vilkår knyttet til eksport av lakseprodukter.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Reguleringer av omsetningen</li><li>§ 4. Journalplikt</li><li>§ 5. Opplysningsplikt</li><li>§ 6. Kontroll</li><li>§ 7. Meldeplikt</li><li>§ 8. Tilbaketrekking av eksportørgodkjenning</li><li>§ 9. Straff</li><li>§ 10. Overgangsbestemmelser</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1998-12-01-1104" id="dokument"><h1>Midlertidig forskrift om særlige vilkår knyttet til eksport av lakseprodukter.</h1><article class="legalArticle" data-lovdata-URL="LTI/forskrift/1998-12-01-1104/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med denne forskriften er å bidra til å sikre overholdelse av avtale 2. juni 1997 mellom Den Europeiske Union og Norge (lakseavtalen).</article></article><article class="legalArticle" data-lovdata-URL="LTI/forskrift/1998-12-01-1104/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med lakseprodukter menes oppdrettsproduktene fersk laks, fryst laks, fersk laksefilet og fryst laksefilet.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Som eksportør gruppe I regnes enhver som er godkjent eksportør i henhold til forskrift om regulering av eksporten av fisk og fiskevarer § 1.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Som eksportør gruppe II regnes enhver som er godkjent eksportør i henhold til forskrift om regulering av eksporten av fisk og fiskevarer § 1 og som eksporterer lakseprodukter.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Innenfor eksportør gruppe II regnes eksportør gruppe III som enhver som er godkjent eksportør i henhold til forskrift om regulering av eksporten av fisk og fiskevarer § 1 og som i tillegg har gyldig avtale prisavtale med Den Europeiske Union om eksport av lakseprodukter.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Som tilvirker regnes den som oppfyller vilkårene i lov om kvalitetskontroll med fisk og fiskevarer o.a. av 28. mai 1959 nr. 12 og som er registrert i Fiskeridirektørens liste over godkjente tilvirkningsanlegg.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Som oppdretter regnes den som innehar konsesjon til oppdrett av laks og ørret i henhold til lov 14. juni 1985 nr. 68 om oppdrett av fisk, skalldyr m.v.</article></article><article class="legalArticle" data-lovdata-URL="LTI/forskrift/1998-12-01-1104/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Reguleringer av omsetningen</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er forbudt å eksportere lakseprodukter dersom varen ikke er kjøpt direkte fra:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">oppdretter eller oppdrettereiet salgs- eller driftsselskap.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">tilvirker av lakseprodukter som har gitt melding som nevnt i § 7 og som har videreforedlet råvarer kjøpt direkte fra oppdretter som nevnt i bokstav a eller eksportør som nevnt i bokstav c.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">eksportør gruppe III, som har kjøpt lakseprodukter direkte fra oppdretter som nevnt i bokstav a eller fra tilvirker som nevnt i bokstav b.</article></article></li></ul></article></article><article class="legalArticle" data-lovdata-URL="LTI/forskrift/1998-12-01-1104/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Journalplikt</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Enhver eksportør av lakseprodukter (gruppe II), tilvirker omfattet av § 3 og oppdretter som omsetter lakseprodukter, plikter å føre særskilt journal over hvem de kjøper fra og hvem de omsetter videre til, med slik spesifikasjon som Eksportutvalget for fisk, Fiskeridepartementet eller den departementet bemyndiger fastsetter for å oppnå formålet med denne forskriften.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Vedkommende myndighet kan også pålegge den som plikter å føre slik journal å fremlegge revisjonsberetning for journalen.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Slik journal skal oppbevares i 10 år.</article></article><article class="legalArticle" data-lovdata-URL="LTI/forskrift/1998-12-01-1104/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opplysningsplikt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den som plikter å føre journal som nevnt i § 4 i denne forskriften, skal fremlegge disse opplysningene overfor den Fiskeridepartementet bemyndiger, når vedkommende myndighetsorgan krever dette.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Enhver eksportør av lakseprodukter (gruppe II) plikter å gi melding til Eksportutvalget for fisk om ethvert tilknyttet selskap verden over. Som tilknyttet selskap regnes enhver næringsdrivende person eller sammenslutning med tilknytning gjennom eierforhold eller avtalemessig samarbeid.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Ved endringer i opplysninger om tilknyttede selskaper plikter enhver eksportør av lakseprodukter (gruppe II) å informere Eksportutvalget for fisk.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Den som søker om eksportørgodkjenning og som vil regnes som eksportør gruppe II plikter å gi opplysninger om tilknyttede selskaper sammen med søknaden.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Fiskeridepartementet eller den departementet bemyndiger har tilgang til enhver opplysning som er gitt i medhold av denne bestemmelsen.</article></article><article class="legalArticle" data-lovdata-URL="LTI/forskrift/1998-12-01-1104/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridepartementet eller den departementet bemyndiger skal føre kontroll med at bestemmelsene i denne forskriften overholdes. Kontroll kan foretas uten forhåndsvarsel. Som et ledd i kontrollen kan det kreves fremlagt opplysninger som beskrevet i §§ 4 og 5.</article></article><article class="legalArticle" data-lovdata-URL="LTI/forskrift/1998-12-01-1104/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Meldeplikt</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">For å komme inn under § 3 første ledd bokstav b må tilvirker gi melding til Eksportutvalget for fisk.</article></article><article class="legalArticle" data-lovdata-URL="LTI/forskrift/1998-12-01-1104/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbaketrekking av eksportørgodkjenning</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Eksportutvalget for fisk kan trekke tilbake eksportørgodkjenningen ved overtredelse av noen av bestemmelsene i denne forskriften, jf forskrift 22. mars 1991 nr. 157 om regulering av eksporten av fisk og fiskevarer § 2.</article></article><article class="legalArticle" data-lovdata-URL="LTI/forskrift/1998-12-01-1104/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Forsettlig eller uaktsom overtredelse av denne forskrift straffes med bøter, jf lov 27. april 1990 nr. 9 om regulering av eksporten av fisk og fiskevarer § 9. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/1998-12-01-1104/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overgangsbestemmelser</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Eksportører som ved denne forskriftens ikrafttredelse er godkjent i samsvar med eksportforskriften § 1, plikter å gi opplysninger som bestemt i § 5 annet ledd til Eksportutvalget for fisk innen 15. desember 1998.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">For kontrakter inngått før ikrafttredelse av denne forskriften, kan eksportører gruppe II søke Eksportutvalget for fisk om dispensasjon fra kravene i § 3. Slik søknad må framsettes innen 15. desember 1998. Slik dispensasjon kan kun innvilges dersom søkeren fremlegger dokumentasjon som godtgjør at avtalen ikke er inngått med sikte på å omgå formålet med denne forskriften.</article></article><article class="legalArticle" data-lovdata-URL="LTI/forskrift/1998-12-01-1104/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskriften trer i kraft straks og gjelder så lenge Fiskeridepartementet bestemmer, dog ikke ut over 30. juni 2002.</article></article></main></body></html>