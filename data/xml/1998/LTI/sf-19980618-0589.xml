<!DOCTYPE html><html lang="no"><head><title>Forskrift om endring i forskrift om bruk av kjøretøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:25</dd><dt class="legacyID">Datokode</dt><dd class="legacyID">FOR-1998-06-18-589</dd><dt class="dokid">DokumentID</dt><dd class="dokid">LTI/forskrift/1998-06-18-589</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 11</dd><dt class="dateInForce">I kraft fra</dt><dd class="dateInForce">1998-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-01-25-92</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">1998-07-13</dd><dt class="title">Tittel</dt><dd class="title">Forskrift om endring i forskrift om bruk av kjøretøy.</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 18. juni 1998 med hjemmel i vegtrafikklov av 18. juni 1965 nr. 4 § 13 og Samferdselsdepartementets vedtak av 24. november 1980 om delegering av myndighet etter loven.</dd><dt class="refid">RefID</dt><dd class="refid">forskrift/1998-06-18-589</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av kjøretøy.<ul class="tocSubUl"><li>I<ul class="tocSubUl"><li>§ 2-6. Bruk av prøvekjennemerke m.m.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-06-18-589" id="dokument"><h1>Forskrift om endring i forskrift om bruk av kjøretøy.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-06-18-589/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 25. januar 1990 nr. 92 om bruk av kjøretøy er det vedtatt følgende endringer:</article> <article class="defaultP" margin-top="true">a) § 2-5 nr. 2 bokstav f skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Prøvekjennemerke skal ha hvite tegn på rød bunn. Engangs dagsprøvekjennemerke skal ha sorte tegn på rød bunn. Prøvekjennemerke som brukes på kjøretøy tilhørende Forsvaret, kan ha røde tegn på gul bunn.</article> <article class="defaultP" margin-top="true">b) § 2-6 skal lyde:</article><article class="futureLegalArticle" data-name="§2-6" data-partID="§2-6" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-6</span>. <span class="legalArticleTitle">Bruk av prøvekjennemerke m.m.</span></span><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/1/punkt/1/" id="kapittel-1-foreslåttparagraf-1-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/1/punkt/1/ledd/1/" id="kapittel-1-foreslåttparagraf-1-punkt-1-ledd-1">Registreringspliktig kjøretøy kan flyttes, prøves, demonstreres eller kjøres i forbindelse med registrering uten å være registrert. Ved slik bruk skal kjøretøyet ha påsatt gyldig prøvekjennemerke og være i forsvarlig stand. Bruk av prøvekjennemerke til annet formål er ikke tillatt. Vognkort og kjøreseddel for årsprøvekjennemerke eller kjøreseddel for dagsprøvekjennemerke skal medbringes.</article><article class="legalP" data-absoluteaddress="/kapittel/1/foreslåttparagraf/1/punkt/1/ledd/2/" id="kapittel-1-foreslåttparagraf-1-punkt-1-ledd-2">Bruk av prøvekjennemerke til ordinær transport av personer og gods er ikke tillatt medmindre det medbringes spesiell tillatelse utstedt av vegkontoret.</article><article class="legalP" data-absoluteaddress="/kapittel/1/foreslåttparagraf/1/punkt/1/ledd/3/" id="kapittel-1-foreslåttparagraf-1-punkt-1-ledd-3">Nødvendig dokumentasjon og opplysninger skal framlegges for kontroll med utlån/utstedelse, tildeling og bruk av prøvekjennemerke.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/1/punkt/2/" id="kapittel-1-foreslåttparagraf-1-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/1/punkt/2/ledd/1/" id="kapittel-1-foreslåttparagraf-1-punkt-2-ledd-1">Dagsprøvekjennemerke kan utlånes/utstedes til virksomhet eller person som har bruk for slikt kjennemerke i enkelt tilfelle. Brukstiden skal begrenses til det som normalt er nødvendig i hvert tilfelle.</article><article class="legalP" data-absoluteaddress="/kapittel/1/foreslåttparagraf/1/punkt/2/ledd/2/" id="kapittel-1-foreslåttparagraf-1-punkt-2-ledd-2">Vedkommende skal være fylt 16 år, skal kunne legitimere seg og skal kunne oppgi hvilket kjøretøy kjennemerket skal brukes på.</article><article class="legalP" data-absoluteaddress="/kapittel/1/foreslåttparagraf/1/punkt/2/ledd/3/" id="kapittel-1-foreslåttparagraf-1-punkt-2-ledd-3">Skade som kjøretøy gjør under kjøring med dagsprøvekjennemerke, skal straks meldes til utlåner/utsteder ved bruk av standard skademeldingsblankett.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/foreslåttparagraf/1/punkt/3/" id="kapittel-1-foreslåttparagraf-1-punkt-3"><span class="data-originalId">3.</span><article class="legalP" data-absoluteaddress="/kapittel/1/foreslåttparagraf/1/punkt/3/ledd/1/" id="kapittel-1-foreslåttparagraf-1-punkt-3-ledd-1">Årsprøvekjennemerke kan tildeles virksomhet eller person som har stadig bruk for slikt kjennemerke i sin virksomhet. Tildeling skjer i det distrikt hvor virksomheten er hjemmehørende.</article><article class="legalP" data-absoluteaddress="/kapittel/1/foreslåttparagraf/1/punkt/3/ledd/2/" id="kapittel-1-foreslåttparagraf-1-punkt-3-ledd-2">Årsprøvekjennemerke skal bare brukes i nærvær av innehaver eller dennes ansatte. Kunde kan dog bruke forhandlers årsprøvekjennemerke uten slikt nærvær i forbindelse med registrering av kjøpt kjøretøy eller når kjøringen skjer i prøve- eller demonstrasjonsøyemed og brukens varighet ikke overstiger 24 timer for hver enkelt kunde og hvert enkelt kjøretøy.</article><article class="legalP" data-absoluteaddress="/kapittel/1/foreslåttparagraf/1/punkt/3/ledd/3/" id="kapittel-1-foreslåttparagraf-1-punkt-3-ledd-3">Kjøreseddel for årsprøvekjennemerke skal alltid være utfylt og bringes med under kjøring, gjenpart skal oppbevares i minst ett år og vegkontoret kan kreve at gjenpartene framlegges ved kontroll.</article><article class="legalP" data-absoluteaddress="/kapittel/1/foreslåttparagraf/1/punkt/3/ledd/4/" id="kapittel-1-foreslåttparagraf-1-punkt-3-ledd-4">Årsprøvekjennemerke skal innleveres til vegkontoret når virksomheten opphører og ellers når behovet for slikt kjennemerke bortfaller. Vegkontoret kan inndra årsprøvekjennemerke når behovet er bortfalt.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/foreslåttparagraf/1/punkt/4/" id="kapittel-1-foreslåttparagraf-1-punkt-4"><span class="data-originalId">4.</span><article class="legalP" data-absoluteaddress="/kapittel/1/foreslåttparagraf/1/punkt/4/ledd/1/" id="kapittel-1-foreslåttparagraf-1-punkt-4-ledd-1">Vegkontoret kan ha eget prøvekjennemerke kun beregnet for bruk ved godkjenning og kontroll i forbindelse med registrering.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/foreslåttparagraf/1/punkt/5/" id="kapittel-1-foreslåttparagraf-1-punkt-5"><span class="data-originalId">5.</span><article class="legalP" data-absoluteaddress="/kapittel/1/foreslåttparagraf/1/punkt/5/ledd/1/" id="kapittel-1-foreslåttparagraf-1-punkt-5-ledd-1">Ved overtredelse av bestemmelsene i denne paragraf, kan politi, vegkontor eller tollvesen inndra prøvekjennemerke på stedet. Vegkontoret kan fastsette at inndragningen skal gjelde for et bestemt tidsrom eller for alltid. Vegkontoret kan nekte utlån/utstedelse eller å tildele prøvekjennemerke til den som tidligere har overtrådt slik bestemmelse. Vegkontoret kan også nekte utlån/utstedelse dersom det ellers for samme kjøretøy og for samme formål vil bli utlånt/utstedt prøvekjennemerke såvidt mange ganger at en kan anta at prøvekjennemerkene blir misbrukt.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-06-18-589/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. juli 1998.</article></section></main></body></html>