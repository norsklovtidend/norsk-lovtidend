<!DOCTYPE html><html lang="no"><head><title>Delegering av myndighet etter lov om innførsle- og utførsleregulering § 1 og § 3.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:43</dd><dt class="legacyID">Datokode</dt><dd class="legacyID">FOR-1998-07-17-618</dd><dt class="dokid">DokumentID</dt><dd class="dokid">LTI/forskrift/1998-07-17-618</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 12</dd><dt class="dateInForce">I kraft fra</dt><dd class="dateInForce">1998-07-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1947-12-12-9179</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-06-06-32/§1</li><li>lov/1997-06-06-32/§3</li></ul></dd><dt class="dateOfPublication">Kunngjort</dt><dd class="dateOfPublication">1998-07-29</dd><dt class="title">Tittel</dt><dd class="title">Delegering av myndighet etter lov om innførsle- og utførsleregulering § 1 og § 3.</dd><dt class="miscInformation">Annet om dokumentet</dt><dd class="miscInformation">Fastsatt ved kgl. res. 17. juli 1998 med hjemmel i lov av 6. juni 1997 nr. 32 om innførsle- og utførsleregulering § 1 og § 3. Fremmet av Utenriksdepartementet.</dd><dt class="refid">RefID</dt><dd class="refid">forskrift/1998-07-17-618</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet etter lov om innførsle- og utførsleregulering § 1 og § 3.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-07-17-618" id="dokument"><h1>Delegering av myndighet etter lov om innførsle- og utførsleregulering § 1 og § 3.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-07-17-618/KAPITTEL_1" data-partID="k1"><h2 data-text-align="center">I</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Utenriksdepartementet gis fullmakt til å utøve den myndighet som i lov om innførsle- og utførsleregulering av 6. juni 1997 nr. 32 § 1 og § 3 er tillagt Kongen, med unntak for de tilfeller som nevnt i pkt 2 og 3 nedenfor.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">For så vidt angår import og eksport av truede plante- og dyrearter med derivater som omfattes av Washingtonkonvensjonens appendiks I, II og III, gis Miljøverndepartementet fullmakt til å utøve den myndighet som i lov om innførsle- og utførsleregulering av 6. juni 1997 nr. 32 § 1 er tillagt Kongen, med unntak for de tilfeller som nevnt i pkt 3 nedenfor.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">3.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">For så vidt angår import og eksport av fisk og fiskevarer samt sjøpattedyr og produkter av sjøpattedyr, gis Fiskeridepartementet fullmakt til å utøve den myndighet som i lov om innførsle- og utførsleregulering av 6. juni 1997 nr. 32 § 1 og § 3 er tillagt Kongen. Med fisk forstås en hver art av fisk, skalldyr og bløtdyr samt deler eller biprodukter av disse. Med fiskevarer forstås produkter som består av eller inneholder fisk, skalldyr og bløtdyr samt deler eller biprodukter av disse. Med sjøpattedyr og produkter av sjøpattedyr forstås sjøpattedyr eller deler av sjøpattedyr med biprodukter samt varer hvor sjøpattedyr eller produkter av sjøpattedyr er det eneste eller en vesentlig del av råstoffet.</article></article></li></ul></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-07-17-618/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Vedtaket avløser forskrift av 12. desember 1947 nr. 9179 om delegering etter lover om innførsleforbod og utførsleforbod.</article></section></main></body></html>