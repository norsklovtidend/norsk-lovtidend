<!DOCTYPE html><html lang="no"><head><title>Forskrift om bedriftsintern attføring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:29</dd><dt class="legacyID">Datokode</dt><dd class="legacyID">FOR-1998-11-17-1076</dd><dt class="dokid">DokumentID</dt><dd class="dokid">LTI/forskrift/1998-11-17-1076</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 21</dd><dt class="dateInForce">I kraft fra</dt><dd class="dateInForce">1999-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§15</li><li>lov/1947-06-27-9/§16</li><li>lov/1947-06-27-9/§17</li></ul></dd><dt class="dateOfPublication">Kunngjort</dt><dd class="dateOfPublication">1998-12-23</dd><dt class="title">Tittel</dt><dd class="title">Forskrift om bedriftsintern attføring.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og administrasjonsdepartementet 17. november 1998 med hjemmel i lov 27. juni 1947 nr. 9 om tiltak til å fremme sysselsetting § 15, § 16 og § 17.</dd><dt class="refid">RefID</dt><dd class="refid">forskrift/1998-11-17-1076</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bedriftsintern attføring.<ul class="tocSubUl"><li>§ 1. Formål</li><li>§ 2. Innhold</li><li>§ 3. Personkrets</li><li>§ 4. Spesielt om tiltaket</li><li>§ 5. Søknad om økonomisk støtte</li><li>§ 6. Tilskudd</li><li>§ 7. Inntak</li><li>§ 8. Organisering av tiltaket</li><li>§ 9. Kontroll og sanksjoner</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1998-11-17-1076" id="dokument"><h1>Forskrift om bedriftsintern attføring.</h1><article class="legalArticle" data-lovdata-URL="LTI/forskrift/1998-11-17-1076/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Arbeidsmarkedstiltaket bedriftsintern attføring skal stimulere arbeidsgivere i privat og offentlig virksomhet til å tilrettelegge arbeidsforhold for arbeidstakere med sikte på å forebygge og hindre utstøting, slik at arbeidsforholdet kan opprettholdes.</article></article><article class="legalArticle" data-lovdata-URL="LTI/forskrift/1998-11-17-1076/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innhold</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tiltaket består av at arbeidsgiver gir arbeidstaker attføringsbistand i form av utprøving, tilrettelegging, opplæring og arbeidstrening.</article></article><article class="legalArticle" data-lovdata-URL="LTI/forskrift/1998-11-17-1076/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Personkrets</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tiltaket er rettet mot arbeidsgivere med arbeidstakere i ordinært arbeid som har behov for attføringsbistand på arbeidsplassen.</article></article><article class="legalArticle" data-lovdata-URL="LTI/forskrift/1998-11-17-1076/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Spesielt om tiltaket</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Arbeidsgiver kan få faglig veiledning av arbeidskontor og Arbeidslivstjenesten samt økonomisk støtte i form av lønns- og/eller driftstilskudd.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Lønnstilskudd kan ytes for å kompensere for at arbeidstakere ikke fyller ordinær stilling på grunn av behov for attføringsbistand.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Driftstilskudd kan ytes for å kompensere arbeidsgivers merutgifter i forbindelse med igangsetting og gjennomføring av tiltaket.</article></article><article class="legalArticle" data-lovdata-URL="LTI/forskrift/1998-11-17-1076/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad om økonomisk støtte</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tildeling av økonomisk støtte avgjøres på grunnlag av opplysninger gitt i søknadsskjema, herunder dokumentasjon på arbeidshindring og handlingsplan utarbeidet av arbeidsgiver og arbeidstaker i fellesskap.</article></article><article class="legalArticle" data-lovdata-URL="LTI/forskrift/1998-11-17-1076/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilskudd</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det kan ytes følgende lønnstilskudd for arbeidstakeren:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">maksimalt 50% refusjon av lønn og sosiale utgifter i inntil 6 måneder</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">maksimalt 40% refusjon av lønn og sosiale utgifter i inntil ytterligere 6 måneder.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Driftstilskudd ytes med et fast beløp pr. besatt arbeidstreningsplass. Beløpet fastsettes av departementet.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Arbeidsgiver kan motta tilskudd i maksimalt 12 måneder for samme arbeidstaker.</article></article><article class="legalArticle" data-lovdata-URL="LTI/forskrift/1998-11-17-1076/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Inntak</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Arbeidskontoret avgjør søknad om bistand.</article></article><article class="legalArticle" data-lovdata-URL="LTI/forskrift/1998-11-17-1076/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Organisering av tiltaket</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Arbeidsgiver er ansvarlig for at attføringsarbeidet gjennomføres i tråd med godkjent søknad og retningslinjer for tiltaket.</article></article><article class="legalArticle" data-lovdata-URL="LTI/forskrift/1998-11-17-1076/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll og sanksjoner</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Arbeidskontoret fører kontroll med at arbeidsgiver følger regelverket for tiltaket. Ved brudd på regelverket kan arbeidskontoret redusere, holde tilbake eller stanse tilskudd.</article></article><article class="legalArticle" data-lovdata-URL="LTI/forskrift/1998-11-17-1076/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskriften trer i kraft fra 1. januar 1999.</article></article></main></body></html>