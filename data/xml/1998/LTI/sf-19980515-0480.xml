<!DOCTYPE html><html lang="no"><head><title>Forskrift om endring av forskrift om tildeling av tillatelse til å drive fiske med trål.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:24</dd><dt class="legacyID">Datokode</dt><dd class="legacyID">FOR-1998-05-15-480</dd><dt class="dokid">DokumentID</dt><dd class="dokid">LTI/forskrift/1998-05-15-480</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 9</dd><dt class="dateInForce">I kraft fra</dt><dd class="dateInForce">1998-05-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-12-12-2185</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1951-04-20/§1</li></ul></dd><dt class="dateOfPublication">Kunngjort</dt><dd class="dateOfPublication">1998-06-11</dd><dt class="title">Tittel</dt><dd class="title">Forskrift om endring av forskrift om tildeling av tillatelse til å drive fiske med trål.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 15. mai 1998 med hjemmel i lov av 20. april 1951 nr. 20 om fiske med trål § 1. Fremmet av Fiskeridepartementet.</dd><dt class="refid">RefID</dt><dd class="refid">forskrift/1998-05-15-480</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om tildeling av tillatelse til å drive fiske med trål.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-05-15-480" id="dokument"><h1>Forskrift om endring av forskrift om tildeling av tillatelse til å drive fiske med trål.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-05-15-480/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 12. desember 1986 nr. 2185 om tildeling av tillatelse til å drive fiske med trål gjøres følgende endringer:</article> <article class="defaultP" margin-top="true">Ny § 5-4a skal lyde:</article><article class="defaultP"><strong>§ 5-4a.</strong> Selv om vilkåret i § 5-3 for nytildeling ikke foreligger, kan det gis tillatelse til utskiftning, jf. tredje ledd, til nybygg eller annet fartøy når vilkårene i § 5-4 bokstav b og c foreligger og:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">fartøyets tonnasje er under 600 Te og lasteromsvolumet er under 600 m<sup>3</sup> og</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">utskiftningen ikke medfører større økning i lasteromsvolumet enn 30%, eller inntil 75 m<sup>3</sup>.</article></article></li></ul></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Uten hensyn til første ledd bokstav b, kan det gis tillatelse til utskiftning eller ombygging inntil 600 TE når et flerbåtsrederi eller samarbeidende rederier melder et fartøy (industritråler) ut av merkeregisteret.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3"><i>Med industritråler menes etter denne paragraf fartøy over 27,5 m.s.l. som har minst 50 prosent driftstid og inntekt fra fiske etter øyepål og tobis i 1994 og 1995. I samme tidsrom må årlig driftstid ha vært minst 35 uker og de samlede årlige driftsinntekter fra nevnte fiske minst 3 mill. kr.</i></article><article class="legalP" data-absoluteaddress="/kapittel/1/ledd/4/" id="kapittel-1-ledd-4"><i>Det kan i særlig tilfelle gis tillatelse til utskiftning etter denne paragraf for fartøy som har en største lengde mellom 25 m og 27,5 m.</i></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Fiskeridirektøren fastsetter tillatt lasteromsvolum for det enkelte fartøy. Lasteromsøkning etter denne paragraf skal innen 1. januar 2002 beregnes i forhold til fartøyets tillatte lasteromsvolum pr. 1. januar 1998. Tillatt lasteromsvolum fastsettes i rommål av samtlige rom som kan nyttes til føring av fangst. Ved fastsettelse av tillatt lasteromsvolum svarer 10 hl til 1 m<sup>3</sup>.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Fartøy med faktisk lasteromsvolum større enn 600 m<sup>3</sup> kan ikke tillates skiftet ut med fartøy med større lasteromsvolum enn 600 m<sup>3</sup>.</article> <article class="defaultP" margin-top="true">§ 5-5 nytt annet ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Uten hensyn til første ledd kan det gis tillatelse til ombygging av industritrålere i henhold til § 5-4a.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-05-15-480/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>