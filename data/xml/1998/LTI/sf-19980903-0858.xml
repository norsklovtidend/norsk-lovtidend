<!DOCTYPE html><html lang="no"><head><title>Forskrift om spesialistutdanning av leger og godkjenning og tilbakekalling av godkjenning av leger som spesialist.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:31</dd><dt class="legacyID">Datokode</dt><dd class="legacyID">FOR-1998-09-03-858</dd><dt class="dokid">DokumentID</dt><dd class="dokid">LTI/forskrift/1998-09-03-858</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 16</dd><dt class="dateInForce">I kraft fra</dt><dd class="dateInForce">1999-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1982-03-19-483</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-42/§14</li></ul></dd><dt class="dateOfPublication">Kunngjort</dt><dd class="dateOfPublication">1998-10-02</dd><dt class="title">Tittel</dt><dd class="title">Forskrift om spesialistutdanning av leger og godkjenning og tilbakekalling av godkjenning av leger som spesialist.</dd><dt class="miscInformation">Annet om dokumentet</dt><dd class="miscInformation">Fastsatt ved Regjeringens res. 3. september 1998 med hjemmel i lov av 13. juni 1980 nr. 42 om leger § 14 første ledd. Fremmet av Sosial- og helsedepartementet.</dd><dt class="refid">RefID</dt><dd class="refid">forskrift/1998-09-03-858</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om spesialistutdanning av leger og godkjenning og tilbakekalling av godkjenning av leger som spesialist.<ul class="tocSubUl"><li>Kapittel 1. Spesialistutdanning for leger<ul class="tocSubUl"><li>§ 1. Fastsettelse av spesialiteter og regler for spesialistutdanning mv</li><li>§ 2. Godkjenning av utdanningsinstitusjoner</li><li>§ 3. Nasjonalt råd for spesialistutdanning av leger</li></ul></li><li>Kapittel 2. Godkjenning som spesialist<ul class="tocSubUl"><li>§ 4. Godkjenning som spesialist</li><li>§ 5. Opphør av godkjenning som spesialist</li><li>§ 6. Tilbakekalling av godkjenning som spesialist</li><li>§ 7. Ny godkjenning som spesialist</li><li>§ 8. Klage</li></ul></li><li>Kapittel 3. Ikrafttredelses- og overgangsbestemmelser mm<ul class="tocSubUl"><li>§ 9. Endring</li><li>§ 10. Overgangsbestemmelser</li><li>§ 11. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1998-09-03-858" id="dokument"><h1>Forskrift om spesialistutdanning av leger og godkjenning og tilbakekalling av godkjenning av leger som spesialist.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-09-03-858/KAPITTEL_1" data-partID="k1"><h2>Kapittel 1. Spesialistutdanning for leger</h2><article class="legalArticle" data-lovdata-URL="LTI/forskrift/1998-09-03-858/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Fastsettelse av spesialiteter og regler for spesialistutdanning mv</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Sosial- og helsedepartementet fastsetter hvilke avgrensede deler av medisinske fagområder det kan gis spesialistgodkjenning i.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Sosial- og helsedepartementet fastsetter nærmere regler om gjennomføringen av spesialistutdanning av leger og om krav til gjennomført utdanning ved godkjente utdanningsinstitusjoner og andre vilkår som søker må oppfylle for å kunne godkjennes som spesialist innen den enkelte spesialitet.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Sosial- og helsedepartementet kan bestemme at søkere må gjennomgå prøve for å kunne godkjennes som spesialist.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Før departementet treffer vedtak etter denne paragraf skal saken forelegges Nasjonalt råd for spesialistutdanning av leger, til uttalelse, jf § 3.</article></article><article class="legalArticle" data-lovdata-URL="LTI/forskrift/1998-09-03-858/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Godkjenning av utdanningsinstitusjoner</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Institusjoner som skal utdanne leger som spesialister skal godkjennes av Sosial- og helsedepartementet.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Før departementet treffer vedtak om godkjenning av utdanningsinstitusjoner skal saken forelegges Nasjonalt råd for spesialistutdanning av leger, til uttalelse, jf § 3.</article></article><article class="legalArticle" data-lovdata-URL="LTI/forskrift/1998-09-03-858/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Nasjonalt råd for spesialistutdanning av leger</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Kongen oppretter et nasjonalt råd som skal være rådgivende organ for Sosial- og helsedepartementet i overordnede spørsmål om spesialistutdanning av leger.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-09-03-858/KAPITTEL_2" data-partID="k2"><h2>Kapittel 2. Godkjenning som spesialist</h2><article class="legalArticle" data-lovdata-URL="LTI/forskrift/1998-09-03-858/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Godkjenning som spesialist</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Enhver som har norsk autorisasjon som lege eller generell (ubegrenset) norsk lisens som lege kan få godkjenning som spesialist innen en avgrenset del av de medisinske fagområder dersom søkeren oppfyller de krav til gjennomført utdanning ved godkjente utdanningsinstitusjoner og andre vilkår som er fastsatt, jf § 1.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">For søker fra annet land innen Det europeiske økonomiske samarbeidsområdet, (EØS), som oppfyller vilkårene for godkjenning som spesialist innen medisin etter EØS-avtalen, gis slik godkjenning etter reglene i forskrift av 3. juni 1994 nr. 376 om godkjenning m.m. av helsepersonell i henhold til EØS-avtalen mv.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Den norske lægeforening behandler og avgjør søknader om godkjenning som spesialist og skal holde departementet løpende orientert om disse vedtakene.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Sosial- og helsedepartementet kan i særlige tilfeller samtykke til at en lege med norsk lisens begrenset til et spesialområde, gis godkjenning som spesialist innen det samme område.</article></article><article class="legalArticle" data-lovdata-URL="LTI/forskrift/1998-09-03-858/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opphør av godkjenning som spesialist</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Godkjenning som spesialist faller bort dersom legens autorisasjon eller lisens opphører å gjelde ved avkall, ved tilbakekalling, ved suspensjon eller når legen fyller 75 år, med mindre legen får tidsbegrenset lisens.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">En lege kan gi særskilt avkall på godkjenning som spesialist.</article></article><article class="legalArticle" data-lovdata-URL="LTI/forskrift/1998-09-03-858/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tilbakekalling av godkjenning som spesialist</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Statens helsetilsyn kan kalle tilbake en leges godkjenning som spesialist dersom legen ikke ansees faglig skikket til å være spesialist.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Før tilbakekalling foretas, skal legen ha hatt anledning til å uttale seg og uttalelse fra sakkyndige være innhentet.</article></article><article class="legalArticle" data-lovdata-URL="LTI/forskrift/1998-09-03-858/§7" data-name="§7" data-partID="§7" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ny godkjenning som spesialist</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Er godkjenning som spesialist opphørt å gjelde eller kalt tilbake, jf §§ 5 og 6, kan Statens helsetilsyn gi ny godkjenning som spesialist dersom legen godtgjør at grunn til opphør eller tilbakekalling ikke lenger foreligger, og at han fyller kravene til å godkjennes som spesialist.</article></article><article class="legalArticle" data-lovdata-URL="LTI/forskrift/1998-09-03-858/§8" data-name="§8" data-partID="§8" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Klage</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Vedtak om godkjenning som spesialist, vedtak om tilbakekalling av godkjenning som spesialist og vedtak om ny godkjenning som spesialist, jf §§ 4, 6 og 7 kan påklages og omgjøres etter reglene i forvaltningsloven kapittel VI.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Den som er part skal gjøres kjent med adgangen til å klage og reglene for dette.</article><article class="legalP" data-absoluteaddress="/kapittel/2/paragraf/5/ledd/3/" id="kapittel-2-paragraf-5-ledd-3">Statens helsetilsyn er klageinstans ved klager på vedtak om godkjenning som spesialist etter § 4.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1998-09-03-858/KAPITTEL_3" data-partID="k3"><h2>Kapittel 3. Ikrafttredelses- og overgangsbestemmelser mm</h2><article class="legalArticle" data-lovdata-URL="LTI/forskrift/1998-09-03-858/§9" data-name="§9" data-partID="§9" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Endring</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Sosial- og helsedepartementet kan foreta endringer i denne forskrift.</article></article><article class="legalArticle" data-lovdata-URL="LTI/forskrift/1998-09-03-858/§10" data-name="§10" data-partID="§10" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Overgangsbestemmelser</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Inntil nye regler er vedtatt og trer i kraft skal følgende regler med senere endringer, gjelde så langt de passer:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/2/ledd/1/punkt/1/" id="kapittel-3-paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/" id="kapittel-3-paragraf-2-ledd-1-punkt-1-ledd-1">«Bestemmelser for spesialistutdanningen» vedtatt i 1965</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/2/ledd/1/punkt/2/" id="kapittel-3-paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/" id="kapittel-3-paragraf-2-ledd-1-punkt-2-ledd-1">«Gruppering av sykehus og sykehusavdelinger» vedtatt 12. desember 1970</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/paragraf/2/ledd/1/punkt/3/" id="kapittel-3-paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/" id="kapittel-3-paragraf-2-ledd-1-punkt-3-ledd-1">«Tjeneste i ikke utlyst assistentlegestilling i relasjon til spesialistreglene» vedtatt 21. juni 1995</article></article></li><li data-li-identifier="4." data-name="4."><article class="listArticle" data-absoluteaddress="/kapittel/3/paragraf/2/ledd/1/punkt/4/" id="kapittel-3-paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/3/paragraf/2/ledd/1/punkt/4/ledd/1/" id="kapittel-3-paragraf-2-ledd-1-punkt-4-ledd-1">«Krav om bruk av standardattest ved søknad om spesialistgodkjenning, og ved søknad på ny legestilling» vedtatt 14. desember 1991</article></article></li><li data-li-identifier="5." data-name="5."><article class="listArticle" data-absoluteaddress="/kapittel/3/paragraf/2/ledd/1/punkt/5/" id="kapittel-3-paragraf-2-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/3/paragraf/2/ledd/1/punkt/5/ledd/1/" id="kapittel-3-paragraf-2-ledd-1-punkt-5-ledd-1">«Retningslinjer for rangering av søkere til assistent II-stillinger uten fortrinnsrett» vedtatt 16.-22. september 1997</article></article></li><li data-li-identifier="6." data-name="6."><article class="listArticle" data-absoluteaddress="/kapittel/3/paragraf/2/ledd/1/punkt/6/" id="kapittel-3-paragraf-2-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/3/paragraf/2/ledd/1/punkt/6/ledd/1/" id="kapittel-3-paragraf-2-ledd-1-punkt-6-ledd-1">«Allmennpraksis som sideutdanning i spesialistutdanningen» vedtatt 19. november 1980</article></article></li><li data-li-identifier="7." data-name="7."><article class="listArticle" data-absoluteaddress="/kapittel/3/paragraf/2/ledd/1/punkt/7/" id="kapittel-3-paragraf-2-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/3/paragraf/2/ledd/1/punkt/7/ledd/1/" id="kapittel-3-paragraf-2-ledd-1-punkt-7-ledd-1">«Samme type tjeneste for hovedutdanning og sideutdanning» vedtatt 20. oktober 1988</article></article></li><li data-li-identifier="8." data-name="8."><article class="listArticle" data-absoluteaddress="/kapittel/3/paragraf/2/ledd/1/punkt/8/" id="kapittel-3-paragraf-2-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/3/paragraf/2/ledd/1/punkt/8/ledd/1/" id="kapittel-3-paragraf-2-ledd-1-punkt-8-ledd-1">«Tellende tjeneste i de tidligere kategoristillinger som konsekvens av endret stillingsstrukturavtale»</article></article></li><li data-li-identifier="9." data-name="9."><article class="listArticle" data-absoluteaddress="/kapittel/3/paragraf/2/ledd/1/punkt/9/" id="kapittel-3-paragraf-2-ledd-1-punkt-9"><span class="data-originalId">9.</span><article class="legalP" data-absoluteaddress="/kapittel/3/paragraf/2/ledd/1/punkt/9/ledd/1/" id="kapittel-3-paragraf-2-ledd-1-punkt-9-ledd-1">«Den meritterende verdi av undervisningsstillinger i relasjon til spesialistreglene» vedtatt 5. desember 1975</article></article></li><li data-li-identifier="10." data-name="10."><article class="listArticle" data-absoluteaddress="/kapittel/3/paragraf/2/ledd/1/punkt/10/" id="kapittel-3-paragraf-2-ledd-1-punkt-10"><span class="data-originalId">10.</span><article class="legalP" data-absoluteaddress="/kapittel/3/paragraf/2/ledd/1/punkt/10/ledd/1/" id="kapittel-3-paragraf-2-ledd-1-punkt-10-ledd-1">«Tjeneste i relasjon til spesialistreglene – inklusive/eksklusive ferie» vedtatt 22. august 1995</article></article></li><li data-li-identifier="11." data-name="11."><article class="listArticle" data-absoluteaddress="/kapittel/3/paragraf/2/ledd/1/punkt/11/" id="kapittel-3-paragraf-2-ledd-1-punkt-11"><span class="data-originalId">11.</span><article class="legalP" data-absoluteaddress="/kapittel/3/paragraf/2/ledd/1/punkt/11/ledd/1/" id="kapittel-3-paragraf-2-ledd-1-punkt-11-ledd-1">«Bestemmelser for hospetering» vedtatt 1963</article></article></li><li data-li-identifier="12." data-name="12."><article class="listArticle" data-absoluteaddress="/kapittel/3/paragraf/2/ledd/1/punkt/12/" id="kapittel-3-paragraf-2-ledd-1-punkt-12"><span class="data-originalId">12.</span><article class="legalP" data-absoluteaddress="/kapittel/3/paragraf/2/ledd/1/punkt/12/ledd/1/" id="kapittel-3-paragraf-2-ledd-1-punkt-12-ledd-1">«Spesialistgodkjenning i henhold til Avtale om europeisk økonomisk samarbeidsområde»</article></article></li><li data-li-identifier="13." data-name="13."><article class="listArticle" data-absoluteaddress="/kapittel/3/paragraf/2/ledd/1/punkt/13/" id="kapittel-3-paragraf-2-ledd-1-punkt-13"><span class="data-originalId">13.</span><article class="legalP" data-absoluteaddress="/kapittel/3/paragraf/2/ledd/1/punkt/13/ledd/1/" id="kapittel-3-paragraf-2-ledd-1-punkt-13-ledd-1">«Spesialistgodkjenning i henhold til Overenskomst om felles nordisk arbeidsmarked for helsepersonell»</article></article></li><li data-li-identifier="14." data-name="14."><article class="listArticle" data-absoluteaddress="/kapittel/3/paragraf/2/ledd/1/punkt/14/" id="kapittel-3-paragraf-2-ledd-1-punkt-14"><span class="data-originalId">14.</span><article class="legalP" data-absoluteaddress="/kapittel/3/paragraf/2/ledd/1/punkt/14/ledd/1/" id="kapittel-3-paragraf-2-ledd-1-punkt-14-ledd-1">«Retningslinjer for godkjennelse av tjeneste i relasjon til spesialistreglene før endelig autorisasjon som norsk lege» vedtatt 21. januar 1972</article></article></li><li data-li-identifier="15." data-name="15."><article class="listArticle" data-absoluteaddress="/kapittel/3/paragraf/2/ledd/1/punkt/15/" id="kapittel-3-paragraf-2-ledd-1-punkt-15"><span class="data-originalId">15.</span><article class="legalP" data-absoluteaddress="/kapittel/3/paragraf/2/ledd/1/punkt/15/ledd/1/" id="kapittel-3-paragraf-2-ledd-1-punkt-15-ledd-1">«Krav om kursdeltagelse, undervisning i spesialistutdannelsen» vedtatt 8. desember 1972</article></article></li><li data-li-identifier="16." data-name="16."><article class="listArticle" data-absoluteaddress="/kapittel/3/paragraf/2/ledd/1/punkt/16/" id="kapittel-3-paragraf-2-ledd-1-punkt-16"><span class="data-originalId">16.</span><article class="legalP" data-absoluteaddress="/kapittel/3/paragraf/2/ledd/1/punkt/16/ledd/1/" id="kapittel-3-paragraf-2-ledd-1-punkt-16-ledd-1">«Regler for gjennomføring av prøver i tilknytning til obligatoriske kurs» vedtatt 14. februar 1991</article></article></li><li data-li-identifier="17." data-name="17."><article class="listArticle" data-absoluteaddress="/kapittel/3/paragraf/2/ledd/1/punkt/17/" id="kapittel-3-paragraf-2-ledd-1-punkt-17"><span class="data-originalId">17.</span><article class="legalP" data-absoluteaddress="/kapittel/3/paragraf/2/ledd/1/punkt/17/ledd/1/" id="kapittel-3-paragraf-2-ledd-1-punkt-17-ledd-1">«Retningslinjer for vurdering av kurs i relasjon til legers videre- og etterutdanning» vedtatt 20. februar 1995</article></article></li><li data-li-identifier="18." data-name="18."><article class="listArticle" data-absoluteaddress="/kapittel/3/paragraf/2/ledd/1/punkt/18/" id="kapittel-3-paragraf-2-ledd-1-punkt-18"><span class="data-originalId">18.</span><article class="legalP" data-absoluteaddress="/kapittel/3/paragraf/2/ledd/1/punkt/18/ledd/1/" id="kapittel-3-paragraf-2-ledd-1-punkt-18-ledd-1">«Retningslinjer for godkjenning av psykoterapiveiledere i barne- og ungdomspsykiatri» vedtatt 23. februar 1988</article></article></li><li data-li-identifier="19." data-name="19."><article class="listArticle" data-absoluteaddress="/kapittel/3/paragraf/2/ledd/1/punkt/19/" id="kapittel-3-paragraf-2-ledd-1-punkt-19"><span class="data-originalId">19.</span><article class="legalP" data-absoluteaddress="/kapittel/3/paragraf/2/ledd/1/punkt/19/ledd/1/" id="kapittel-3-paragraf-2-ledd-1-punkt-19-ledd-1">«Retningslinjer for godkjenning av veiledere i psykoterapi i relasjon til spesialistreglene i psykiatri»</article></article></li><li data-li-identifier="20." data-name="20."><article class="listArticle" data-absoluteaddress="/kapittel/3/paragraf/2/ledd/1/punkt/20/" id="kapittel-3-paragraf-2-ledd-1-punkt-20"><span class="data-originalId">20.</span><article class="legalP" data-absoluteaddress="/kapittel/3/paragraf/2/ledd/1/punkt/20/ledd/1/" id="kapittel-3-paragraf-2-ledd-1-punkt-20-ledd-1">«Retningslinjer for godkjenning av veileder i allmennmedisin/arbeidsmedisin/samfunnsmedisin».</article></article></li></ul></article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Lege som er godkjent som spesialist før denne forskriften trer i kraft, har fortsatt rett til å bruke tittel eller betegnelse som gir uttrykk for at han er spesialist. Denne rett er underkastet de regler som til enhver tid gjelder om vilkår for å beholde spesialistgodkjenning, om opphør og tilbakekall.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Godkjenning som utdanningsinstitusjon som er gitt før denne forskriften trer i kraft, gjelder fortsatt.</article></article><article class="legalArticle" data-lovdata-URL="LTI/forskrift/1998-09-03-858/§11" data-name="§11" data-partID="§11" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Denne forskrift trer i kraft 1. januar 1999.</article></article></section></main></body></html>