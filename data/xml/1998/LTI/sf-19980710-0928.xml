<!DOCTYPE html><html lang="no"><head><title>Forskrift om faglig innhold, vurderingsordninger og opptakskrav for videreutdanning i aldring og eldreomsorg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">FOR-1998-07-10-928</dd><dt class="dokid">DokumentID</dt><dd class="dokid">LTI/forskrift/1998-07-10-928</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 18</dd><dt class="dateInForce">I kraft fra</dt><dd class="dateInForce">1999-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§46</li></ul></dd><dt class="dateOfPublication">Kunngjort</dt><dd class="dateOfPublication">1998-11-11</dd><dt class="title">Tittel</dt><dd class="title">Forskrift om faglig innhold, vurderingsordninger og opptakskrav for videreutdanning i aldring og eldreomsorg.</dd><dt class="miscInformation">Annet om dokumentet</dt><dd class="miscInformation">Fastsatt av Kirke-, utdannings- og forskningsdepartementet 10. juli 1998 med hjemmel i lov av 12. mai 1995 nr. 22 om universiteter og høgskoler § 46 nr. 2.</dd><dt class="refid">RefID</dt><dd class="refid">forskrift/1998-07-10-928</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om faglig innhold, vurderingsordninger og opptakskrav for videreutdanning i aldring og eldreomsorg.<ul class="tocSubUl"><li>§ 1. Faglig innhold</li><li>§ 2. Fastsetting av fagplan</li><li>§ 3. Fordypningsoppgave</li><li>§ 4. Vurderingsordninger og eksamen</li><li>§ 5. Vurderingsuttrykk</li><li>§ 6. Karakterutskrift</li><li>§ 7. Opptakskrav</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1998-07-10-928" id="dokument"><h1>Forskrift om faglig innhold, vurderingsordninger og opptakskrav for videreutdanning i aldring og eldreomsorg.</h1><article class="legalArticle" data-lovdata-URL="LTI/forskrift/1998-07-10-928/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Faglig innhold</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Videreutdanning i aldring og eldreomsorg skal bestå av følgende hoved- og delemner med angitte vekttall:<table><tbody><tr><td data-text-align="left" data-vertical-align="top"><i>Hovedemne 1</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Aldring og eldre menneskers livsvilkår</td><td data-text-align="left" data-vertical-align="top" /><td data-text-align="left" data-vertical-align="top">4 vekttall</td></tr><tr><td data-text-align="left" data-vertical-align="top">Delemner:</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">1 A: Normal aldring</td><td data-text-align="left" data-vertical-align="top">2 vekttall</td><td data-text-align="left" data-vertical-align="top" /></tr><tr><td data-text-align="left" data-vertical-align="top">1 B: Aldring i sosiologisk, demografisk og kulturelt perspektiv</td><td data-text-align="left" data-vertical-align="top"><br />2 vekttall</td><td data-text-align="left" data-vertical-align="top" /></tr><tr><td data-text-align="left" data-vertical-align="top"><i>Hovedemne 2</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Sykdom, funksjonssvikt og mestring i eldre år</td><td data-text-align="left" data-vertical-align="top" /><td data-text-align="left" data-vertical-align="top">6 vekttall</td></tr><tr><td data-text-align="left" data-vertical-align="top">Delemner:</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">2A: Somatiske sykdommer relatert til høy alder</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">2B: Alderspsykiatri og aldersdemens</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">2C: Mestring, sorg- og tapsreaksjoner i alderdommen</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top"><i>Hovedemne 3</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Organisering og utøvelse av helse- og sosialtjenester til eldre mennesker</td><td data-text-align="left" data-vertical-align="top" /><td data-text-align="left" data-vertical-align="top"><br />10 vekttall</td></tr><tr><td data-text-align="left" data-vertical-align="top">Delemner:</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">3A: Organisering av helse- og sosialtjenestene</td><td data-text-align="left" data-vertical-align="top">2 vekttall</td><td data-text-align="left" data-vertical-align="top" /></tr><tr><td data-text-align="left" data-vertical-align="top">3B: Yrkesutøvelse og arbeidsmåter<br />  3 vekttall + fordypningstema</td><td data-text-align="left" data-vertical-align="top" /><td data-text-align="left" data-vertical-align="top"><br />3 vekttall</td></tr><tr><td data-text-align="left" data-vertical-align="top">3C: Kvalitetsutvikling</td><td data-text-align="left" data-vertical-align="top">2 vekttall</td><td data-text-align="left" data-vertical-align="top" /></tr></tbody></table></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Høgskolens styre fastsetter nærmere bestemmelser om fordypningstema under delemne 3B.</article></article><article class="legalArticle" data-lovdata-URL="LTI/forskrift/1998-07-10-928/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsetting av fagplan</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Bestemmelser om det faglige innholdet i emnene utover det som følger av rammeplanen fastsettes av høgskolens styre og tas inn i en fagplan.</article></article><article class="legalArticle" data-lovdata-URL="LTI/forskrift/1998-07-10-928/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fordypningsoppgave</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det skal utarbeides en fordypningsoppgave i et relevant faglig emne. Høgskolens styre fastsetter nærmere bestemmelser om fordypningsoppgaven.</article></article><article class="legalArticle" data-lovdata-URL="LTI/forskrift/1998-07-10-928/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vurderingsordninger og eksamen</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Høgskolens styre fastsetter vurderingsordninger. Bestemmelsene tas inn i fagplanen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Eksamen organiseres og gjennomføres innenfor rammene av den eksamensforskrift med utfyllende regler som fastsettes ved den enkelte høgskole.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Eksamensformen skal reflektere arbeidsformene som er brukt i studiet. Det skal avlegges to prøver som til sammen skal omfatte kunnskaper fra hele studiet. Høgskolen fastsetter om fordypningsoppgaven skal inngå som en av prøvene.</article></article><article class="legalArticle" data-lovdata-URL="LTI/forskrift/1998-07-10-928/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vurderingsuttrykk</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Høgskolens styre fastsetter vurderingsuttrykk innen de rammer som er fastsatt ved egen forskrift, jf. lovens § 50 nr. 6.</article></article><article class="legalArticle" data-lovdata-URL="LTI/forskrift/1998-07-10-928/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Karakterutskrift</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det utstedes karakterutskrift til studenter som har fullført videreutdanningen. Av karakterutskriften skal det framgå hvilke prøver som er avlagt med angivelse av omfang, resultat og når de er avlagt.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Tittel på fordypningsoppgaven skal framgå av karakterutskriften.</article></article><article class="legalArticle" data-lovdata-URL="LTI/forskrift/1998-07-10-928/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opptakskrav</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Krav til opptak er 3-årig helse- eller sosialfaglig utdanning fra høgskole eller universitet og minst ett års relevant yrkespraksis etter fullført utdanning. Søkere med 2-årig helse- og sosialfaglig utdanning etter tidligere rammeplan kan også tas opp. Søkere med annen 3-årig høgskole- eller universitetsutdanning kan etter særskilt vurdering tas opp. Høgskolens styre kan selv fastsette utfyllende bestemmelser.</article></article><article class="legalArticle" data-lovdata-URL="LTI/forskrift/1998-07-10-928/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft fra 1. januar 1999.</article></article></main></body></html>