<!DOCTYPE html><html lang="no"><head><title>Forskrift for graden cand.psychol. ved Norges teknisk-naturvitenskapelige universitet (NTNU).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:58</dd><dt class="legacyID">Datokode</dt><dd class="legacyID">FOR-1998-09-16-939</dd><dt class="dokid">DokumentID</dt><dd class="dokid">LTI/forskrift/1998-09-16-939</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 18</dd><dt class="dateInForce">I kraft fra</dt><dd class="dateInForce">Fra studieåret 1999/2000</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1997-06-19-1099/§27</li><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">1998-11-11</dd><dt class="title">Tittel</dt><dd class="title">Forskrift for graden cand.psychol. ved Norges teknisk-naturvitenskapelige universitet (NTNU).</dd><dt class="miscInformation">Annet om dokumentet</dt><dd class="miscInformation">Fastsatt av Kollegiet 16. september 1998 med hjemmel i forskrift av 19. juni 1997 nr. 1099 om eksamen ved Norges teknisk-naturvitenskapelige universitet § 27, jf. lov av 12. mai 1995 nr. 22 om universiteter og høgskoler § 50 nr. 6.</dd><dt class="refid">RefID</dt><dd class="refid">forskrift/1998-09-16-939</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for graden cand.psychol. ved Norges teknisk-naturvitenskapelige universitet (NTNU).<ul class="tocSubUl"><li>§ 1. Forskriftens virkeområde</li><li>§ 2. Forvaltning og tildeling av grad og tittel</li><li>§ 3. Emner</li><li>§ 4. Studieplan</li><li>§ 5. Cand.psychol.-graden</li><li>§ 6. Fritak</li><li>§ 7. Eksamen og ny prøve</li><li>§ 8. Vitnemål</li><li>§ 9. Utfyllende regler</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1998-09-16-939" id="dokument"><h1>Forskrift for graden cand.psychol. ved Norges teknisk-naturvitenskapelige universitet (NTNU).</h1><article class="legalArticle" data-lovdata-URL="LTI/forskrift/1998-09-16-939/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder graden candidata (candidatus) psychologiae (cand.psychol.) ved Fakultet for samfunnsvitenskap og teknologiledelse, Norges teknisk-naturvitenskapelige universitet (NTNU).</article></article><article class="legalArticle" data-lovdata-URL="LTI/forskrift/1998-09-16-939/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forvaltning og tildeling av grad og tittel</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fakultet for samfunnsvitenskap og teknologiledelse tildeler og forvalter graden candidata (candidatus) psychologiae (cand.psychol.) som gir rett til tilsvarende tittel.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Godkjenning som psykolog gis av Helsedirektoratet med hjemmel i lov av 9. mars 1973 nr. 13 om godkjenning m.v. av psykologer.</article></article><article class="legalArticle" data-lovdata-URL="LTI/forskrift/1998-09-16-939/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Emner</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Studiet er bygd opp av emner og det avlegges eksamen i emner med normert studietid fra 1/10 til 1 semester, dvs. fra 1 til 10 vekttall.</article></article><article class="legalArticle" data-lovdata-URL="LTI/forskrift/1998-09-16-939/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Studieplan</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Det skal utarbeides studieplan for studiet. Studieplanen skal inneholde følgende opplysninger og bestemmelser:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/1/" id="paragraf-4-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/1/ledd/1/" id="paragraf-4-punkt-1-ledd-1-punkt-1-ledd-1">studiets innhold</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/2/" id="paragraf-4-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/2/ledd/1/" id="paragraf-4-punkt-1-ledd-1-punkt-2-ledd-1">hvilke emner innenfor studiet det kan avlegges eksamen i</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/3/" id="paragraf-4-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/3/ledd/1/" id="paragraf-4-punkt-1-ledd-1-punkt-3-ledd-1">emnenes vekttallsomfang</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/4/" id="paragraf-4-punkt-1-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/4/ledd/1/" id="paragraf-4-punkt-1-ledd-1-punkt-4-ledd-1">undervisningsvolum og undervisningsformer knyttet til hvert emne</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/5/" id="paragraf-4-punkt-1-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/5/ledd/1/" id="paragraf-4-punkt-1-ledd-1-punkt-5-ledd-1">eventuelle forkunnskapskrav eller eventuelle anbefalte forkunnskaper</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/6/" id="paragraf-4-punkt-1-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/6/ledd/1/" id="paragraf-4-punkt-1-ledd-1-punkt-6-ledd-1">eventuelle eksamenskrav; eksempelvis godkjent deltakelse i øvinger, obligatoriske skriftlige arbeider, faglige ekskursjoner, feltkurs eller andre teoretiske og praktiske øvinger</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/7/" id="paragraf-4-punkt-1-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/7/ledd/1/" id="paragraf-4-punkt-1-ledd-1-punkt-7-ledd-1">emnenes eksamensordning/prøveform og evalueringsform</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/8/" id="paragraf-4-punkt-1-ledd-1-punkt-8"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/8/ledd/1/" id="paragraf-4-punkt-1-ledd-1-punkt-8-ledd-1">grunnlag for hovedkarakter</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/9/" id="paragraf-4-punkt-1-ledd-1-punkt-9"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/9/ledd/1/" id="paragraf-4-punkt-1-ledd-1-punkt-9-ledd-1">andre bestemmelser av betydning for gjennomføringen og kvalitetssikringen av studiet, herunder krav for å kunne fortsette/gå videre på studiet og regler om innhold og gjennomføring av praksisperiode.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Fakultetet gir nærmere retningslinjer om kriterier for beregning av vekttall og om hvilke prøve- og evalueringsformer som kan godkjennes.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">3.</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Fakultetet godkjenner studieplanen. Fakultetet kan frita for studieplanfestede forkunnskapskrav og eksamenskrav dersom tilsvarende krav er oppfylt ved annen eksamen eller ved andre eksamenslignende arbeider.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/4/punkt/4/" id="paragraf-4-punkt-4"><span class="data-originalId">4.</span><article class="legalP" data-absoluteaddress="/paragraf/4/punkt/4/ledd/1/" id="paragraf-4-punkt-4-ledd-1">Ved endringer i studieplanen, skal det normalt være anledning til å avlegge eksamen etter tidligere gjeldende studieplan i de tre påfølgende semestre etter at endringene trådte i kraft. Nærmere retningslinjer for slik overgangsordning fastsettes av fakultetet (jf. eksamensforskrift ved NTNU § 17).</article></article></li></ul></article><article class="legalArticle" data-lovdata-URL="LTI/forskrift/1998-09-16-939/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Cand.psychol.-graden</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Graden cand.psychol. bygger på Examen philosophicum og introduksjonsstudiet i psykologi, eller eksamen/utdanning som vurderes som tilsvarende.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">cand.psychol.-studiet strekker seg over 10 semestre etter at opptaksgrunnlaget er fullført, og studietiden er normert til 5 år//100 vekttall.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">3.</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">I studiet skal det inngå en praksisperiode og en hovedoppgave.</article></article></li></ul></article><article class="legalArticle" data-lovdata-URL="LTI/forskrift/1998-09-16-939/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fritak</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fakultetet skal frita for enkelteksamen eller prøve når tilsvarende krav er oppfylt ved samme eller annen institusjon</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fakultetet kan frita for enkelteksamen eller prøve på grunnlag av annen eksamen eller prøve i velegnet fagenhet utenfor fagkretsen, avlagt ved samme eller annen institusjon.</article></article><article class="legalArticle" data-lovdata-URL="LTI/forskrift/1998-09-16-939/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Eksamen og ny prøve</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Eksamen i studieplanfestede emner holdes normalt to ganger i året.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Regler om utsatt prøve og betingelser for å kunne møte til slik eksamen fastsettes av Kollegiet etter forslag fra fakultetet.</article></article><article class="legalArticle" data-lovdata-URL="LTI/forskrift/1998-09-16-939/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Vitnemål</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/8/punkt/1/" id="paragraf-8-punkt-1"><span class="data-originalId">1.</span><article class="legalP" data-absoluteaddress="/paragraf/8/punkt/1/ledd/1/" id="paragraf-8-punkt-1-ledd-1">Studenter som har fullført eksamen i et emne har krav på å få stadfesting av dette i form av en karakterutskrift.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/8/punkt/2/" id="paragraf-8-punkt-2"><span class="data-originalId">2.</span><article class="legalP" data-absoluteaddress="/paragraf/8/punkt/2/ledd/1/" id="paragraf-8-punkt-2-ledd-1">Vitnemål utskrives etter fullført grad.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/8/punkt/3/" id="paragraf-8-punkt-3"><span class="data-originalId">3.</span><article class="legalP" data-absoluteaddress="/paragraf/8/punkt/3/ledd/1/" id="paragraf-8-punkt-3-ledd-1">På vitnemålet skal det gis opplysninger om grunnlaget graden bygger på. For hvert emne som inngår i vitnemålet skal emnenes tittel og vekttall og resultatet av eksamen føres opp, samt opplysninger om hvilket år og semester eksamen er tatt. I tillegg skal det oppgis to hovedkarakterer og tittel på hovedoppgaven.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/8/punkt/4/" id="paragraf-8-punkt-4"><span class="data-originalId">4.</span><article class="legalP" data-absoluteaddress="/paragraf/8/punkt/4/ledd/1/" id="paragraf-8-punkt-4-ledd-1">Dersom en kandidat har tatt flere eksamener enn det som kreves for å få graden, kan vedkommende gi melding om hvilke eksamener som ønskes tatt med på vitnemålet.</article></article></li></ul></article><article class="legalArticle" data-lovdata-URL="LTI/forskrift/1998-09-16-939/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende regler</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Utfyllende regler foreslås av instituttet og vedtas av fakultetet selv.</article></article><article class="legalArticle" data-lovdata-URL="LTI/forskrift/1998-09-16-939/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Forskriften trer i kraft fra studieåret 1999/2000.</article></article></main></body></html>