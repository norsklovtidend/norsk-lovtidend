<!DOCTYPE html><html lang="no"><head><title>Forskrift om faglig innhold, vurderingsordninger og opptakskrav for helsesøsterutdanningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:36</dd><dt class="legacyID">Datokode</dt><dd class="legacyID">FOR-1998-03-12-659</dd><dt class="dokid">DokumentID</dt><dd class="dokid">LTI/forskrift/1998-03-12-659</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 13</dd><dt class="dateInForce">I kraft fra</dt><dd class="dateInForce">1999-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§46</li></ul></dd><dt class="dateOfPublication">Kunngjort</dt><dd class="dateOfPublication">1998-08-05</dd><dt class="title">Tittel</dt><dd class="title">Forskrift om faglig innhold, vurderingsordninger og opptakskrav for helsesøsterutdanningen.</dd><dt class="miscInformation">Annet om dokumentet</dt><dd class="miscInformation">Fastsatt av Kirke-, utdannings- og forskningsdepartementet 12. mars 1998 med hjemmel i lov av 12. mai 1995 nr. 22 om universiteter og høgskoler § 46 nr. 2.</dd><dt class="refid">RefID</dt><dd class="refid">forskrift/1998-03-12-659</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om faglig innhold, vurderingsordninger og opptakskrav for helsesøsterutdanningen.<ul class="tocSubUl"><li>§ 1. Faglig innhold</li><li>§ 2. Fastsetting av fagplan</li><li>§ 3. Praksis og fordypningsoppgave</li><li>§ 4. Interne vurderingsordninger</li><li>§ 5. Eksamensbestemmelser</li><li>§ 6. Vurderingsuttrykk</li><li>§ 7. Karakterutskrift</li><li>§ 8. Opptakskrav</li><li>§ 9. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1998-03-12-659" id="dokument"><h1>Forskrift om faglig innhold, vurderingsordninger og opptakskrav for helsesøsterutdanningen.</h1><article class="legalArticle" data-lovdata-URL="LTI/forskrift/1998-03-12-659/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Faglig innhold</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Helsesøsterutdanningen skal bestå av følgende hoved- og delemner med angitte vekttall:<table><tbody><tr><td data-text-align="left" data-vertical-align="top">Hovedemne 1</td><td data-text-align="left" data-vertical-align="top">Individ, samfunn og helse</td><td data-text-align="left" data-vertical-align="top">4 vekttall</td></tr><tr><td data-text-align="left" data-vertical-align="top">Hovedemne 2</td><td data-text-align="left" data-vertical-align="top">Rammebetingelser</td><td data-text-align="left" data-vertical-align="top">2 vekttall</td></tr><tr><td data-text-align="left" data-vertical-align="top">Hovedemne 3</td><td data-text-align="left" data-vertical-align="top">Psykologiske, sosiologiske og</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">sosialantropologiske emner</td><td data-text-align="left" data-vertical-align="top">4 vekttall</td></tr><tr><td data-text-align="left" data-vertical-align="top">Hovedemne 4</td><td data-text-align="left" data-vertical-align="top">Helsesøstertjeneste og yrkesutøvelse</td><td data-text-align="left" data-vertical-align="top">10 vekttall</td></tr><tr><td data-text-align="left" data-vertical-align="top">Totalt</td><td data-text-align="left" data-vertical-align="top" /><td data-text-align="left" data-vertical-align="top">20 vekttall</td></tr></tbody></table></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Delemner under hovedemne 4:<table><tbody><tr><td data-text-align="left" data-vertical-align="top">4 A:</td><td data-text-align="left" data-vertical-align="top">Individrettede tiltak</td><td data-text-align="left" data-vertical-align="top">4 vekttall</td></tr><tr><td data-text-align="left" data-vertical-align="top">4 B:</td><td data-text-align="left" data-vertical-align="top">Befolkningsrettede tiltak</td><td data-text-align="left" data-vertical-align="top">4 vekttall</td></tr><tr><td data-text-align="left" data-vertical-align="top">4 C:</td><td data-text-align="left" data-vertical-align="top">Administrasjon og kvalitetsutvikling</td><td data-text-align="left" data-vertical-align="top">3 vekttall</td></tr><tr><td data-text-align="left" data-vertical-align="top" /><td data-text-align="left" data-vertical-align="top">av tjenestene</td><td data-text-align="left" data-vertical-align="top" /></tr></tbody></table></article></article><article class="legalArticle" data-lovdata-URL="LTI/forskrift/1998-03-12-659/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsetting av fagplan</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Bestemmelser om det faglige innholdet i emnene utover det som følger av rammeplanen fastsettes av høgskolens styre og inntas i en fagplan.</article></article><article class="legalArticle" data-lovdata-URL="LTI/forskrift/1998-03-12-659/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Praksis og fordypningsoppgave</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Av totalt 20 vekttall skal praksisstudier utgjøre 5 vekttall og inneholde elementer fra alle hovedemner.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Høgskolens styre spesifiserer målene for den enkelte praksisperiode i fagplanen og fastsetter kriterier for vurdering av studentens mestring i praksis.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Praksisperiodenes form, antall, lengde og plassering i studieforløpet fastsettes av høgskolens styre og inntas i fagplanen.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Det skal utarbeides en fordypningsoppgave i et relevant faglig emne. Høgskolens styre fastsetter nærmere bestemmelser om fordypningsoppgaven.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Høgskolens styre utarbeider nærmere retningslinjer og er ansvarlig for tilrettelegging og gjennomføring av praksisstudiene.</article></article><article class="legalArticle" data-lovdata-URL="LTI/forskrift/1998-03-12-659/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Interne vurderingsordninger</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Høgskolens styre fastsetter vurderingsordninger, herunder hvilke krav som må være oppfylt før studenten kan gå opp til eksamen eller fortsette i studiet, og hvilke eksamener og prøver som skal være bestått før en student kan starte praksisstudier. Praksisstudiene må være godkjent før en student kan framstille seg til avsluttende eksamen.</article></article><article class="legalArticle" data-lovdata-URL="LTI/forskrift/1998-03-12-659/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Eksamensbestemmelser</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Eksamen organiseres og gjennomføres innenfor rammene av den eksamensforskrift med utfyllende regler som fastsettes ved den enkelte høgskole.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Det skal avlegges to prøver som til sammen skal omfatte kunnskaper fra hele studiet. Eksamensformen skal reflektere arbeidsformene som er brukt i studiene.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Høgskolens styre fastsetter om fordypningsoppgaven skal inngå som en del av den avsluttende eksamen.</article></article><article class="legalArticle" data-lovdata-URL="LTI/forskrift/1998-03-12-659/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vurderingsuttrykk</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Høgskolens styre fastsetter vurderingsuttrykk innen de rammer som er gitt ved egen forskrift, jf. lovens § 50 pkt. 6. Ved vurdering av praksisstudiene skal benevnelsen bestått/ikke bestått nyttes.</article></article><article class="legalArticle" data-lovdata-URL="LTI/forskrift/1998-03-12-659/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Karakterutskrift</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det utstedes karakterutskrift til studenter som har bestått videreutdanningen. Av karakterutskriften skal det framgå hvilke prøver som er avlagt med angivelse av omfang, resultat og når de er avlagt. Det skal videre framgå at studenten har gjennomført og bestått obligatoriske praksisstudier.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Tittelen på fordypningsoppgaven skal framgå av karakterutskriften.</article></article><article class="legalArticle" data-lovdata-URL="LTI/forskrift/1998-03-12-659/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opptakskrav</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Krav til opptak er offentlig godkjenning som sykepleier og minst ett års relevant yrkespraksis etter godkjenning. Høgskolens styre kan selv fastsette utfyllende bestemmelser.</article></article><article class="legalArticle" data-lovdata-URL="LTI/forskrift/1998-03-12-659/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft 1. januar 1999.</article></article></main></body></html>