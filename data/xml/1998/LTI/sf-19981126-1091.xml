<!DOCTYPE html><html lang="no"><head><title>Forskrift om distriktstilskudd til eggproduksjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1998-11-26-1091</dd><dt class="dokid">DokumentID</dt><dd class="dokid">LTI/forskrift/1998-11-26-1091</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 21</dd><dt class="dateInForce">I kraft fra</dt><dd class="dateInForce">1998-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1998-12-23</dd><dt class="title">Tittel</dt><dd class="title">Forskrift om distriktstilskudd til eggproduksjon.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 26. november 1998 med hjemmel i lov av 12. mai 1995 nr. 23 om jord (jordlova) § 18, og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/1998-11-26-1091</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om distriktstilskudd til eggproduksjon.<ul class="tocSubUl"><li>I. Generelle bestemmelser<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Virkeområde</li><li>§ 4. Vilkår</li><li>§ 5. Administrasjon</li></ul></li><li>II. Bestemmelser om utbetaling<ul class="tocSubUl"><li>§ 6. Om tilskuddssatser</li><li>§ 7. Innsending av oppgaver</li><li>§ 8. Utbetaling</li></ul></li><li>III. Allmenne bestemmelser<ul class="tocSubUl"><li>§ 9. Etterbetaling, tilbakebetaling eller trekk ved feil utbetaling til eggpakkeri</li><li>§ 10. Avkorting ved feilopplysninger, trekk eller tilbakebetaling overfor bruker</li><li>§ 11. Kontroll</li><li>§ 12. Dispensasjon</li><li>§ 13. Klage</li><li>§ 14. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1998-11-26-1091" id="dokument"><h1>Forskrift om distriktstilskudd til eggproduksjon.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-11-26-1091/KAPITTEL_1" data-partID="k1"><h2>I. Generelle bestemmelser</h2><article class="legalArticle" data-lovdata-URL="LTI/forskrift/1998-11-26-1091/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Formålet med distriktstilskuddet er å bidra til en inntekts- og produksjonsutvikling i eggproduksjonen som medvirker til å opprettholde bosetting og sysselsetting i distriktene ved å utjevne lønnsomheten i produksjonen.</article></article><article class="legalArticle" data-lovdata-URL="LTI/forskrift/1998-11-26-1091/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">I denne forskriften forstår en med:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1"><i>Landbrukseiendom:</i> Eiendom som nyttes, eller kan nyttes til jord- eller skogbruksproduksjon, og som har et jordbruksareal som tilfredsstiller gjeldende krav etter generell forskrift om produksjonstilskudd i jordbruket,<sup class="footnotereference" data-footnotereferencevalue="1">1</sup> samt har våningshus og nødvendige driftsbygninger.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1"><i>Bruker:</i> Den som eier eller forpakter en landbrukseiendom og driver den. For forpaktere må leiebetingelsene være fastsatt i godkjent forpaktningskontrakt, og brukeren må selv bo på den leide landbrukseiendommen.<sup class="footnotereference" data-footnotereferencevalue="2">2</sup></article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1"><i>Driftsenhet:</i> Virksomhet med jordbruksdrift. Hver driftsenhet skal ha identifikasjonsmessig tilknytning til en bestemt landbrukseiendom.<sup class="footnotereference" data-footnotereferencevalue="3">3</sup></article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/2/ledd/1/punkt/4/" id="kapittel-1-paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/2/ledd/1/punkt/4/ledd/1/" id="kapittel-1-paragraf-2-ledd-1-punkt-4-ledd-1"><i>Godkjent eggpakkeri:</i> Godkjent anlegg for sortering, kvalitetskontroll og emballering av egg.<sup class="footnotereference" data-footnotereferencevalue="4">4</sup></article></article></li></ul></article><footer class="footnotes"><article class="footnote" data-name="1." data-unique-footnote-counter="1"><span class="footnoteLabel">1.</span> Jf. generell forskrift av 2. juli 1998 nr. 691 om produksjonstilskudd i jordbruket § 3 jf. § 2 pkt. 4.</article><article class="footnote" data-name="2." data-unique-footnote-counter="2"><span class="footnoteLabel">2.</span> Jf. generell forskrift av 2. juli 1998 nr. 691 om produksjonstilskudd i jordbruket § 2 pkt. 3.</article><article class="footnote" data-name="3." data-unique-footnote-counter="3"><span class="footnoteLabel">3.</span> Jf. generell forskrift av 2. juli 1998 nr. 691 om produksjonstilskudd i jordbruket § 2 pkt. 2.</article><article class="footnote" data-name="4." data-unique-footnote-counter="4"><span class="footnoteLabel">4.</span> Jf. forskrift av 26. november 1998 nr. 1092 om frakttilskudd for egg og krav til godkjenning av eggpakkerier § 2.</article></footer></article><article class="legalArticle" data-lovdata-URL="LTI/forskrift/1998-11-26-1091/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Denne forskriften gjelder tilskudd til egg som omsettes gjennom godkjent eggpakkeri, som er omsetningsavgiftspliktig<sup class="footnotereference" data-footnotereferencevalue="1">1</sup> og som produseres i fylkene; Finnmark, Troms, Nordland, Nord-Trøndelag, Sør-Trøndelag, Møre og Romsdal, Sogn og Fjordane og Hordaland.</article><footer class="footnotes"><article class="footnote" data-name="1." data-unique-footnote-counter="5"><span class="footnoteLabel">1.</span> Jf. forskrift av 20. desember 1996 nr. 1343 om innkreving av omsetningsavgift og overproduksjonsavgift samt forskrift av 20. desember 1996 nr. 1167 om avgift på omsetninga av mjølk, kjøtt, egg, fjørfekjøtt og pelsdyrskinn, og om overproduksjonsavgift på mjølk.</article></footer></article><article class="legalArticle" data-lovdata-URL="LTI/forskrift/1998-11-26-1091/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Det kan utbetales distriktstilskudd egg til bruker som tilfredsstiller vilkårene i generell forskrift om produksjonstilskudd i jordbruket.</article></article><article class="legalArticle" data-lovdata-URL="LTI/forskrift/1998-11-26-1091/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Administrasjon</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Omsetningsrådets sekretariat forvalter tilskuddsordningen, og kan gi utfyllende bestemmelser for praktiseringen av denne forskriften.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-11-26-1091/KAPITTEL_2" data-partID="k2"><h2>II. Bestemmelser om utbetaling</h2><article class="legalArticle" data-lovdata-URL="LTI/forskrift/1998-11-26-1091/§6" data-name="§6" data-partID="§6" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Om tilskuddssatser</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Berettigelse for distriktstilskudd egg fastsettes ut fra plasseringen av driftsenheten som produksjonen er knyttet til. Dersom driftsenheten omfatter flere landbrukseiendommer, skal berettigelsen fastsettes ut fra den eiendom som har våningshus og nødvendige driftsbygninger og der brukerne bor.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Tilskuddssatsen fastsettes ved jordbruksoppgjøret.</article></article><article class="legalArticle" data-lovdata-URL="LTI/forskrift/1998-11-26-1091/§7" data-name="§7" data-partID="§7" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Innsending av oppgaver</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Eggpakkeriene skal sende oppgave til Omsetningsrådets sekretariat over de kvanta egg som er avregnet i foregående måned og som er berettiget tilskudd. I tillegg skal pakkeriene på grunnlag av prognoser sende inn oppgave over beregnet behov for à konto-beløp for den påfølgende måned. Oppgavene over berettiget tilskudd samt over à konto-beløp må sendes inn innen den 20. hver måned. Innen 1. desember hvert år må pakkeriene sende inn prognoser over forventet tilskuddsberettiget kvantum egg pr. måned i det påfølgende år til Omsetningsrådets sekretariat.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Eggpakkeriene skal sende revisorbekreftede årsoppgaver til Omsetningsrådets sekretariat over de kvanta egg som er avregnet pr. måned og som er berettiget tilskudd.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Omsetningsrådets sekretariat kan gi utfyllende bestemmelser om gjennomføringen av oppgaveplikten, herunder fastsette oppgavenes innhold og form, samt fastsette tidsfrister for innsending. Oppgavene kan kreves innsendt på edb-lesbart medium.</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Eggpakkeriet er ansvarlig for at fullstendige og korrekte oppgaver i rett tid kommer til Omsetningsrådets sekretariat.</article></article><article class="legalArticle" data-lovdata-URL="LTI/forskrift/1998-11-26-1091/§8" data-name="§8" data-partID="§8" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Utbetaling</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Omsetningsrådets sekretariat utbetaler tilskuddet til eggpakkeriene, og kan gi forskuddsvise utbetalinger à konto svarende til anslått beløp av pakkeriene for vedkommende måned.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Eggpakkeriet foretar videre utbetaling til brukerne. Omsetningsrådets sekretariat kan kreve tilskuddsberettiget kvantum egg samt tilskuddssats spesifisert på hver enkelt avregning.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1998-11-26-1091/KAPITTEL_3" data-partID="k3"><h2>III. Allmenne bestemmelser</h2><article class="legalArticle" data-lovdata-URL="LTI/forskrift/1998-11-26-1091/§9" data-name="§9" data-partID="§9" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Etterbetaling, tilbakebetaling eller trekk ved feil utbetaling til eggpakkeri</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Feil i utbetaling til eggpakkeri skal korrigeres, enten ved etterbetaling, tilbakebetaling eller trekk i senere utbetalinger av tilskudd til eggproduksjon. Krav kan fremmes selv om feilen ikke skyldes eggpakkeriet.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Dersom feil opplysninger fra eggpakkeri har ført til for mye utbetalt tilskudd, kan det kreves rente i henhold til lov av 17. desember 1976 nr. 100 om renter ved forsinket betaling m.m.</article></article><article class="legalArticle" data-lovdata-URL="LTI/forskrift/1998-11-26-1091/§10" data-name="§10" data-partID="§10" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Avkorting ved feilopplysninger, trekk eller tilbakebetaling overfor bruker</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Feil i utbetaling som skyldes bruker skal rettes ved tilbakebetaling eller trekk i senere utbetalinger av tilskudd for egg og/eller andre tilskudd til bruker og ektefelle/samboer/registrert partner som gjelder samme driftsenhet. Krav om tilbakebetaling kan fremmes selv om brukeren har mottatt utbetalingen i aktsom god tro.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Er det gitt feil opplysninger fra bruker, kan det samlede tilskuddet brukeren har krav på avkortes med et beløp tilsvarende merutbetalingen brukeren ville ha oppnådd ved å gi feil opplysninger. Dette gjelder selv om opplysningene er gitt i aktsom god tro.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Dersom driftsenheten har vært drevet i strid med gjeldende lover og forskrifter som regulerer eggproduksjon, kan alt tilskudd trekkes eller kreves tilbakebetalt. Dette gjelder selv om det ikke er regnet ut tilskudd for den ulovlige produksjonen.</article><article class="legalP" data-absoluteaddress="/kapittel/3/paragraf/2/ledd/4/" id="kapittel-3-paragraf-2-ledd-4">Er det ikke betalt omsetningsavgift på egg, kan denne avgiften bli trukket i tilskudd gitt i medhold av denne forskriften.</article><article class="legalP" data-absoluteaddress="/kapittel/3/paragraf/2/ledd/5/" id="kapittel-3-paragraf-2-ledd-5">Dersom feil opplysninger fra bruker har ført til for mye utbetalt tilskudd, kan det kreves rente i henhold til lov av 17. desember 1976 nr. 100 om renter ved forsinket betaling m.m. Det samme gjelder dersom brukeren burde ha visst at utbetalingen var feil.</article></article><article class="legalArticle" data-lovdata-URL="LTI/forskrift/1998-11-26-1091/§11" data-name="§11" data-partID="§11" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Omsetningsrådets sekretariat, Landbruksdepartementet og Riksrevisjonen kan iverksette de kontrolltiltak som ansees som nødvendige. Det kan foretas kontroll av alle opptegnelser og bokføringer i forbindelse med tilskuddsordningen.</article></article><article class="legalArticle" data-lovdata-URL="LTI/forskrift/1998-11-26-1091/§12" data-name="§12" data-partID="§12" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Omsetningsrådets sekretariat kan gjøre unntak fra bestemmelsene i denne forskriften når særlige grunner tilsier det. Søknader om dispensasjon skal sendes til Omsetningsrådets sekretariat.</article></article><article class="legalArticle" data-lovdata-URL="LTI/forskrift/1998-11-26-1091/§13" data-name="§13" data-partID="§13" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Klage</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Vedtak fattet i medhold av denne forskriften kan påklages til Landbruksdepartementet etter lov av 10. februar 1967 om behandlingsmåten i forvaltningssaker (forvaltningsloven) kapittel VI. Fristen for å klage er 3 uker fra det tidspunkt underretning om vedtaket er kommet fram til vedkommende part.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">Eventuelle klager sendes Landbruksdepartementet via Omsetningsrådets sekretariat.</article></article><article class="legalArticle" data-lovdata-URL="LTI/forskrift/1998-11-26-1091/§14" data-name="§14" data-partID="§14" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Denne forskriften gjelder fra 1. desember 1998.</article></article></section></main></body></html>