<!DOCTYPE html><html lang="no"><head><title>Lov om endringer i lov av 24. oktober 1946 nr. 2 om barnetrygd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:27</dd><dt class="legacyID">Datokode</dt><dd class="legacyID">LOV-1998-06-18-39</dd><dt class="dokid">DokumentID</dt><dd class="dokid">LTI/lov/1998-06-18-39</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 10</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1946-10-24-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1998-07-03</dd><dt class="titleShort">Korttittel</dt><dd class="titleShort">Endringslov til barnetrygdloven</dd><dt class="title">Tittel</dt><dd class="title">Lov om endringer i lov av 24. oktober 1946 nr. 2 om barnetrygd.</dd><dt class="miscInformation">Annet om dokumentet</dt><dd class="miscInformation">Ot.prp.nr.47 (1997–1998), Innst.O.nr.52 (1997–1998), Besl.O.nr.57 (1997–1998). Odels- og lagtingsvedtak hhv. 19. mai og 4. juni 1998. Fremmet av Barne- og familiedepartementet.</dd><dt class="refid">RefID</dt><dd class="refid">lov/1998-06-18-39</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 24. oktober 1946 nr. 2 om barnetrygd.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1998-06-18-39" id="dokument"><h1>Lov om endringer i lov av 24. oktober 1946 nr. 2 om barnetrygd.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1998-06-18-39/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 24. oktober 1946 nr. 2 om barnetrygd gjøres det følgende endringer:</article> <article class="defaultP" margin-top="true">§ 3 andre ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Trygden løper dog ikke for lenger tid tilbake enn tre år før den kalendermåned hvori krav som nevnt i § 6 andre ledd er mottatt av trygdekontoret.</article> <article class="defaultP" margin-top="true">§ 3 fjerde ledd oppheves.</article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Barnetrygd for barn som fødes i Norge ytes uten at krav må framsettes.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Krav må likevel framsettes på skjema fastsatt av Rikstrygdeverket, dersom:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">barnets mor ikke er registrert som bosatt i Norge i henhold til lov av 16. januar 1970 nr. 1 om folkeregistrering,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/4/punkt/2/" id="kapittel-1-ledd-4-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/4/punkt/2/ledd/1/" id="kapittel-1-ledd-4-punkt-2-ledd-1">barnet er eldre enn seks måneder når rett til barnetrygd inntrer, selv om barnet tidligere har vært berettiget til barnetrygd fra Norge,</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/ledd/4/punkt/3/" id="kapittel-1-ledd-4-punkt-3"><span class="data-originalId">c.</span><article class="legalP" data-absoluteaddress="/kapittel/1/ledd/4/punkt/3/ledd/1/" id="kapittel-1-ledd-4-punkt-3-ledd-1">stønadsmottakeren har krav på barnetrygd for ett barn mer enn det faktiske barnetall i medhold av § 2 andre og tredje ledd, eller</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/ledd/4/punkt/4/" id="kapittel-1-ledd-4-punkt-4"><span class="data-originalId">d.</span><article class="legalP" data-absoluteaddress="/kapittel/1/ledd/4/punkt/4/ledd/1/" id="kapittel-1-ledd-4-punkt-4-ledd-1">rett til barnetrygd skal vurderes etter EØS-avtalens regler eller regler i andre trygdeavtaler.</article></article></li></ul></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Det trygdekontor som søkeren henvender seg til plikter å gi nødvendig rettleiing.</article> <article class="defaultP" margin-top="true">§ 7 oppheves.</article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Når krav på barnetrygd må settes fram etter § 6 andre ledd skal kravet i alminnelighet settes fram av den som forsørger barnet. Har begge foreldrene omsorgen for barnet, settes kravet fram av en av dem. Har bare den ene av foreldrene omsorgen, settes kravet fram av denne.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Rikstrygdeverket gir nærmere regler om hvem som skal sette fram kravet i andre tilfeller der forsørgeren ikke har omsorgen for barnet.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1998-06-18-39/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft fra den tid Kongen bestemmer.</article></section></main></body></html>