<!DOCTYPE html><html lang="no"><head><title>Forskrift om opptak til videreutdanning i psykisk helsearbeid ved Høgskolen i Vestfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:12</dd><dt class="legacyID">Datokode</dt><dd class="legacyID">FOR-1998-06-24-597</dd><dt class="dokid">DokumentID</dt><dd class="dokid">LTI/forskrift/1998-06-24-597</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 11</dd><dt class="dateInForce">I kraft fra</dt><dd class="dateInForce">1998-06-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§37</li><li>forskrift/1998-03-11-243</li></ul></dd><dt class="dateOfPublication">Kunngjort</dt><dd class="dateOfPublication">1998-07-13</dd><dt class="title">Tittel</dt><dd class="title">Forskrift om opptak til videreutdanning i psykisk helsearbeid ved Høgskolen i Vestfold.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Vestfold 24. juni 1998 med hjemmel i lov av 12. mai 1995 nr. 22 om universiteter og høgskoler § 37 og delegeringsvedtak av 11. mars 1998 nr. 243.</dd><dt class="refid">RefID</dt><dd class="refid">forskrift/1998-06-24-597</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til videreutdanning i psykisk helsearbeid ved Høgskolen i Vestfold.<ul class="tocSubUl"><li>I<ul class="tocSubUl"><li>§ 1. Minstekrav for opptak</li><li>§ 2. Generelle konkurranseregler</li><li>§ 3. Opptak på særskilte vilkår</li><li>§ 4. Andre bestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-06-24-597" id="dokument"><h1>Forskrift om opptak til videreutdanning i psykisk helsearbeid ved Høgskolen i Vestfold.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-06-24-597/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1998-06-24-597/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Minstekrav for opptak</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">For å kunne bli tatt opp til videreutdanning i psykisk helsearbeid må søkerne fylle følgende minstekrav:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">ha generell studiekompetanse</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">ha gjennomført 3-årig høgskoleutdanning i helse- og sosialfag med norsk offentlig godkjenning. De fagspesifikke fordypningsenhetene i fysioterapi, sosialt arbeid og sykepleie bygger på 3-årig høgskoleutdanning i de enkelte fagene</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">ha minimum 2 års praksis i direkte pasient/klientarbeid etter fullført grunnutdanning i helse- og sosialfag.</article></article></li></ul></article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Praksiskravet kan fravikes dersom det er ledige studieplasser.</article></article><article class="legalArticle" data-lovdata-URL="LTI/forskrift/1998-06-24-597/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Generelle konkurranseregler</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Er det flere søkere enn det er studieplasser, rangeres søkerne etter konkurransepoeng. Konkurransepoeng fremkommer som summen av karakterpoeng, praksispoeng og poeng for høyere utdanning ut over minstekravet. Hver av delsummene regnes ut med en desimal.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Når flere søkere har lik poengsum, går eldre foran yngre.<p class="leddfortsettelse"><i>Beregning av karakterpoeng</i></p></article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Karakterpoeng beregnes ut fra det vitnemål som kvalifiserer for opptak etter § 1.<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/2/ledd/3/punkt/1/" id="kapittel-1-paragraf-2-ledd-3-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/2/ledd/3/punkt/1/ledd/1/" id="kapittel-1-paragraf-2-ledd-3-punkt-1-ledd-1">Karakterskala fra 1 – 4, hvor 1 er best<br />Karakter 1.0 – 2.5 = 4 poeng<br />Karakter 2.6 – 3.5 = 2 poeng<br />Karakter 3.6 – 4.0 = 0 poeng</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/2/ledd/3/punkt/2/" id="kapittel-1-paragraf-2-ledd-3-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/2/ledd/3/punkt/2/ledd/1/" id="kapittel-1-paragraf-2-ledd-3-punkt-2-ledd-1">Karakterskala fra 1 – 4, hvor 4 er best<br />Karakter 4.0 – 2.5 = 4 poeng<br />Karakter 2.4 – 1.5 = 2 poeng<br />Karakter 1.4 – 1.0 = 0 poeng</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/paragraf/2/ledd/3/punkt/3/" id="kapittel-1-paragraf-2-ledd-3-punkt-3"><span class="data-originalId">c.</span><article class="legalP" data-absoluteaddress="/kapittel/1/paragraf/2/ledd/3/punkt/3/ledd/1/" id="kapittel-1-paragraf-2-ledd-3-punkt-3-ledd-1">Karakterskala bestått/ikke bestått:<br />Karakter bestått = 3 poeng</article></article></li></ul></article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Karakterpoengene summeres, og deles på antall karakterer. Dette gir endelig karakterpoeng.</article> <article class="defaultP" margin-top="true"><i>Praksispoeng</i></article><article class="legalP" data-absoluteaddress="/kapittel/1/paragraf/2/ledd/5/" id="kapittel-1-paragraf-2-ledd-5">Yrkeserfaring etter avlagt eksamen som helse- og sosialarbeider ut over minstekravet, 2 år, gir 3 poeng pr. år i inntil 3 år.</article><article class="legalP" data-absoluteaddress="/kapittel/1/paragraf/2/ledd/6/" id="kapittel-1-paragraf-2-ledd-6">Annen relevant arbeidserfaring etter endt grunnutdanning i helse- og sosialfag (f. eks. omsorgsarbeid), gir 1 poeng pr. år i inntil 3 år.</article><article class="legalP" data-absoluteaddress="/kapittel/1/paragraf/2/ledd/7/" id="kapittel-1-paragraf-2-ledd-7">Praksisperioder av mindre enn 3 mnd. sammenhengende varighet, eller med stillingsomfang mindre enn 40%, teller ikke. Øvrig deltidsarbeid omregnes til fulltid i henhold til stillingsandel.</article><article class="legalP" data-absoluteaddress="/kapittel/1/paragraf/2/ledd/8/" id="kapittel-1-paragraf-2-ledd-8">Samlet poengsum for praksis kan maksimalt være 9 poeng.</article> <article class="defaultP" margin-top="true"><i>Poeng for høyere utdanning ut over minstekravet</i></article><article class="legalP" data-absoluteaddress="/kapittel/1/paragraf/2/ledd/9/" id="kapittel-1-paragraf-2-ledd-9">Studier med avlagt og bestått eksamen ut over minstekravet gir 3 poeng for hvert normert studieår (20 vekttall).</article><article class="legalP" data-absoluteaddress="/kapittel/1/paragraf/2/ledd/10/" id="kapittel-1-paragraf-2-ledd-10">Sykehusinterne videreutdanninger (f. eks. anestesi, intensiv, onkologi, pediatri) gir 3 poeng.</article><article class="legalP" data-absoluteaddress="/kapittel/1/paragraf/2/ledd/11/" id="kapittel-1-paragraf-2-ledd-11">Samlet poengsum for høgere utdanning kan maksimalt være 6 poeng.</article></article><article class="legalArticle" data-lovdata-URL="LTI/forskrift/1998-06-24-597/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Opptak på særskilte vilkår</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Inntil 10% av søkerne kan opptas på særskilte vilkår, dvs. utenom poengreglene. Disse søkerne må oppfylle minstekravene. Grunnlag for opptak utenom poengreglene kan bl.a. være:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">særskilte forhold ved søkerens arbeids- eller familiesituasjon</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">yrkes- og utdanningssituasjon som det er vanskelig å poengberegne.</article></article></li></ul></article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Søkeren må selv be om å bli behandlet særskilt og må dokumentere grunnene til spesiell behandling med bekreftede attester.</article></article><article class="legalArticle" data-lovdata-URL="LTI/forskrift/1998-06-24-597/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Andre bestemmelser</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Alle vedlegg som skal gi grunnlag for opptak må følge søknaden.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Klage på vedtak om opptak sendes Høgskolen i Vestfold.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Forvaltningslovens kap VI om klagefrist og behandling gjelder.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-06-24-597/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft straks.</article></section></main></body></html>