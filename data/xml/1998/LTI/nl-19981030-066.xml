<!DOCTYPE html><html lang="no"><head><title>Lov om endringer i lov av 11. juni 1993 nr. 101 om luftfart (EØS-tilpasning).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:31</dd><dt class="legacyID">Datokode</dt><dd class="legacyID">LOV-1998-10-30-66</dd><dt class="dokid">DokumentID</dt><dd class="dokid">LTI/lov/1998-10-30-66</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 19</dd><dt class="dateInForce">I kraft fra</dt><dd class="dateInForce">1998-11-01</dd><dt class="changesToDocuments">Endrer</dt><dd class="changesToDocuments"><ul><li>lov/1993-06-11-101</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1998-11-23</dd><dt class="titleShort">Korttittel</dt><dd class="titleShort">Endringslov til luftfartsloven</dd><dt class="title">Tittel</dt><dd class="title">Lov om endringer i lov av 11. juni 1993 nr. 101 om luftfart (EØS-tilpasning).</dd><dt class="miscInformation">Annet om dokumentet</dt><dd class="miscInformation">Ot.prp.nr.70 (1997–1998), Innst.O.nr.2 (1998–1999), Besl.O.nr.1 (1998–1999). Odels- og lagtingsvedtak hhv. 22. og 27. oktober 1998. Fremmet av Justis- og politidepartementet.</dd><dt class="refid">RefID</dt><dd class="refid">lov/1998-10-30-66</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 11. juni 1993 nr. 101 om luftfart (EØS-tilpasning).<ul class="tocSubUl"><li>I.</li><li>II.</li><li>Rådsforordning (EF) nr. 2027/97 av 9. oktober 1997 om luftfartsselskapers erstatningsansvar ved ulykker<ul class="tocSubUl"><li>RÅDET FOR DEN EUROPEISKE UNION HAR –</li><li>VEDTATT DENNE FORORDNING:</li></ul></li></ul></li></ul></dd></dl></header><main class="documentBody" data-lovdata-URL="LTI/lov/1998-10-30-66" id="dokument"><h1>Lov om endringer i lov av 11. juni 1993 nr. 101 om luftfart (EØS-tilpasning).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1998-10-30-66/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 11. juni 1993 nr. 101 om luftfart (luftfartsloven) gjøres følgende endringer:</article> <article class="defaultP" margin-top="true">Ny § 10-17 a skal lyde:<p class="leddfortsettelse"><strong>§ 10-17 a.</strong> <i>EØS-regler</i></p></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">EØS-avtalen vedlegg XIII (rådsforordning (EF) nr. 2027/97 om luftfartsselskapers erstatningsansvar ved ulykker) gjelder som lov, med den EØS-tilpasning som følger av vedlegg XIII, protokoll 1 til avtalen og avtalen for øvrig. For tap som overstiger ansvarsgrensen i forordningen artikkel 3 nr. 2, er fraktføreren ansvarlig med mindre han godtgjør at han selv og hans folk har tatt alle nødvendige forholdsregler for å unngå tapet, eller at dette ikke har vært mulig for dem.</article> <article class="defaultP" margin-top="true">§ 10-22 nytt annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Første ledd gjelder ikke for ansvar etter EØS-avtalen vedlegg XIII (rådsforordning (EF) nr. 2027/97 om luftfartsselskapers erstatningsansvar ved ulykker), jf. § 10-17 a.</article> <article class="defaultP" margin-top="true">§ 10-22 annet til syvende ledd blir tredje til åttende ledd.</article> <article class="defaultP" margin-top="true">§ 10-24 nytt annet ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Første ledd gjelder ikke for ansvar etter EØS-avtalen vedlegg XIII (rådsforordning (EF) nr. 2027/97 om luftfartsselskapers erstatningsansvar ved ulykker), jf. § 10-17 a.</article> <article class="defaultP" margin-top="true">§ 10-33 annet ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Har den avtalesluttende fraktfører påtatt seg forpliktelser ut over dem som er fastsatt i dette kapittel, eller har passasjer eller avsender oppgitt en særlig interesse i samsvar med § 10-22 tredje ledd, får dette ikke virkning i forhold til den utførende fraktfører med mindre det er godtatt av ham.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1998-10-30-66/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft 1. november 1998.</article></section><section class="section" data-name="kapR" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1998-10-30-66/KAPITTEL_3" data-partID="k3"><h2>Rådsforordning (EF) nr. 2027/97 av 9. oktober 1997 om luftfartsselskapers erstatningsansvar ved ulykker</h2><section class="section" data-name="kapR" data-section-type="default" data-absoluteaddress="/kapittel/3/kapittel/1/" id="kapittel-3-kapittel-1" data-lovdata-URL="LTI/lov/1998-10-30-66/KAPITTEL_3-1" data-partID="k3-1"><h3>RÅDET FOR DEN EUROPEISKE UNION HAR –</h3><article class="legalP" data-absoluteaddress="/kapittel/3/kapittel/1/ledd/1/" id="kapittel-3-kapittel-1-ledd-1">under henvisning til traktaten om opprettelse av Det europeiske fellesskap, særlig artikkel 84 nr. 2,</article><article class="legalP" data-absoluteaddress="/kapittel/3/kapittel/1/ledd/2/" id="kapittel-3-kapittel-1-ledd-2">under henvisning til forslag fra Kommisjonen,<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" data-absoluteaddress="/kapittel/3/kapittel/1/ledd/3/" id="kapittel-3-kapittel-1-ledd-3">under henvisning til uttalelse fra Den økonomiske og sosiale komité,<sup class="footnotereference" data-footnotereferencevalue="2" data-unique-footnote-counter="2">2</sup></article><article class="legalP" data-absoluteaddress="/kapittel/3/kapittel/1/ledd/4/" id="kapittel-3-kapittel-1-ledd-4">etter framgangsmåten fastsatt i traktatens artikkel 189 C<sup class="footnotereference" data-footnotereferencevalue="3" data-unique-footnote-counter="3">3</sup> og</article><article class="legalP" data-absoluteaddress="/kapittel/3/kapittel/1/ledd/5/" id="kapittel-3-kapittel-1-ledd-5">ut fra følgende betraktninger:<ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/3/kapittel/1/ledd/5/punkt/1/" id="kapittel-3-kapittel-1-ledd-5-punkt-1"><span class="data-originalId">(1)</span><article class="legalP" data-absoluteaddress="/kapittel/3/kapittel/1/ledd/5/punkt/1/ledd/1/" id="kapittel-3-kapittel-1-ledd-5-punkt-1-ledd-1">Innenfor rammen av den felles transportpolitikk er det nødvendig å bedre beskyttelsen av passasjerer som blir utsatt for luftfartsulykker.</article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/3/kapittel/1/ledd/5/punkt/2/" id="kapittel-3-kapittel-1-ledd-5-punkt-2"><span class="data-originalId">(2)</span><article class="legalP" data-absoluteaddress="/kapittel/3/kapittel/1/ledd/5/punkt/2/ledd/1/" id="kapittel-3-kapittel-1-ledd-5-punkt-2-ledd-1">Reglene om erstatningsansvar ved luftfartsulykker er omhandlet i overenskomsten om innføring av visse ensartede regler om internasjonal luftbefordring, undertegnet i Warszawa 12. oktober 1929, eller i overenskomsten slik den er endret i Haag 28. september 1955 samt i konvensjonen som ble vedtatt 18. september 1961 i Guadalajara, alt etter hvilken som får anvendelse, hver av dem heretter kalt «Warszawa-overenskomsten». Warszawa-overenskomsten anvendes over hele verden til beste for både passasjerer og luftfartsselskaper.</article></article></li><li data-li-identifier="(3)" data-name="(3)"><article class="listArticle" data-absoluteaddress="/kapittel/3/kapittel/1/ledd/5/punkt/3/" id="kapittel-3-kapittel-1-ledd-5-punkt-3"><span class="data-originalId">(3)</span><article class="legalP" data-absoluteaddress="/kapittel/3/kapittel/1/ledd/5/punkt/3/ledd/1/" id="kapittel-3-kapittel-1-ledd-5-punkt-3-ledd-1">De ansvarsgrensene som er fastsatt i Warszawa-overenskomsten, er for lave etter dagens økonomiske og sosiale forhold og fører ofte til langvarige rettssaker som skader luftfartens omdømme. Medlemsstatene har derfor hver for seg hevet ansvarsgrensene og dermed skapt ulike transportvilkår i det indre luftfartsmarked.</article></article></li><li data-li-identifier="(4)" data-name="(4)"><article class="listArticle" data-absoluteaddress="/kapittel/3/kapittel/1/ledd/5/punkt/4/" id="kapittel-3-kapittel-1-ledd-5-punkt-4"><span class="data-originalId">(4)</span><article class="legalP" data-absoluteaddress="/kapittel/3/kapittel/1/ledd/5/punkt/4/ledd/1/" id="kapittel-3-kapittel-1-ledd-5-punkt-4-ledd-1">Dessuten gjelder Warszawa-overenskomsten bare for internasjonal luftfart. I det indre luftfartsmarked skjelnes det ikke lenger mellom innenriks- og utenriksflyging. Det vil derfor være hensiktsmessig at erstatningsansvaret for innenriks- og utenriksflyging har samme omfang og karakter.</article></article></li><li data-li-identifier="(5)" data-name="(5)"><article class="listArticle" data-absoluteaddress="/kapittel/3/kapittel/1/ledd/5/punkt/5/" id="kapittel-3-kapittel-1-ledd-5-punkt-5"><span class="data-originalId">(5)</span><article class="legalP" data-absoluteaddress="/kapittel/3/kapittel/1/ledd/5/punkt/5/ledd/1/" id="kapittel-3-kapittel-1-ledd-5-punkt-5-ledd-1">En fullstendig gjennomgåelse og revisjon av Warszawa-overenskomsten har lenge vært påkrevd og vil på lang sikt være en mer ensartet og gjennomførlig løsning når det gjelder luftfartsselskapers erstatningsansvar ved ulykker. Bestrebelsene på å heve de ansvarsgrensene som er fastsatt i Warszawa-overenskomsten, bør fortsette gjennom forhandlinger på multilateralt plan.</article></article></li><li data-li-identifier="(6)" data-name="(6)"><article class="listArticle" data-absoluteaddress="/kapittel/3/kapittel/1/ledd/5/punkt/6/" id="kapittel-3-kapittel-1-ledd-5-punkt-6"><span class="data-originalId">(6)</span><article class="legalP" data-absoluteaddress="/kapittel/3/kapittel/1/ledd/5/punkt/6/ledd/1/" id="kapittel-3-kapittel-1-ledd-5-punkt-6-ledd-1">I samsvar med nærhetsprinsippet er det ønskelig med en innsats på fellesskapsplan for å oppnå en harmonisering av luftfartsselskapers erstatningsansvar, som igjen kan tjene som retningslinje for bedret beskyttelse av passasjerer på verdensplan.</article></article></li><li data-li-identifier="(7)" data-name="(7)"><article class="listArticle" data-absoluteaddress="/kapittel/3/kapittel/1/ledd/5/punkt/7/" id="kapittel-3-kapittel-1-ledd-5-punkt-7"><span class="data-originalId">(7)</span><article class="legalP" data-absoluteaddress="/kapittel/3/kapittel/1/ledd/5/punkt/7/ledd/1/" id="kapittel-3-kapittel-1-ledd-5-punkt-7-ledd-1">Det vil være hensiktsmessig å oppheve alle økonomiske ansvarsgrenser fastsatt i Warszawa-overenskomstens artikkel 22 nr. 1, eller andre rettslige eller avtalefestede begrensninger, i samsvar med utviklingen på internasjonalt plan.</article></article></li><li data-li-identifier="(8)" data-name="(8)"><article class="listArticle" data-absoluteaddress="/kapittel/3/kapittel/1/ledd/5/punkt/8/" id="kapittel-3-kapittel-1-ledd-5-punkt-8"><span class="data-originalId">(8)</span><article class="legalP" data-absoluteaddress="/kapittel/3/kapittel/1/ledd/5/punkt/8/ledd/1/" id="kapittel-3-kapittel-1-ledd-5-punkt-8-ledd-1">For å unngå at ofre for ulykker ikke får erstatning, bør EF-luftfartsselskaper ikke kunne påberope seg Warszawa-overenskomstens artikkel 20 nr. 1 i forbindelse med krav om skadeserstatning som følge av at en passasjer er blitt drept eller skadd på legeme eller helbred som omhandlet i artikkel 17 i Warszawa-overenskomsten, dersom kravet ligger innenfor en viss grense.</article></article></li><li data-li-identifier="(9)" data-name="(9)"><article class="listArticle" data-absoluteaddress="/kapittel/3/kapittel/1/ledd/5/punkt/9/" id="kapittel-3-kapittel-1-ledd-5-punkt-9"><span class="data-originalId">(9)</span><article class="legalP" data-absoluteaddress="/kapittel/3/kapittel/1/ledd/5/punkt/9/ledd/1/" id="kapittel-3-kapittel-1-ledd-5-punkt-9-ledd-1">EF-luftfartsselskaper kan fritas for erstatningsansvar dersom den berørte passasjeren har medvirket til skaden ved egen uaktsomhet.</article></article></li><li data-li-identifier="(10)" data-name="(10)"><article class="listArticle" data-absoluteaddress="/kapittel/3/kapittel/1/ledd/5/punkt/10/" id="kapittel-3-kapittel-1-ledd-5-punkt-10"><span class="data-originalId">(10)</span><article class="legalP" data-absoluteaddress="/kapittel/3/kapittel/1/ledd/5/punkt/10/ledd/1/" id="kapittel-3-kapittel-1-ledd-5-punkt-10-ledd-1">Det er nødvendig å klargjøre de forpliktelser som følger av denne forordning på bakgrunn av artikkel 7 i rådsforordning (EØF) nr. 2407/92 av 23. juli 1992 om lisenser til luftfartsselskaper.<sup class="footnotereference" data-footnotereferencevalue="4" data-unique-footnote-counter="4">4</sup> I så henseende bør EF-luftfartsselskaper være forsikret opptil en viss grense fastsatt i denne forordning.</article></article></li><li data-li-identifier="(11)" data-name="(11)"><article class="listArticle" data-absoluteaddress="/kapittel/3/kapittel/1/ledd/5/punkt/11/" id="kapittel-3-kapittel-1-ledd-5-punkt-11"><span class="data-originalId">(11)</span><article class="legalP" data-absoluteaddress="/kapittel/3/kapittel/1/ledd/5/punkt/11/ledd/1/" id="kapittel-3-kapittel-1-ledd-5-punkt-11-ledd-1">EF-luftfartsselskaper bør alltid kunne reise krav mot tredjemenn.</article></article></li><li data-li-identifier="(12)" data-name="(12)"><article class="listArticle" data-absoluteaddress="/kapittel/3/kapittel/1/ledd/5/punkt/12/" id="kapittel-3-kapittel-1-ledd-5-punkt-12"><span class="data-originalId">(12)</span><article class="legalP" data-absoluteaddress="/kapittel/3/kapittel/1/ledd/5/punkt/12/ledd/1/" id="kapittel-3-kapittel-1-ledd-5-punkt-12-ledd-1">Rask utbetaling av et forskuddsbeløp kan være til stor hjelp for skadde passasjerer eller erstatningsberettigede personer, for å dekke umiddelbare kostnader etter en luftfartsulykke.</article></article></li><li data-li-identifier="(13)" data-name="(13)"><article class="listArticle" data-absoluteaddress="/kapittel/3/kapittel/1/ledd/5/punkt/13/" id="kapittel-3-kapittel-1-ledd-5-punkt-13"><span class="data-originalId">(13)</span><article class="legalP" data-absoluteaddress="/kapittel/3/kapittel/1/ledd/5/punkt/13/ledd/1/" id="kapittel-3-kapittel-1-ledd-5-punkt-13-ledd-1">Reglene om erstatningsansvarets karakter og begrensning dersom en passasjer blir drept eller skadd på legeme eller helbred, inngår i transportvilkårene i transportavtalen mellom luftfartsselskapet og passasjeren. For å minske risikoen for konkurransevridning bør luftfartsselskaper fra tredjestater gi passasjerene tilstrekkelige opplysninger om sine transportvilkår.</article></article></li><li data-li-identifier="(14)" data-name="(14)"><article class="listArticle" data-absoluteaddress="/kapittel/3/kapittel/1/ledd/5/punkt/14/" id="kapittel-3-kapittel-1-ledd-5-punkt-14"><span class="data-originalId">(14)</span><article class="legalP" data-absoluteaddress="/kapittel/3/kapittel/1/ledd/5/punkt/14/ledd/1/" id="kapittel-3-kapittel-1-ledd-5-punkt-14-ledd-1">Det er hensiktsmessig og nødvendig å gjennomgå de økonomiske begrensningene i denne forordning på nytt for å ta hensyn til den økonomiske utviklingen og utviklingen i internasjonale fora.</article></article></li><li data-li-identifier="15)" data-name="15)"><article class="listArticle" data-absoluteaddress="/kapittel/3/kapittel/1/ledd/5/punkt/15/" id="kapittel-3-kapittel-1-ledd-5-punkt-15"><span class="data-originalId">15)</span><article class="legalP" data-absoluteaddress="/kapittel/3/kapittel/1/ledd/5/punkt/15/ledd/1/" id="kapittel-3-kapittel-1-ledd-5-punkt-15-ledd-1">Den internasjonale organisasjon for sivil luftfart (ICAO) holder for tiden på med å revidere Warszawa-overenskomsten. Inntil resultatet av revisjonen foreligger vil midlertidige fellesskapstiltak gi passasjerene bedre beskyttelse. Rådet bør ta denne forordning opp til ny vurdering snarest mulig etter at ICAO har revidert Warszawa-overenskomsten –</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EFT. C 104 av 10.4.1996, s. 18 og EFT. C 29 av 30.1.1997, s. 10.</article><article class="footnote" data-name="2" data-unique-footnote-counter="2"><span class="footnoteLabel">2</span> EFT. C 212 av 22.7.1996, s. 38.</article><article class="footnote" data-name="3" data-unique-footnote-counter="3"><span class="footnoteLabel">3</span> Europaparlamentsuttalelse av 17. september 1996 (EFT. C 320 av 28.10.1996, s. 30), Rådets felles holdning av 24. februar 1997 (EFT. C 123 av 21.4.1997, s. 89) og europaparlamentsbeslutning av 29. mai 1997 (EFT. C 182 av 16.6.1997).</article><article class="footnote" data-name="4" data-unique-footnote-counter="4"><span class="footnoteLabel">4</span> EFT. L 240 av 24.8.1992, s. 1.</article></footer></section><section class="section" data-section-type="default" data-absoluteaddress="/kapittel/3/kapittel/2/" id="kapittel-3-kapittel-2" data-lovdata-URL="LTI/lov/1998-10-30-66/KAPITTEL_3-2" data-partID="k3-2"><h3>VEDTATT DENNE FORORDNING:</h3><article class="defaultP"><i>Artikkel 1</i></article><article class="legalP" data-absoluteaddress="/kapittel/3/kapittel/2/ledd/1/" id="kapittel-3-kapittel-2-ledd-1">I denne forordning fastsettes EF-luftfartsselskapers forpliktelser til å yte skadeserstatning til passasjerer ved ulykker dersom en passasjer blir drept eller skadd på legeme eller helbred, forutsatt at ulykken som forårsaket skaden fant sted om bord i et luftfartøy eller i forbindelse med på- eller avstigning.</article><article class="legalP" data-absoluteaddress="/kapittel/3/kapittel/2/ledd/2/" id="kapittel-3-kapittel-2-ledd-2">I denne forordning klargjøres også visse forsikringskrav for EF-luftfartsselskaper.</article><article class="legalP" data-absoluteaddress="/kapittel/3/kapittel/2/ledd/3/" id="kapittel-3-kapittel-2-ledd-3">I denne forordning fastsettes videre krav til de opplysninger som skal gis av luftfartsselskaper som er etablert utenfor Fellesskapet, og som har flyginger til, fra eller innenfor Fellesskapet.</article> <article class="defaultP" margin-top="true"><i>Artikkel 2</i></article><article class="numberedLegalP" data-numerator="1" data-absoluteaddress="/kapittel/3/kapittel/2/nummer/1/" id="kapittel-3-kapittel-2-nummer-1">1. I denne forordning menes med<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/kapittel/2/nummer/1/punkt/1/" id="kapittel-3-kapittel-2-nummer-1-punkt-1"><span class="data-originalId">a)</span><article class="legalP" data-absoluteaddress="/kapittel/3/kapittel/2/nummer/1/punkt/1/ledd/1/" id="kapittel-3-kapittel-2-nummer-1-punkt-1-ledd-1">«luftfartsselskap»: et lufttransportforetak som har gyldig lisens,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/kapittel/2/nummer/1/punkt/2/" id="kapittel-3-kapittel-2-nummer-1-punkt-2"><span class="data-originalId">b)</span><article class="legalP" data-absoluteaddress="/kapittel/3/kapittel/2/nummer/1/punkt/2/ledd/1/" id="kapittel-3-kapittel-2-nummer-1-punkt-2-ledd-1">«EF-luftfartsselskap»: et luftfartsselskap som har gyldig lisens utstedt av en medlemsstat i samsvar med bestemmelsene i forordning (EØF) nr. 2407/92,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/kapittel/2/nummer/1/punkt/3/" id="kapittel-3-kapittel-2-nummer-1-punkt-3"><span class="data-originalId">c)</span><article class="legalP" data-absoluteaddress="/kapittel/3/kapittel/2/nummer/1/punkt/3/ledd/1/" id="kapittel-3-kapittel-2-nummer-1-punkt-3-ledd-1">«person som har rett til erstatning»: en passasjer eller enhver person som etter gjeldende rett har rett til å reise krav i forbindelse med en passasjer,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/3/kapittel/2/nummer/1/punkt/4/" id="kapittel-3-kapittel-2-nummer-1-punkt-4"><span class="data-originalId">d)</span><article class="legalP" data-absoluteaddress="/kapittel/3/kapittel/2/nummer/1/punkt/4/ledd/1/" id="kapittel-3-kapittel-2-nummer-1-punkt-4-ledd-1">«ECU»: den regneenhet som anvendes ved oppstilling av De europeiske fellesskaps alminnelige budsjett i samsvar med traktatens artikkel 207 og 209,</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/3/kapittel/2/nummer/1/punkt/5/" id="kapittel-3-kapittel-2-nummer-1-punkt-5"><span class="data-originalId">e)</span><article class="legalP" data-absoluteaddress="/kapittel/3/kapittel/2/nummer/1/punkt/5/ledd/1/" id="kapittel-3-kapittel-2-nummer-1-punkt-5-ledd-1">«STR»: spesiell trekkrettighet som er fastsatt av Det internasjonale valutafond,</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/3/kapittel/2/nummer/1/punkt/6/" id="kapittel-3-kapittel-2-nummer-1-punkt-6"><span class="data-originalId">f)</span><article class="legalP" data-absoluteaddress="/kapittel/3/kapittel/2/nummer/1/punkt/6/ledd/1/" id="kapittel-3-kapittel-2-nummer-1-punkt-6-ledd-1">«Warszawa-overenskomsten»: overenskomsten om innføring av visse ensartede regler om internasjonal luftbefordring, undertegnet i Warszawa 12. oktober 1929, eller Warszawa-overenskomsten slik den er endret i Haag 28. september 1955 samt tilleggskonvensjonen til Warszawa-overenskomsten vedtatt 18. september 1961 i Guadalajara – alt etter hvilken som får anvendelse på transportavtalen samt alle gjeldende internasjonale dokumenter som bygger på eller er knyttet til den.</article></article></li></ul></article><article class="numberedLegalP" data-numerator="2" data-absoluteaddress="/kapittel/3/kapittel/2/nummer/2/" id="kapittel-3-kapittel-2-nummer-2">2. Begreper i denne forordning som ikke er definert i nr. 1, skal tilsvare begrepene i Warszawa-overenskomsten.</article> <article class="defaultP" margin-top="true"><i>Artikkel 3</i><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/kapittel/2/nummer/2/punkt/1/" id="kapittel-3-kapittel-2-nummer-2-punkt-1"><span class="data-originalId">1.</span><article class="legalP" data-absoluteaddress="/kapittel/3/kapittel/2/nummer/2/punkt/1/ledd/1/" id="kapittel-3-kapittel-2-nummer-2-punkt-1-ledd-1"><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/kapittel/2/nummer/2/punkt/1/ledd/1/punkt/1/" id="kapittel-3-kapittel-2-nummer-2-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/kapittel/2/nummer/2/punkt/1/ledd/1/punkt/1/ledd/1/" id="kapittel-3-kapittel-2-nummer-2-punkt-1-ledd-1-punkt-1-ledd-1">Et EF-luftfartsselskaps erstatningsansvar dersom en passasjer blir drept eller skadd på legeme eller helbred ved en ulykke skal ikke være underlagt noen økonomisk begrensning, enten den er fastsatt i lov, konvensjon eller avtale.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/kapittel/2/nummer/2/punkt/1/ledd/1/punkt/2/" id="kapittel-3-kapittel-2-nummer-2-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/kapittel/2/nummer/2/punkt/1/ledd/1/punkt/2/ledd/1/" id="kapittel-3-kapittel-2-nummer-2-punkt-1-ledd-1-punkt-2-ledd-1">Med forsikringsplikten fastsatt i artikkel 7 i forordning (EØF) nr. 2407/92 menes et krav om at et EF-luftfartsselskap skal være forsikret for minst det erstatningsbeløp som er fastsatt i nr. 2, og utover det opptil et rimelig beløp.</article></article></li></ul></article></article></li></ul></article><article class="numberedLegalP" data-numerator="2" data-absoluteaddress="/kapittel/3/kapittel/2/nummer/3/" id="kapittel-3-kapittel-2-nummer-3">2. Et EF-luftfartsselskap kan ikke avvise eller begrense sitt erstatningsansvar for skader for et beløp på inntil 100000 STR ved å bevise at selskapet og dets ansatte har tatt alle nødvendige forholdsregler for å unngå skaden, eller at det var umulig for selskapet eller dets ansatte å ta slike forholdsregler.</article><article class="numberedLegalP" data-numerator="3" data-absoluteaddress="/kapittel/3/kapittel/2/nummer/4/" id="kapittel-3-kapittel-2-nummer-4">3. Uten hensyn til bestemmelsene i nr. 2 kan EF-luftfartsselskapet helt eller delvis fritas for erstatningsansvar i samsvar med gjeldende lovgivning dersom det beviser at den skadde eller drepte person ved uaktsomhet har forårsaket eller medvirket til skaden.</article> <article class="defaultP" margin-top="true"><i>Artikkel 4</i></article><article class="legalP" data-absoluteaddress="/kapittel/3/kapittel/2/ledd/4/" id="kapittel-3-kapittel-2-ledd-4">I tilfelle en passasjer blir drept eller skadd på legeme eller helbred ved en ulykke, skal ingen bestemmelse i denne forordning<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/kapittel/2/ledd/4/punkt/1/" id="kapittel-3-kapittel-2-ledd-4-punkt-1"><span class="data-originalId">a)</span><article class="legalP" data-absoluteaddress="/kapittel/3/kapittel/2/ledd/4/punkt/1/ledd/1/" id="kapittel-3-kapittel-2-ledd-4-punkt-1-ledd-1">medføre at EF-luftfartsselskapet er den eneste erstatningspliktige part, eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/kapittel/2/ledd/4/punkt/2/" id="kapittel-3-kapittel-2-ledd-4-punkt-2"><span class="data-originalId">b)</span><article class="legalP" data-absoluteaddress="/kapittel/3/kapittel/2/ledd/4/punkt/2/ledd/1/" id="kapittel-3-kapittel-2-ledd-4-punkt-2-ledd-1">begrense EF-luftfartsselskapets rett til å søke å oppnå bidrag eller godtgjøring fra en annen part i samsvar med gjeldende lovgivning.</article></article></li></ul></article> <article class="defaultP" margin-top="true"><i>Artikkel 5</i></article><article class="numberedLegalP" data-numerator="1" data-absoluteaddress="/kapittel/3/kapittel/2/nummer/5/" id="kapittel-3-kapittel-2-nummer-5">1. EF-luftfartsselskapet skal omgående, og ikke under noen omstendighet senere enn 15 dager etter at identiteten til den person som har rett til erstatning, er blitt fastslått, utbetale et forskudd til dekning av umiddelbare behov, og som står i forhold til omfanget av den skade som er lidt.</article><article class="numberedLegalP" data-numerator="2" data-absoluteaddress="/kapittel/3/kapittel/2/nummer/6/" id="kapittel-3-kapittel-2-nummer-6">2. Med forbehold for nr. 1 skal forskuddet ikke være på mindre enn 15000 STR uttrykt i ECU per passasjer ved død.</article><article class="numberedLegalP" data-numerator="3" data-absoluteaddress="/kapittel/3/kapittel/2/nummer/7/" id="kapittel-3-kapittel-2-nummer-7">3. Utbetaling av forskudd er ikke ensbetydende med erkjennelse av ansvar, og forskuddet kan trekkes fra ethvert beløp som senere utbetales på grunnlag av EF-luftfartsselskapets ansvar. Beløpet skal tilbakebetales bare i de tilfellene som er nevnt i artikkel 3 nr. 3, eller dersom det senere blir bevist at den person som mottok forskuddet, ved uaktsomhet forårsaket eller medvirket til skaden, eller ikke var den person som hadde rett til erstatning.</article> <article class="defaultP" margin-top="true"><i>Artikkel 6</i></article><article class="numberedLegalP" data-numerator="1" data-absoluteaddress="/kapittel/3/kapittel/2/nummer/8/" id="kapittel-3-kapittel-2-nummer-8">1. Bestemmelsene i artikkel 3 og 5 skal inngå i EF-luftfartsselskapenes transportvilkår.</article><article class="numberedLegalP" data-numerator="2" data-absoluteaddress="/kapittel/3/kapittel/2/nummer/9/" id="kapittel-3-kapittel-2-nummer-9">2. EF-luftfartsselskapenes agenturer, reisebyråer, innsjekkingsskranker og utsalgssteder skal på anmodning gi passasjerene fyllestgjørende opplysninger om bestemmelsene i artikkel 3 og 5. Billetten eller et tilsvarende dokument skal inneholde et sammendrag av disse bestemmelsene i et klart og forståelig språk.</article><article class="numberedLegalP" data-numerator="3" data-absoluteaddress="/kapittel/3/kapittel/2/nummer/10/" id="kapittel-3-kapittel-2-nummer-10">3. Luftfartsselskaper som er etablert utenfor Fellesskapet, og som har flyginger til, fra og innen Fellesskapet og ikke anvender bestemmelsene i artikkel 3 og 5, skal klart og tydelig opplyse passasjerene om dette ved kjøp av billetter i selskapets agenturer, i reisebyråer eller ved innsjekkingsskranker på medlemsstatenes territorium. Luftfartsselskaper skal utlevere et skjema med sine vilkår til passasjerene. Det er ikke tilstrekkelig informasjon dersom det på billetten eller et tilsvarende dokument er angitt bare en ansvarsgrense.</article> <article class="defaultP" margin-top="true"><i>Artikkel 7</i></article><article class="legalP" data-absoluteaddress="/kapittel/3/kapittel/2/ledd/5/" id="kapittel-3-kapittel-2-ledd-5">Senest to år etter at denne forordning er trådt i kraft skal Kommisjonen utarbeide en rapport om anvendelsen av forordningen der det blant annet skal tas hensyn til den økonomiske utvikling og utviklingen i internasjonale fora. Rapporten kan eventuelt vedlegges forslag om en revisjon av denne forordning.</article> <article class="defaultP" margin-top="true"><i>Artikkel 8</i></article><article class="legalP" data-absoluteaddress="/kapittel/3/kapittel/2/ledd/6/" id="kapittel-3-kapittel-2-ledd-6">Denne forordning trer i kraft ett år etter at den er kunngjort i <i>De Europeiske Fellesskaps Tidende.</i></article><article class="legalP" data-absoluteaddress="/kapittel/3/kapittel/2/ledd/7/" id="kapittel-3-kapittel-2-ledd-7">Denne forordning er bindende i alle deler og kommer direkte til anvendelse i alle medlemsstater.</article><article class="legalP" data-absoluteaddress="/kapittel/3/kapittel/2/ledd/8/" id="kapittel-3-kapittel-2-ledd-8">Utferdiget i Luxembourg, 9. oktober 1997.</article><article class="legalP" data-absoluteaddress="/kapittel/3/kapittel/2/ledd/9/" id="kapittel-3-kapittel-2-ledd-9"><i>For Rådet</i></article><article class="legalP" data-absoluteaddress="/kapittel/3/kapittel/2/ledd/10/" id="kapittel-3-kapittel-2-ledd-10">M. DELVAUX-STEHRES</article><article class="legalP" data-absoluteaddress="/kapittel/3/kapittel/2/ledd/11/" id="kapittel-3-kapittel-2-ledd-11"><i>Formann</i></article></section></section></main></body></html>