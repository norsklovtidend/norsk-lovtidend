<!DOCTYPE html><html lang="no"><head><title>Forskrift om endring i forskrift om føring av manntall for fiskere, fangstmenn m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:40</dd><dt class="legacyID">Datokode</dt><dd class="legacyID">FOR-1998-09-20-983</dd><dt class="dokid">DokumentID</dt><dd class="dokid">LTI/forskrift/1998-09-20-983</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 19</dd><dt class="dateInForce">I kraft fra</dt><dd class="dateInForce">1998-09-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-09-26-1495</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-16-57/§10a</li></ul></dd><dt class="dateOfPublication">Kunngjort</dt><dd class="dateOfPublication">1998-11-23</dd><dt class="title">Tittel</dt><dd class="title">Forskrift om endring i forskrift om føring av manntall for fiskere, fangstmenn m.v.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 20. september 1998 med hjemmel i lov av 16. juni 1972 nr. 57 om regulering av deltagelsen i fisket § 10a.</dd><dt class="refid">RefID</dt><dd class="refid">forskrift/1998-09-20-983</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om føring av manntall for fiskere, fangstmenn m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-09-20-983" id="dokument"><h1>Forskrift om endring i forskrift om føring av manntall for fiskere, fangstmenn m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-09-20-983/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 26. september 1983 nr. 1495 om føring av manntall for fiskere, fangstmenn m.v. gjøres følgende endringer:</article> <article class="defaultP" margin-top="true">§ 4 nr. 1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">For å bli opptatt på blad A kreves at vedkommende driver fiske yrkesmessig og antas å få en inntekt av fiske oppgitt til beskatning i kommende manntallår minst tilsvarende halvparten av folketrygdens grunnbeløp. Med inntekt av fiske oppgitt til beskatning menes det oppførte beløp i Oppgjørsskjema C, «trekkgrunnlag». For enefiskere menes 2/3 av sum brutto fangst («trekkgrunnlag 2»). Med inntekt i fiske regnes også sykelønn, dagpenger under arbeidsløyse i fiske og minstelott. I tilfelle en ikke-enefisker har hatt spesielt store utgifter til redskaper, fartøy eller annet vedrørende fisket, kan fiskerirettleder/manntallsfører etter søknad foreta en nærmere vurdering av den inntekt som skal legges til grunn ved eventuelt opptak i manntallet.</article> <article class="defaultP" margin-top="true">§ 5 nr. 1 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">For å bli opptatt på blad B kreves at vedkommende i kommende manntallår antas å få<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">minst 20 ukers full beskjeftigelse i fiske eller fangst – det kreves ikke at de 20 uker skal være sammenhengende sysselsetting – og</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">en inntekt av fiske eller fangst oppgitt til beskatning minst tilsvarende folketrygdens grunnbeløp. Med inntekt av fiske oppgitt til beskatning menes det oppførte beløp i Oppgjørsskjema C, «trekkgrunnlag». For enefiskere menes 2/3 av sum brutto fangst («trekkgrunnlag 2»). Med i inntekt av fiske regnes også sykelønn, dagpenger under arbeidsløyse i fiske, minstelott og statsandel av feriegodtgjøring. I tilfelle en ikke-enefisker har hatt spesielt store utgifter til redskaper, fartøy eller annet vedrørende fisket, kan fiskerirettleder/manntallsfører etter søknad foreta en nærmere vurdering av den inntekt som skal legges til grunn ved eventuelt opptak i manntallet.</article></article></li></ul></article> <article class="defaultP" margin-top="true">§ 7 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">1.</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">Fiskerirettleder har ansvaret for føring av manntallet. I distrikt uten fiskerirettleder kan regiondirektøren oppnevne særskilt manntallsfører.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/3/punkt/4/" id="kapittel-1-ledd-3-punkt-4"><span class="data-originalId">2.</span><article class="legalP" data-absoluteaddress="/kapittel/1/ledd/3/punkt/4/ledd/1/" id="kapittel-1-ledd-3-punkt-4-ledd-1">Fiskeridirektoratet fører et sentralregister.</article></article></li></ul></article> <article class="defaultP" margin-top="true">§ 8 nr. 2 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Det skal gis skriftlig melding med opplysninger om klagerett og klagefrist til den som<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">føres på hovedlisten for første gang</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/4/punkt/2/" id="kapittel-1-ledd-4-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/4/punkt/2/ledd/1/" id="kapittel-1-ledd-4-punkt-2-ledd-1">føres over fra blad A til blad B eller omvendt</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/ledd/4/punkt/3/" id="kapittel-1-ledd-4-punkt-3"><span class="data-originalId">c.</span><article class="legalP" data-absoluteaddress="/kapittel/1/ledd/4/punkt/3/ledd/1/" id="kapittel-1-ledd-4-punkt-3-ledd-1">strykes fra manntallet fordi vedkommende ikke lenger antas å ha rett til å stå i manntallet i kommunen. Hvis vedkommende er flyttet fra kommunen, er melding ikke nødvendig. Er det nye oppholdssted kjent, skal fiskerirettleder/manntallsfører der gis flyttemelding.</article></article></li></ul></article> <article class="defaultP" margin-top="true">§ 8 nr. 3 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Innen 31. desember samme år, som er siste dag for klagebehandlingen, jf. § 10 nr. 1, skal fiskerirettleder/manntallsfører sende en avskrift av hovedlisten til trygdekontoret og Fiskeridirektøren. Avskriften skal være bekreftet av og påført erklæring fra fiskerirettleder/manntallsfører om at listen har vært satt opp og lagt ut etter kunngjøring i samsvar med disse forskrifter.</article> <article class="defaultP" margin-top="true">§ 9 nr. 1 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Tilleggslisten nyttes til innføring av personer som i løpet av manntallåret krever å bli tatt opp i manntallet.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Godkjente innføringer skal ha virkning fra den dag opptak ble krevd.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Fiskerirettleder/manntallsfører kan i spesielle tilfeller, dersom aktivitet i fiske dokumenteres, tilbakedatere et opptak på tilleggslisten inntil 1. januar det foregående år.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Avslag kan påklages til Fiskeridirektøren etter vanlige klageregler.</article> <article class="defaultP" margin-top="true">§ 9 ny nr. 3 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/1/ledd/9/punkt/1/" id="kapittel-1-ledd-9-punkt-1"><span class="data-originalId">3.</span><article class="legalP" data-absoluteaddress="/kapittel/1/ledd/9/punkt/1/ledd/1/" id="kapittel-1-ledd-9-punkt-1-ledd-1">Fisker som er ført på tilleggslisten kan betale medlemspremie til pensjonstrygden for fiskere fra det året han krever å bli tatt opp i manntallet.</article></article></li></ul></article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Dersom Garantikassen for fiskere har mottatt melding om opptak på tilleggslisten før 1. november, sendes innbetalingsblankett for første halvår (1. januar – 30. juni). Forfallsdato for innbetaling er 14 dager etter utsendelsen. Straks før termin er betalt blir det sendt blanketter for innbetaling for annet halvår (1. juli – 31. desember). Dersom betaling ikke er foretatt ved forfall, blir det sendt varsel med betalingsfrist på 14 dager.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Dersom melding om opptak blir mottatt etter 1. november, sendes innbetalingsblankett for både første og annet halvår. Det blir da gitt en betalingsfrist på henholdsvis 14 og 28 dager.</article> <article class="defaultP" margin-top="true">§ 10 nr. 1 skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Klage vedrørende hovedlisten.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Den som mener at han ved en feil er blitt tatt opp, nektet tatt opp eller strøket i manntallets hovedliste, eller ført feil på blad A eller B, kan klage skriftlig til fiskerirettleder/manntallsfører jf. § 28 tredje ledd i lov av 10. februar 1967 om behandlingsmåten i forvaltningssaker. Klagen må være grunngitt og kommet fram til fiskerirettleder//manntallsfører innen 30. november samme år. Klager som kommer inn senere, skal avvises. Vedkommende kan i tilfelle reise krav om å bli tatt opp på tilleggslisten. Klagene behandles og avgjøres deretter av fiskerirettleder/manntallsfører i tiden 1. – 31. desember. Skriftlig melding om fiskerirettleders/manntallsførers vedtak sendes straks til klageren.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Tas ikke klagen til følge, skal saken sendes tjenesteveg til Fiskeridirektøren. Klagen behandles og avgjøres av Fiskeridirektøren.</article> <article class="defaultP" margin-top="true">§ 10 nr. 2 skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Klage vedrørende tilleggslisten.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Den som mener at han ved en feil er nektet tatt opp i manntallets tilleggsliste, eller er ført feil på blad A eller B, kan klage skriftlig til fiskerirettleder/manntallsfører. Klagen må være grunngitt og kommet fram til manntallsføreren innen tre uker etter at underretning om vedtaket er mottatt. Klager som kommer inn senere, skal avvises. Klagen behandles og avgjøres deretter av fiskerirettleder/manntallsfører. Skriftlig melding om fiskerirettleders/manntallsførers vedtak sendes straks til klageren.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Tas ikke klagen til følge, skal fiskerirettleder/manntallsfører sende saken tjenesteveg til Fiskeridirektøren. Klagen behandles og avgjøres av Fiskeridirektøren.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-09-20-983/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>