<!DOCTYPE html><html lang="no"><head><title>Forskrift om graden Master of Philosophy ved Norges teknisk-naturvitenskapelige universitet (NTNU).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:39</dd><dt class="legacyID">Datokode</dt><dd class="legacyID">FOR-1998-09-16-941</dd><dt class="dokid">DokumentID</dt><dd class="dokid">LTI/forskrift/1998-09-16-941</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 18</dd><dt class="dateInForce">I kraft fra</dt><dd class="dateInForce">Fra studieåret 1999/2000</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1997-06-19-1099/§27</li><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">1998-11-11</dd><dt class="title">Tittel</dt><dd class="title">Forskrift om graden Master of Philosophy ved Norges teknisk-naturvitenskapelige universitet (NTNU).</dd><dt class="miscInformation">Annet om dokumentet</dt><dd class="miscInformation">Fastsatt av Kollegiet 16. september 1998 med hjemmel i forskrift av 19. juni 1997 nr. 1099 om eksamen ved Norges teknisk-naturvitenskapelige universitet § 27, jf. lov av 12. mai 1995 nr. 22 om universiteter og høgskoler § 50 nr. 6.</dd><dt class="refid">RefID</dt><dd class="refid">forskrift/1998-09-16-941</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om graden Master of Philosophy ved Norges teknisk-naturvitenskapelige universitet (NTNU).<ul class="tocSubUl"><li>§ 1. Forskriftens virkeområde</li><li>§ 2. Forvaltning og tildeling av grad og tittel</li><li>§ 3. Emner</li><li>§ 4. Studieplan</li><li>§ 5. Graden Master of Philosophy</li><li>§ 6. Språkkunnskaper</li><li>§ 7. Undervisning og eksamen</li><li>§ 8. Sensur</li><li>§ 9. Vitnemål</li><li>§ 10. Utfyllende regler</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1998-09-16-941" id="dokument"><h1>Forskrift om graden Master of Philosophy ved Norges teknisk-naturvitenskapelige universitet (NTNU).</h1><article class="legalArticle" data-lovdata-URL="LTI/forskrift/1998-09-16-941/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder graden Master of Philosophy ved Det historisk-filosofiske fakultet og Fakultet for samfunnsvitenskap og teknologiledelse, Norges teknisk-naturvitenskapelige universitet (NTNU).</article></article><article class="legalArticle" data-lovdata-URL="LTI/forskrift/1998-09-16-941/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forvaltning og tildeling av grad og tittel</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det historisk-filosofiske fakultet og Fakultet for samfunnsvitenskap og teknologiledelse tildeler og forvalter graden Master of Philosophy som gir rett til tilsvarende tittel.</article></article><article class="legalArticle" data-lovdata-URL="LTI/forskrift/1998-09-16-941/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Emner</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I mastergradsstudiet kan det avlegges eksamen i enkeltemner med normert studietid fra 1/4 til 1/2 semester, dvs. fra 2,5 til 5 vekttall.</article></article><article class="legalArticle" data-lovdata-URL="LTI/forskrift/1998-09-16-941/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Studieplan</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Det skal utarbeides studieplan for mastergradsstudiet. Studieplanen skal inneholde følgende opplysninger og bestemmelser:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/1/" id="paragraf-4-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/1/ledd/1/" id="paragraf-4-punkt-1-ledd-1-punkt-1-ledd-1">studiets mål og innhold</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/2/" id="paragraf-4-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/2/ledd/1/" id="paragraf-4-punkt-1-ledd-1-punkt-2-ledd-1">hvilke emner det kan avlegges eksamen i</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/3/" id="paragraf-4-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/3/ledd/1/" id="paragraf-4-punkt-1-ledd-1-punkt-3-ledd-1">emnenes vekttallsomfang</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/4/" id="paragraf-4-punkt-1-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/4/ledd/1/" id="paragraf-4-punkt-1-ledd-1-punkt-4-ledd-1">undervisningsvolum og undervisningsformer knyttet til hvert emne</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/5/" id="paragraf-4-punkt-1-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/5/ledd/1/" id="paragraf-4-punkt-1-ledd-1-punkt-5-ledd-1">eventuelle forkunnskapskrav eller eventuelle anbefalte forkunnskaper</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/6/" id="paragraf-4-punkt-1-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/6/ledd/1/" id="paragraf-4-punkt-1-ledd-1-punkt-6-ledd-1">eventuelle eksamenskrav; eksempelvis godkjent deltakelse i øvinger, obligatoriske skriftlige arbeider, feltkurs eller andre teoretiske og praktiske øvinger</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/7/" id="paragraf-4-punkt-1-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/7/ledd/1/" id="paragraf-4-punkt-1-ledd-1-punkt-7-ledd-1">emnenes eksamensordning, prøve- og evalueringsform</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/8/" id="paragraf-4-punkt-1-ledd-1-punkt-8"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/8/ledd/1/" id="paragraf-4-punkt-1-ledd-1-punkt-8-ledd-1">andre bestemmelser av betydning for gjennomføringen og kvalitetssikringen av studiet.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Fakultetene gir nærmere retningslinjer om kriterier for beregning av vekttall og om hvilke prøve- og evalueringsformer som kan godkjennes.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">3.</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Fakultetet godkjenner studieplanen. Fakultetet kan frita for studieplanfestede forkunnskapskrav og eksamenskrav dersom tilsvarende krav er oppfylt ved annen eksamen eller ved andre eksamenslignende arbeider.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/4/punkt/4/" id="paragraf-4-punkt-4"><span class="data-originalId">4.</span><article class="legalP" data-absoluteaddress="/paragraf/4/punkt/4/ledd/1/" id="paragraf-4-punkt-4-ledd-1">Ved endringer i studieplanen, skal det normalt være anledning til å avlegge eksamen etter tidligere gjeldende studieplan i de tre påfølgende semestre etter at endringene trådte i kraft. Fakultetet gir nærmere retningslinjer for slik overgangsordning (jf. eksamensforskrift ved NTNU, § 17).</article></article></li></ul></article><article class="legalArticle" data-lovdata-URL="LTI/forskrift/1998-09-16-941/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Graden Master of Philosophy</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Opptaksgrunnlaget for graden Master of Philosophy er<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/punkt/1/ledd/1/punkt/1/" id="paragraf-5-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/punkt/1/ledd/1/punkt/1/ledd/1/" id="paragraf-5-punkt-1-ledd-1-punkt-1-ledd-1">minst 3 års studier utover norsk immatrikuleringsgrunnlag fra godkjent utenlandsk undervisningsinstitusjon, eller</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/punkt/1/ledd/1/punkt/2/" id="paragraf-5-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/5/punkt/1/ledd/1/punkt/2/ledd/1/" id="paragraf-5-punkt-1-ledd-1-punkt-2-ledd-1">cand.mag.-grad, eller</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/punkt/1/ledd/1/punkt/3/" id="paragraf-5-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/5/punkt/1/ledd/1/punkt/3/ledd/1/" id="paragraf-5-punkt-1-ledd-1-punkt-3-ledd-1">annen tilsvarende utdanning.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Videre kreves, for begge gruppene, særskilt faglig kompetanse innenfor fagområdet for Mastergraden tilsvarende<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/punkt/2/ledd/1/punkt/1/" id="paragraf-5-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/punkt/2/ledd/1/punkt/1/ledd/1/" id="paragraf-5-punkt-2-ledd-1-punkt-1-ledd-1">norsk mellomfagseksamen/30 vekttall ved norsk utdanningsinstitusjon eller</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/punkt/2/ledd/1/punkt/2/" id="paragraf-5-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/5/punkt/2/ledd/1/punkt/2/ledd/1/" id="paragraf-5-punkt-2-ledd-1-punkt-2-ledd-1">annen utdanning.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">3.</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Mastergradsstudiet omfatter 2 års studier/40 vekttall på hovedfagsnivå som skal bestå av<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/punkt/3/ledd/1/punkt/1/" id="paragraf-5-punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/punkt/3/ledd/1/punkt/1/ledd/1/" id="paragraf-5-punkt-3-ledd-1-punkt-1-ledd-1">en kursdel: eksamener i faglige og metodiske emner med et omfang av normalt 2 semester</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/punkt/3/ledd/1/punkt/2/" id="paragraf-5-punkt-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/5/punkt/3/ledd/1/punkt/2/ledd/1/" id="paragraf-5-punkt-3-ledd-1-punkt-2-ledd-1">en selvstendig vitenskapelig avhandling på minimum 15 vekttall.</article></article></li></ul></article></article></li><li data-li-identifier="4." data-name="4."><article class="listArticle" data-absoluteaddress="/paragraf/5/punkt/4/" id="paragraf-5-punkt-4"><span class="data-originalId">4.</span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">Fakultetene fastsetter eventuelle særlige faglige forkunnskapskrav der dette er nødvendig og godkjenner opptaksgrunnlag for mastergradsstudiet hvis grunnlaget ikke består av 3 års utenlandsk universitetsutdanning eller norsk cand.mag.-grad.</article></article></li></ul></article><article class="legalArticle" data-lovdata-URL="LTI/forskrift/1998-09-16-941/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Språkkunnskaper</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Undervisningsspråket vil være engelsk, og søkere må dokumentere sine engelskkunnskaper gjennom en av følgende prøver:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Grunnkurs i engelsk ved norsk videregående skole med karakteren 5 eller bedre (eller bestått engelsk videregående kurs I og/eller II)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">TOEFL-testen med minst 550 poeng</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">IELTS-testen med minst 6.0 poeng.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fritak for dette kravet kan gis for enkelte søkergrupper etter nærmere retningslinjer fastsatt av fakultetet.</article></article><article class="legalArticle" data-lovdata-URL="LTI/forskrift/1998-09-16-941/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Undervisning og eksamen</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Avholdelse av eksamen og undervisning skjer i tråd med Kollegiets vedtak og felles eksamensforskrift.</article></article><article class="legalArticle" data-lovdata-URL="LTI/forskrift/1998-09-16-941/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Sensur</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Sensorene oppnevnes av fakultetene.</article></article><article class="legalArticle" data-lovdata-URL="LTI/forskrift/1998-09-16-941/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vitnemål</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/9/punkt/1/" id="paragraf-9-punkt-1"><span class="data-originalId">1.</span><article class="legalP" data-absoluteaddress="/paragraf/9/punkt/1/ledd/1/" id="paragraf-9-punkt-1-ledd-1">Studenter som har fullført eksamen i et emne har krav på å få stadfesting på dette i form av en karakterutskrift.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/9/punkt/2/" id="paragraf-9-punkt-2"><span class="data-originalId">2.</span><article class="legalP" data-absoluteaddress="/paragraf/9/punkt/2/ledd/1/" id="paragraf-9-punkt-2-ledd-1">Vitnemål utstedes etter fullført grad.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/9/punkt/3/" id="paragraf-9-punkt-3"><span class="data-originalId">3.</span><article class="legalP" data-absoluteaddress="/paragraf/9/punkt/3/ledd/1/" id="paragraf-9-punkt-3-ledd-1">På vitnemålet for mastergraden skal det gis opplysninger om grunnlaget graden bygger på, hva mastergradseksamen omfatter, hovedkarakter, samt tittel og karakter på avhandlingen (thesis) med særskilt karakter for denne. Det kan videre gis opplysninger om kurs, eksamener, delkarakterer, feltkurs osv.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/9/punkt/4/" id="paragraf-9-punkt-4"><span class="data-originalId">4.</span><article class="legalP" data-absoluteaddress="/paragraf/9/punkt/4/ledd/1/" id="paragraf-9-punkt-4-ledd-1">Hovedkarakter regnes ut etter et vektet gjennomsnitt av karakterene i de ulike emnene.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/9/punkt/5/" id="paragraf-9-punkt-5"><span class="data-originalId">5.</span><article class="legalP" data-absoluteaddress="/paragraf/9/punkt/5/ledd/1/" id="paragraf-9-punkt-5-ledd-1">Dersom en kandidat har tatt flere eksamener enn det som kreves for å få graden, kan vedkommende gi melding om hvilke eksamener som ønskes tatt med på vitnemålet.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/9/punkt/6/" id="paragraf-9-punkt-6"><span class="data-originalId">6.</span><article class="legalP" data-absoluteaddress="/paragraf/9/punkt/6/ledd/1/" id="paragraf-9-punkt-6-ledd-1">Dersom en kandidat som har fått vitnemål for graden, på nytt tar eksamen i emner som inngår i graden, eller tar eksamen i nye emner som kan være del av graden, kan vedkommende få nytt vitnemål.</article></article></li></ul></article><article class="legalArticle" data-lovdata-URL="LTI/forskrift/1998-09-16-941/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utfyllende regler</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Fakultetet selv kan etter forslag fra instituttene gi utfyllende regler.</article></article><article class="legalArticle" data-lovdata-URL="LTI/forskrift/1998-09-16-941/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Forskriften trer i kraft fra studieåret 1999/2000.</article></article></main></body></html>