<!DOCTYPE html><html lang="no"><head><title>Forskrift om endring i forskrift om eksamener ved Høgskolen i Tromsø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:37</dd><dt class="legacyID">Datokode</dt><dd class="legacyID">FOR-1998-03-26-305</dd><dt class="dokid">DokumentID</dt><dd class="dokid">LTI/forskrift/1998-03-26-305</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 7</dd><dt class="dateInForce">I kraft fra</dt><dd class="dateInForce">Studieåret 1998/99</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-06-12-590</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">1998-05-06</dd><dt class="title">Tittel</dt><dd class="title">Forskrift om endring i forskrift om eksamener ved Høgskolen i Tromsø.</dd><dt class="miscInformation">Annet om dokumentet</dt><dd class="miscInformation">Fastsatt av styret ved Høgskolen i Tromsø 26. mars 1998 med hjemmel i lov av 12. mai 1995 nr. 22 om universiteter og høgskoler § 50 nr. 6.</dd><dt class="refid">RefID</dt><dd class="refid">forskrift/1998-03-26-305</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eksamener ved Høgskolen i Tromsø.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-03-26-305" id="dokument"><h1>Forskrift om endring i forskrift om eksamener ved Høgskolen i Tromsø.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-03-26-305/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 12. juni 1996 nr. 590 om eksamener ved Høgskolen i Tromsø gjøres følgende endringer:</article> <article class="defaultP" margin-top="true">§ 7 nytt femte ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">En student som uten rimelig grunn avviker fra ordinær studieprogresjon slik at studietiden forlenges med minst 2 år, kan fratas studieplassen. Vedtak om dette gjøres av avdelingsstyret selv, og studenten skal ha skriftlig varsel senest 1 uke før saken avgjøres. Klage på avdelingsstyrets vedtak avgjøres av styrets klagenemnd. Avdelingsstyret kan gjennom studie- eller fagplan fastsette strengere krav for å beholde studieplassen ved de enkelte studier.</article> <article class="defaultP" margin-top="true">§ 7 nåværende femte ledd blir nytt sjette ledd og skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Semesteravgift til studentsamskipnaden må være betalt før kandidaten kan avlegge eksamen eller prøve. Avdelingsstyret kan bestemme at også særskilt fastsatt avgift for kopiering, papir og KOPINOR-avgift må være betalt før kandidaten kan avlegge eksamen eller prøve.</article> <article class="defaultP" margin-top="true">§ 8 andre ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ved ikke bestått praksisstudium/-periode ved yrkesutdanningene kan studenten ta praksisstudiet/-perioden opp igjen én gang. Dersom studenten da får ikke bestått, må vedkommende slutte på utdanningen. Dette skal studenten gjøres skriftlig særskilt oppmerksom på før andre praksisstudium/-periode påbegynnes. Etter søknad kan avdelingen i særlige tilfeller tillate at studenten får ta praksisstudiet/-perioden for tredje gang. Avslag på slik søknad kan påklages til styrets klagenemnd. Bestemmelsene i dette ledd gjelder tilsvarende for laboratoriekurs.</article> <article class="defaultP" margin-top="true">§ 8 nytt siste ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Dersom en student etter tre forsøk ikke har bestått eksamen i et obligatorisk fag, kan studenten fratas ordinær studieplass. Vedtak om dette gjøres av avdelingsstyret selv, og studenten skal ha skriftlig varsel senest 1 uke før saken avgjøres. Klage på avdelingsstyrets vedtak avgjøres av styrets klagenemnd.</article> <article class="defaultP" margin-top="true">§ 15 første ledd siste setning skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Vurdering av praksisopplæring o.l. er unntatt fra kravet om ekstern sensor.</article> <article class="defaultP" margin-top="true">§ 16 andre ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">En kandidat kan klage skriftlig over karakteren for sin prestasjon innen tre uker etter at eksamensresultatet er kunngjort. Når det settes én felles karakter på skriftlig gruppeeksamen eller gruppeoppgave, kan karakteren påklages bare dersom alle gruppedeltakerne, i fellesskap eller individuelt, fremmer skriftlig klage. Ny sensurering skal da foretas med nye sensorer, og karakteren kan endres både til gunst og til ugunst for klager.</article> <article class="defaultP" margin-top="true">§ 16 nytt tredje ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Ved klage på karakter eller på formelle feil etter at kandidaten har mottatt vitnemål, må vitnemålet leveres inn samtidig for at klagen skal kunne behandles.</article> <article class="defaultP" margin-top="true">§ 16 nytt fjerde ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Hvis en karakter skal fastsettes på grunnlag av både skriftlig og muntlig prøve, og en student som har bestått den skriftlige delen klager på karakteren, må vedkommende likevel møte opp til den muntlige prøven for å få bestått eksamen. Fører klagebehandlingen til at karakteren på den skriftlige delen blir endret, må studenten gå opp til ny muntlig prøve.</article> <article class="defaultP" margin-top="true">§ 16 nåværende tredje og fjerde ledd blir nye femte og sjette ledd.</article> <article class="defaultP" margin-top="true">§ 19 siste ledd skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Kandidater som møter opp til eksamen må kunne legitimere seg ved framvisning av gyldig studiekort, og skal kvittere egenhendig ved tildeling av kandidatnummer. Ved innlevering av skriftlige eksamensbesvarelser skal normalt bare kandidatnummer være påført.</article> <article class="defaultP" margin-top="true">§ 20 nytt siste ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Bekreftet sykdomsforfall gir rett til ny prøve etter § 5. Ved hjemmeeksamen eller tilsvarende prøve hvor fastsatt eksamenstid er mer enn to uker kan det alternativt gis utsatt innleveringsfrist med inntil 2 dager. Søknad om utsatt frist må være vedlagt legeattest og må leveres studieadministrasjonen ved avdelingen umiddelbart etter sykemeldingsperioden og senest 1 dag før innleveringsfristen.</article> <article class="defaultP" margin-top="true">§ 21 tredje ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Avdelingen avgjør om kandidaten får godkjent gyldig forfall etter denne paragraf eller skal anses å ha strøket til eksamen, jf § 14. Vedtaket kan påklages til styrets klagenemnd. Bestemmelsen om hjemmeeksamener i § 20 siste avsnitt gjelder tilsvarende så langt den passer.</article> <article class="defaultP" margin-top="true">§ 23 første ledd skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">En student skal få fritak for eksamen eller prøve når det godtgjøres at tilsvarende eksamen eller prøve er avlagt ved samme eller annen institusjon. Vedkommende avdelingsstyre, eventuelt dekanus på avdelingsstyrets fullmakt, avgjør saker om fritak. Vedtak i slike saker kan påklages til styrets klagenemnd.</article> <article class="defaultP" margin-top="true">§ 23 siste ledd oppheves.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-03-26-305/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft fra og med studieåret 1998/99.</article></section></main></body></html>