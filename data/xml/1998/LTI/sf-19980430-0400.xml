<!DOCTYPE html><html lang="no"><head><title>Forskrift om avgrensing av geografisk verkeområde for distriktspolitiske verkemidlar.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:58</dd><dt class="legacyID">Datokode</dt><dd class="legacyID">FOR-1998-04-30-400</dd><dt class="dokid">DokumentID</dt><dd class="dokid">LTI/forskrift/1998-04-30-400</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 8</dd><dt class="dateInForce">I kraft fra</dt><dd class="dateInForce">1998-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-03-24-269</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17</li></ul></dd><dt class="dateOfPublication">Kunngjort</dt><dd class="dateOfPublication">1998-05-27</dd><dt class="title">Tittel</dt><dd class="title">Forskrift om avgrensing av geografisk verkeområde for distriktspolitiske verkemidlar.</dd><dt class="miscInformation">Annet om dokumentet</dt><dd class="miscInformation">Fastsett ved Regjeringens res. 30. april 1998 med heimel i Stortingsvedtak om løyving til distriktspolitiske verkemidlar. Fremja av Kommunal- og regionaldepartementet.</dd><dt class="refid">RefID</dt><dd class="refid">forskrift/1998-04-30-400</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgrensing av geografisk verkeområde for distriktspolitiske verkemidlar.<ul class="tocSubUl"><li>§ 1. Plikter etter avtalen om Det europeiske økonomiske samarbeidsområdet EØS</li><li>§ 2. Allmenne føresegner</li><li>§ 3. Allmenn geografisk avgrensing</li><li>§ 4. Graderingsnormer</li><li>§ 5. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/1998-04-30-400" id="dokument"><h1>Forskrift om avgrensing av geografisk verkeområde for distriktspolitiske verkemidlar.</h1><article class="legalArticle" data-lovdata-URL="LTI/forskrift/1998-04-30-400/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Plikter etter avtalen om Det europeiske økonomiske samarbeidsområdet EØS</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved ratifisering av avtalen om Det europeiske økonomiske samarbeidsområdet (EØS-avtalen) og avtalen mellom EFTA-statene (European Free Trade Assosiation) om å opprette eit overvakingsorgan og ein domstol, har EFTA-statene skipe ESA (EFTA Surveillance Authority). ESA er pålagt å sikre at EFTA-statene oppfyller pliktene sine etter artikkel 61 i EØS-avtalen. Etter denne artikkelen er statsstønad, slik det er definert i artikkel 61 nr. 1, ikkje i samsvar med avtalen, anna enn i visse høve der det er gjort eller kan gjerast unntak.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Etter artikkel 61 nr. 3 i EØS-avtalen kan overvakingsorganet ESA rekne regionalstøtte i pakt med verkeområdet for avtalen i klart definerte tilfelle. Dei står i artikkel 61 nr. 3 bokstav c) og vert nytta ved ulike grader av regionale problem. Verkeområdet for dei distriktspolitiske verkemidla og stønadssatsene som høyrer til, er meldt inn til ESA. Dei er i samsvar med unntaka i artikkel 61 nr. 3 i EØS-avtalen og står gjengitt i denne forskrifta.</article></article><article class="legalArticle" data-lovdata-URL="LTI/forskrift/1998-04-30-400/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Allmenne føresegner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Når det skal fastsetjast satsar for stønad til bedriftsinvesteringar vert det nytta kumulerte støttesatsar i kvart prioriteringsområde (A, B, C). Det vil seie at det er den samla offentlege stønaden til prosjektet som må liggje innanfor dei støttesatsane som gjeld i kvart enkelt prioriteringsområde. I samla stønad er investeringstilskot og eventuelle støtteelement i lån og garantiar for investeringslån rekna med.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Den samla stønaden blir målt på to måtar. Netto tilskotsekvivalent (NTE) er eit mål på den subsidien (samla offentleg tilskot og rentesubsidier) som eit prosjekt eller ei bedrift får etter at det er justert for skatt. (NTE/BTE er eit mål for stønad uansett stønadsform). Brutto tilskotsekvivalent (BTE) er lik NTE før skatt.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Når støttesatsane i denne forskrifta vert rekna ut, skal tilskotsekvivalentane fastsetjast i prosent av standard kostnadsgrunnlag, det vil seie summen av tomtekostnader, maskiner og bygningar, så sant desse kostnadskategoriane går inn i investeringsplanen.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Ved fastsetjing av støttesatsar er omgrepet små og mellomstore bedrifter (SMB) nytta. Med SMB meiner vi her verksemder<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/4/punkt/1/" id="paragraf-2-ledd-4-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/4/punkt/1/ledd/1/" id="paragraf-2-ledd-4-punkt-1-ledd-1">som ikkje har meir enn 250 tilsette, og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/4/punkt/2/" id="paragraf-2-ledd-4-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/4/punkt/2/ledd/1/" id="paragraf-2-ledd-4-punkt-2-ledd-1">anten ein omsetnad som ikkje er høgare enn 40 mill. ECU i året eller ein balanse som ikkje går over 27 mill. ECU, og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/4/punkt/3/" id="paragraf-2-ledd-4-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/4/punkt/3/ledd/1/" id="paragraf-2-ledd-4-punkt-3-ledd-1">er uavhengige i henhald til definisjonen nedafor.</article></article></li></ul></article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Eit uavhengig selskap er eit selskap kor under 25% av kapitalen eller stemmeretten er eigd av eit selskap eller fleire selskap i samarbeid, som ikkje fell innanfor definisjonen av SMB. Kriterium C) kan verte overskride dersom bedrifta er eigd av eit offentleg investerings- eller ventureselskap eller av ein institusjonell investor, føresett at dei ikkje utøver kontroll enkeltvis eller samla.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Desse grensene er kumulative, d.v.s. at kun bedrifter som oppfyller alle dei tre krava (m.o.t. sjølvstende, tilsette og minst eitt av krava for omsetnad og balanse) kan sjåast som SMB.</article></article><article class="legalArticle" data-lovdata-URL="LTI/forskrift/1998-04-30-400/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Allmenn geografisk avgrensing</span></h2><article class="defaultP">1. <i>Prioriteringsområde A</i></article><article class="legalP" data-absoluteaddress="/paragraf/3/ledd/1/" id="paragraf-3-ledd-1">Område A skal ha høgast prioritet ved bruk av distriktspolitiske verkemidlar. I området A kan det ytast bedriftsretta støtte (distriktsutviklingstilskot og distriktsretta risikolån), indirekte tilretteleggjande stønad, pluss tilskot til kommunale næringsfond.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">I område A skal netto tilskotsekvivalent ikkje vere over 30% av standard kostnadsgrunnlag uavhengig av kor stor støttemottakaren er. Små og mellomstore bedrifter kan i tillegg få eit påslag på opptil 15%-poeng brutto tilskotsekvivalent.</article> <article class="defaultP" margin-top="true">Område A er:<table><tbody><tr><td data-text-align="left" data-vertical-align="top">Svalbard</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Finnmark fylke:</td><td data-text-align="left" data-vertical-align="top">Alle kommunane.</td></tr><tr><td data-text-align="left" data-vertical-align="top">Troms fylke:</td><td data-text-align="left" data-vertical-align="top">Kåfjord, Skjervøy, Nordreisa, Kvænangen.</td></tr></tbody></table></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Tiltak i kommunane Karasjok, Kautokeino, Tana og Porsanger kan få investeringstilskot på inntil 60% av godkjent kostnadsgrunnlag. Dette høvet til å gje stønad ut over dei generelle støttesatsane gjeld berre små og mellomstore bedrifter.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Søknad om investeringstilskot der kostnadsgrunnlaget går over 1,5 mill. ECU og støtteintensiteten stig over dei fastsette satsane i sone A, må meldast til ESA på førehand. Verksemder som driv med transport, produksjon av syntetiske fibrar, tekstil og konfeksjonsindustri, produksjon av motorkøyretøy, jarn og stål, pluss primærproduksjon i jordbruk, fiske, fangst og reindrift, fell utanfor ordninga med auka satsar i dei fire kommunane i Indre Finnmark.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Ordninga med auka i Karasjok, Kautokeino, Tana og Porsanger gjeld fram til 1. januar 1999.</article> <article class="defaultP" margin-top="true">2. <i>Prioriteringsområde B</i></article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Område B skal ha nest høgast prioritet ved bruk av distriktspolitiske verkemidlar. I område B kan det ytast bedriftsretta støtte (distriktsutviklingstilskot og distriktsretta risikolån), indirekte tilretteleggjande stønad, pluss tilskot til kommunale næringsfond.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">I område B skal netto tilskotsekvivalent til investeringar, ikkje vere over 25% av standard kostnadsgrunnlag uavhengig av kor stor støttemottakaren er. Små og mellomstore bedrifter kan i tillegg få eit påslag på opptil 5%-poeng brutto tilskotsekvivalent.</article> <article class="defaultP" margin-top="true">Område B er:<table><tbody><tr><td data-text-align="left" data-vertical-align="top">Troms fylke:</td><td data-text-align="left" data-vertical-align="top">Alle kommunar frårekna Tromsø, Kåfjord, Skjervøy, Nordreisa og Kvænangen.</td></tr><tr><td data-text-align="left" data-vertical-align="top">Nordland fylke:</td><td data-text-align="left" data-vertical-align="top">Alle kommunane så nær som Bodø.</td></tr><tr><td data-text-align="left" data-vertical-align="top">Nord-Trøndelag fylke:</td><td data-text-align="left" data-vertical-align="top">Namsos, Meråker, Mosvik, Verran, Namdalseid, Snåsa, Lierne, Røyrvik, Namsskogan, Grong, Høylandet, Overhalla, Fosnes, Flatanger, Vikna, Nærøy, Leka.</td></tr><tr><td data-text-align="left" data-vertical-align="top">Sør-Trøndelag fylke:</td><td data-text-align="left" data-vertical-align="top">Hemne, Snillfjord, Hitra, Frøya, Agdenes, Bjugn, Åfjord, Roan, Osen, Oppdal, Rennebu, Meldal, Røros, Holtålen, Tydal.</td></tr><tr><td data-text-align="left" data-vertical-align="top">Møre og Romsdal fylke:</td><td data-text-align="left" data-vertical-align="top">Surnadal, Aure, Rindal, Halsa, Tustna, Smøla.</td></tr><tr><td data-text-align="left" data-vertical-align="top">Rogaland fylke:</td><td data-text-align="left" data-vertical-align="top">Utsira.</td></tr><tr><td data-text-align="left" data-vertical-align="top">Aust-Agder fylke:</td><td data-text-align="left" data-vertical-align="top">Åmli.</td></tr><tr><td data-text-align="left" data-vertical-align="top">Telemark fylke:</td><td data-text-align="left" data-vertical-align="top">Tinn, Seljord, Kviteseid, Nissedal, Fyresdal, Tokke, Vinje.</td></tr><tr><td data-text-align="left" data-vertical-align="top">Oppland fylke:</td><td data-text-align="left" data-vertical-align="top">Dovre, Lesja, Skjåk, Lom, Vågå, Sel.</td></tr><tr><td data-text-align="left" data-vertical-align="top">Hedmark fylke:</td><td data-text-align="left" data-vertical-align="top">Trysil, Åmot, Stor-Elvdal, Rendalen, Engerdal, Tolga, Tynset, Alvdal, Folldal, Os.</td></tr></tbody></table></article> <article class="defaultP" margin-top="true">3. <i>Prioriteringsområde C</i></article><article class="legalP" data-absoluteaddress="/paragraf/3/ledd/8/" id="paragraf-3-ledd-8">Område C har nest lågast prioritet ved bruk av distriktspolitiske verkemidlar. I område C kan det ytast bedriftsretta støtte (distriktsutviklingstilskot og distriktsretta risikolån), indirekte tilretteleggjande stønad, pluss tilskot til kommunale næringsfond.</article><article class="legalP" data-absoluteaddress="/paragraf/3/ledd/9/" id="paragraf-3-ledd-9">I område C skal netto tilskotsekvivalent til investeringar ikkje vere over 15% av standard kostnadsgrunnlag uavhengig av kor stor støttemottakaren er. Små og mellomstore bedrifter kan i tillegg få eit påslag på opptil 10%-poeng brutto tilskotsekvivalent.</article> <article class="defaultP" margin-top="true">Område C er:<table><tbody><tr><td data-text-align="left" data-vertical-align="top">Troms fylke:</td><td data-text-align="left" data-vertical-align="top">Tromsø.</td></tr><tr><td data-text-align="left" data-vertical-align="top">Nordland fylke:</td><td data-text-align="left" data-vertical-align="top">Bodø.</td></tr><tr><td data-text-align="left" data-vertical-align="top">Nord-Trøndelag fylke:</td><td data-text-align="left" data-vertical-align="top">Steinkjer, Leksvik, Verdal, Inderøy.</td></tr><tr><td data-text-align="left" data-vertical-align="top">Sør-Trøndelag fylke:</td><td data-text-align="left" data-vertical-align="top">Ørland, Rissa, Midtre Gauldal, Selbu.</td></tr><tr><td data-text-align="left" data-vertical-align="top">Møre og Romsdal fylke:</td><td data-text-align="left" data-vertical-align="top">Kristiansund, Vanylven, Sande, Norddal, Stranda, Stordal, Rauma, Nesset, Midsund, Sandøy, Eide, Averøy, Frei, Gjemnes, Tingvoll, Sunndal.</td></tr><tr><td data-text-align="left" data-vertical-align="top">Sogn og Fjordane fylke:</td><td data-text-align="left" data-vertical-align="top">Alle kommunane.</td></tr><tr><td data-text-align="left" data-vertical-align="top">Hordaland fylke:</td><td data-text-align="left" data-vertical-align="top">Etne, Jondal, Odda, Ullensvang, Eidfjord, Ulvik, Granvin, Voss, Kvam, Modalen, Fedje, Masfjorden.</td></tr><tr><td data-text-align="left" data-vertical-align="top">Rogaland fylke:</td><td data-text-align="left" data-vertical-align="top">Hjelmeland, Suldal, Sauda, Kvitsøy.</td></tr><tr><td data-text-align="left" data-vertical-align="top">Vest-Agder fylke:</td><td data-text-align="left" data-vertical-align="top">Åseral, Audnedal, Hægebostad, Sirdal.</td></tr><tr><td data-text-align="left" data-vertical-align="top">Aust-Agder fylke:</td><td data-text-align="left" data-vertical-align="top">Gjerstad, Vegårshei, Bygland, Valle, Bykle.</td></tr><tr><td data-text-align="left" data-vertical-align="top">Telemark fylke:</td><td data-text-align="left" data-vertical-align="top">Notodden, Drangedal, Nome, Bø, Sauherad, Hjartdal.</td></tr><tr><td data-text-align="left" data-vertical-align="top">Buskerud fylke:</td><td data-text-align="left" data-vertical-align="top">Flå, Nes, Gol, Hemsedal, Ål, Hol, Sigdal, Rollag, Nore og Uvdal.</td></tr><tr><td data-text-align="left" data-vertical-align="top">Oppland fylke:</td><td data-text-align="left" data-vertical-align="top">Nord-Fron, Sør-Fron, Ringebu, Gausdal, Søndre Land, Nordre Land, Sør-Aurdal, Etnedal, Nord-Aurdal, Vestre Slidre, Øystre Slidre, Vang.</td></tr><tr><td data-text-align="left" data-vertical-align="top">Hedmark fylke:</td><td data-text-align="left" data-vertical-align="top">Kongsvinger, Eidskog, Grue, Åsnes, Våler.</td></tr><tr><td data-text-align="left" data-vertical-align="top">Østfold fylke:</td><td data-text-align="left" data-vertical-align="top">Aremark, Marker, Rømskog.</td></tr></tbody></table></article> <article class="defaultP" margin-top="true">4. <i>Prioriteringsområde D</i></article><article class="legalP" data-absoluteaddress="/paragraf/3/ledd/10/" id="paragraf-3-ledd-10">Område D skal ha lågast prioritet ved bruk av distriktspolitiske verkemidlar. I område D kan det berre ytast indirekte, tilretteleggjande stønad og tilskot til kommunale næringsfond.</article> <article class="defaultP" margin-top="true">Område D er:<table><tbody><tr><td data-text-align="left" data-vertical-align="top">Nord-Trøndelag fylke:</td><td data-text-align="left" data-vertical-align="top">Frosta, Levanger.</td></tr><tr><td data-text-align="left" data-vertical-align="top">Sør-Trøndelag fylke:</td><td data-text-align="left" data-vertical-align="top">Orkdal.</td></tr><tr><td data-text-align="left" data-vertical-align="top">Møre og Romsdal fylke:</td><td data-text-align="left" data-vertical-align="top">Herøy, Ulstein, Hareid, Volda, Ørsta, Sykkylven, Haram, Vestnes, Aukra, Fræna.</td></tr><tr><td data-text-align="left" data-vertical-align="top">Hordaland fylke:</td><td data-text-align="left" data-vertical-align="top">Ølen, Bømlo, Fitjar, Tysnes, Kvinnherad, Fusa, Samnanger, Austevoll, Vaksdal.</td></tr><tr><td data-text-align="left" data-vertical-align="top">Rogaland fylke:</td><td data-text-align="left" data-vertical-align="top">Sokndal, Lund, Finnøy, Vindafjord.</td></tr><tr><td data-text-align="left" data-vertical-align="top">Vest-Agder fylke:</td><td data-text-align="left" data-vertical-align="top">Farsund, Flekkefjord, Marnardal, Lindesnes, Lyngdal, Kvinesdal.</td></tr><tr><td data-text-align="left" data-vertical-align="top">Aust-Agder fylke:</td><td data-text-align="left" data-vertical-align="top">Risør, Tvedestrand, Froland, Iveland, Evje og Hornnes.</td></tr><tr><td data-text-align="left" data-vertical-align="top">Telemark fylke:</td><td data-text-align="left" data-vertical-align="top">Kragerø.</td></tr><tr><td data-text-align="left" data-vertical-align="top">Buskerud fylke:</td><td data-text-align="left" data-vertical-align="top">Krødsherad, Flesberg.</td></tr><tr><td data-text-align="left" data-vertical-align="top">Oppland fylke:</td><td data-text-align="left" data-vertical-align="top">Øyer.</td></tr></tbody></table></article></article><article class="legalArticle" data-lovdata-URL="LTI/forskrift/1998-04-30-400/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Graderingsnormer</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ein kan prioritere område for bruk av distriktspolitiske verkemidlar på ulike måtar, t.d. ved å tildele eit område rammer eller ved tildeling til einskilde prosjekt. Innanfor kvart av dei geografiske delområda som er definert under § 3, skal støtteomfanget fastsetjast etter ei samla vurdering av kvar einskild sak. Nærare retningslinjer for dei einskilde verkemidla og eventuell nærare gradering og differensiering av stønad vert fastlagt frå Kommunal- og regionaldepartementet.</article></article><article class="legalArticle" data-lovdata-URL="LTI/forskrift/1998-04-30-400/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Iverksetting</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Desse forskriftene tek til å gjelde frå 1. mai 1998 og avløyser dei tidlegare føresegnene:</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Kongelig resolusjon av 24. mars 1995 nr. 269 om avgrensing av det geografiske verkeområde for distriktspolitiske verkemiddel.</article></article></main></body></html>