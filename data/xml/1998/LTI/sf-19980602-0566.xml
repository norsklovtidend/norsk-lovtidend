<!DOCTYPE html><html lang="no"><head><title>Delegering av Forsvarsdepartementets myndighet til å begjære påtale og fremsette borgerlige rettskrav på statens vegne.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:07</dd><dt class="legacyID">Datokode</dt><dd class="legacyID">FOR-1998-06-02-566</dd><dt class="dokid">DokumentID</dt><dd class="dokid">LTI/forskrift/1998-06-02-566</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 10</dd><dt class="dateInForce">I kraft fra</dt><dd class="dateInForce">1998-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1902-05-22-10/§79</li></ul></dd><dt class="dateOfPublication">Kunngjort</dt><dd class="dateOfPublication">1998-07-03</dd><dt class="title">Tittel</dt><dd class="title">Delegering av Forsvarsdepartementets myndighet til å begjære påtale og fremsette borgerlige rettskrav på statens vegne.</dd><dt class="miscInformation">Annet om dokumentet</dt><dd class="miscInformation">Fastsatt av Forsvarsdepartementet 2. juni 1998 med hjemmel i Almindelig borgerlig Straffelov (Straffeloven) av 22. mai 1902 nr. 10 § 79 fjerde ledd 1. punktum.</dd><dt class="refid">RefID</dt><dd class="refid">forskrift/1998-06-02-566</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av Forsvarsdepartementets myndighet til å begjære påtale og fremsette borgerlige rettskrav på statens vegne.</li></ul></dd></dl></header><main class="documentBody" data-lovdata-URL="LTI/forskrift/1998-06-02-566" id="dokument"><h1>Delegering av Forsvarsdepartementets myndighet til å begjære påtale og fremsette borgerlige rettskrav på statens vegne.</h1><article class="legalP" data-absoluteaddress="/ledd/1/" id="ledd-1">Forsvarsdepartementets myndighet etter straffeloven § 79 fjerde ledd 1. punktum til å begjære påtale på statens vegne og Forsvarsdepartementets myndighet til overfor påtalemyndigheten å begjære borgerlige rettskrav oppstått ved den straffbare handling medtatt til pådømmelse, delegeres til Forsvarets overkommando, Forsvarets bygningstjeneste, Forsvarets tele- og datatjeneste, Forsvarets forskningsinstitutt og Forsvarets boligtjeneste for så vidt gjelder verdier eller interesser som vedkommende institusjon forvalter eller fører tilsyn med.</article><article class="legalP" data-absoluteaddress="/ledd/2/" id="ledd-2">Forsvarets overkommando kan delegere myndigheten videre til undergitte organer/militære sjefer i tilfeller hvor straffbare handlinger rammer verdier eller interesser som de forvalter eller fører tilsyn med, unntatt i saker hvor handlingene er begått av personell som forvaltes av Forsvarets overkommando.</article><article class="legalP" data-absoluteaddress="/ledd/3/" id="ledd-3">Forsvarets bygningstjeneste kan delegere myndigheten videre til lokale forvaltningsmyndigheter i tilfeller hvor straffbare handlinger rammer verdier eller interesser som de forvalter eller fører tilsyn med, unntatt i saker hvor handlingene er begått av personell som forvaltes av Forsvarets overkommando.</article><article class="legalP" data-absoluteaddress="/ledd/4/" id="ledd-4">Fremsettelse av borgerlige rettskrav bør skje samtidig med begjæring om påtale. Hvis tapets størrelse på dette tidspunkt ikke er tilstrekkelig klarlagt, bør det tas forbehold om å komme tilbake til erstatningsbeløpet.</article><article class="legalP" data-absoluteaddress="/ledd/5/" id="ledd-5">Fullmakten her gjelder ikke<ul class="defaultList"><li data-li-identifier="a." data-name="a."><article class="listArticle" data-absoluteaddress="/ledd/5/punkt/1/" id="ledd-5-punkt-1"><span class="data-originalId">a.</span><article class="legalP" data-absoluteaddress="/ledd/5/punkt/1/ledd/1/" id="ledd-5-punkt-1-ledd-1">saker av prinsipiell art eller</article></article></li><li data-li-identifier="b." data-name="b."><article class="listArticle" data-absoluteaddress="/ledd/5/punkt/2/" id="ledd-5-punkt-2"><span class="data-originalId">b.</span><article class="legalP" data-absoluteaddress="/ledd/5/punkt/2/ledd/1/" id="ledd-5-punkt-2-ledd-1">ved straffbare handlinger begått av medlemmer av alliert eller annen utenlandsk militær styrke eller medlemmer av alliert hovedkvarter, selv om norske myndigheter har jurisdiksjonskompetanse i medhold av inngått statusavtale eller annet hjemmelsgrunnlag.</article></article></li></ul></article><article class="legalP" data-absoluteaddress="/ledd/6/" id="ledd-6">Fullmakten her trer i kraft 1. august 1998, og gjelder for straffbare handlinger som har funnet sted etter 1. august 1998. Fra samme dato oppheves Forsvarsdepartementets delegeringsvedtak av 17. august 1984, 15. januar 1992, 23. august 1994 og 14. november 1994.</article></main></body></html>