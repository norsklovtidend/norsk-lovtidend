<!DOCTYPE html><html lang="no"><head><title>Forskrift om adgang til å delta i kystfartøygruppens fiske etter makrell i 1998.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:56</dd><dt class="legacyID">Datokode</dt><dd class="legacyID">FOR-1998-06-18-586</dd><dt class="dokid">DokumentID</dt><dd class="dokid">LTI/forskrift/1998-06-18-586</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 11</dd><dt class="dateInForce">I kraft fra</dt><dd class="dateInForce">1998-06-18 – 1998-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-16-57/§6</li><li>lov/1972-06-16-57/§8</li><li>forskrift/1993-10-29-955</li></ul></dd><dt class="dateOfPublication">Kunngjort</dt><dd class="dateOfPublication">1998-07-13</dd><dt class="title">Tittel</dt><dd class="title">Forskrift om adgang til å delta i kystfartøygruppens fiske etter makrell i 1998.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 18. juni 1998 med hjemmel i lov av 16. juni 1972 nr. 57 om regulering av deltagelsen i fisket § 6 og § 8, jf. kgl. res. av 29. oktober 1993 nr. 955 om delegering av myndighet.</dd><dt class="refid">RefID</dt><dd class="refid">forskrift/1998-06-18-586</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å delta i kystfartøygruppens fiske etter makrell i 1998.<ul class="tocSubUl"><li>Kapittel 1. Deltakelse i kystfartøygruppens fiske etter makrell med not for fartøy fra og med 13 meter og under 21,35 meter største lengde<ul class="tocSubUl"><li>§ 1-1. Vilkår for deltakelse</li><li>§ 1-2. Utskiftning</li><li>§ 1-3. Erverv</li><li>§ 1-4. Leiefartøy</li></ul></li><li>Kapittel 2. Deltakelse i kystfartøygruppens fiske etter makrell med not for fartøy under 13 meter største lengde<ul class="tocSubUl"><li>§ 2-1. Vilkår for deltakelse</li><li>§ 2-2. Forlengelse</li></ul></li><li>Kapittel 3. Vilkår for deltakelse i kystfartøygruppens fiske etter makrell med garn og snøre<ul class="tocSubUl"><li>§ 3-1. Vilkår for deltakelse</li></ul></li><li>Kapittel 4. Fellesbestemmelser<ul class="tocSubUl"><li>§ 4-1. Ervervstillatelse</li><li>§ 4-2. Straff</li><li>§ 4-3. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1998-06-18-586" id="dokument"><h1>Forskrift om adgang til å delta i kystfartøygruppens fiske etter makrell i 1998.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-06-18-586/KAPITTEL_1" data-partID="k1"><h2>Kapittel 1. Deltakelse i kystfartøygruppens fiske etter makrell med not for fartøy fra og med 13 meter og under 21,35 meter største lengde</h2><article class="legalArticle" data-lovdata-URL="LTI/forskrift/1998-06-18-586/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Vilkår for deltakelse</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Eier av fartøy kan delta når følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">Fartøyet må være registrert i merkeregisteret og ha en største lengde fra og med 13 meter og under 21,35 meter og ha en lastekapasitet under 1.500 hl.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">Eier og høvedsmann må stå på blad B i fiskermanntallet.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">Fartøyet må ha vært nyttet i notfiske etter makrell og det må ha blitt levert makrell i minst to av årene 1995, 1996 eller 1997 med fartøyet.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/1/ledd/1/punkt/4/" id="kapittel-1-paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/1/ledd/1/punkt/4/ledd/1/" id="kapittel-1-paragraf-1-ledd-1-punkt-4-ledd-1">Fartøyet må være egnet og utstyrt for notfiske.</article></article></li></ul></article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Fiskeridirektøren kan i særlig tilfelle dispensere fra kravet om levering i første ledd bokstav c.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">For eier av fartøy utskiftet etter 1. januar 1995 kan Fiskeridirektøren etter søknad dispensere fra kravet til erstatningsfartøyets tidligere deltakelse i første ledd bokstav c såfremt utskiftningsfartøyet og erstatningsfartøyet til sammen oppfyller deltakelseskravet i bokstav c.</article></article><article class="legalArticle" data-lovdata-URL="LTI/forskrift/1998-06-18-586/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Utskiftning</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Eier av erstatningsfartøy som fyller vilkårene i § 1-1 første ledd bokstavene a, b og d, får ved utskiftning av fartøy som har deltatt i henhold til § 1-1 første ledd bokstav c, adgang til deltakelse i fisket med erstatningsfartøyet.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Eier av utskiftningsfartøy, jf. første ledd, gis ikke adgang til å delta i fisket med not selv om vilkårene i § 1-1 er oppfylt.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Melding om utskiftning skal sendes til Fiskeridirektoratet før erstatningsfartøyet settes inn i fisket.</article></article><article class="legalArticle" data-lovdata-URL="LTI/forskrift/1998-06-18-586/§1-3" data-name="§1-3" data-partID="§1-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Erverv</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Ved erverv av fartøy som har deltatt i fisket i henhold til § 1-1 første ledd bokstav c, kan Fiskeridirektoratet etter søknad gi ny eier adgang til å delta.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Adgang for ny eier til å delta i fisket etter makrell med not etter første ledd, medfører at selgers adgang til å delta bortfaller.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Ingen kan gis adgang til å delta i fisket med mer enn ett fartøy, med mindre fartøyet er ervervet før 1. januar 1998.</article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">Søknad om adgang til å delta i fisket etter denne paragraf sendes Fiskeridirektoratet.</article></article><article class="legalArticle" data-lovdata-URL="LTI/forskrift/1998-06-18-586/§1-4" data-name="§1-4" data-partID="§1-4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Leiefartøy</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Det er ikke tillatt å benytte leid fartøy.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Fiskeridirektøren kan ved forlis og havari som medfører vesentlig driftsavbrudd, dispensere fra forbudet i første ledd. Det kan ikke gis tillatelse til bruk av leiefartøy som har en største lengde på 21,35 meter eller mer.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-06-18-586/KAPITTEL_2" data-partID="k2"><h2>Kapittel 2. Deltakelse i kystfartøygruppens fiske etter makrell med not for fartøy under 13 meter største lengde</h2><article class="legalArticle" data-lovdata-URL="LTI/forskrift/1998-06-18-586/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Vilkår for deltakelse</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Eier av fartøy kan delta når følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">Fartøyet må være registrert i merkeregisteret, og være under 13 meter største lengde.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">Eier og høvedsmann må stå i fiskermanntallet.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/1/ledd/1/punkt/3/" id="kapittel-2-paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/1/ledd/1/punkt/3/ledd/1/" id="kapittel-2-paragraf-1-ledd-1-punkt-3-ledd-1">Fartøyet må være egnet og utstyrt for notfiske.</article></article></li></ul></article></article><article class="legalArticle" data-lovdata-URL="LTI/forskrift/1998-06-18-586/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Forlengelse</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Eier av fartøy som nevnt i § 2-1, mister adgang til å delta i fisket etter makrell med not med fartøyet dersom det forlenges til 13 meter største lengde eller mer.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1998-06-18-586/KAPITTEL_3" data-partID="k3"><h2>Kapittel 3. Vilkår for deltakelse i kystfartøygruppens fiske etter makrell med garn og snøre</h2><article class="legalArticle" data-lovdata-URL="LTI/forskrift/1998-06-18-586/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Vilkår for deltakelse</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Eier av fartøy kan delta når følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/1/ledd/1/punkt/1/" id="kapittel-3-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/1/ledd/1/punkt/1/ledd/1/" id="kapittel-3-paragraf-1-ledd-1-punkt-1-ledd-1">Fartøyet må være registrert i merkeregisteret og være under 21,35 meter største lengde.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/1/ledd/1/punkt/2/" id="kapittel-3-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/1/ledd/1/punkt/2/ledd/1/" id="kapittel-3-paragraf-1-ledd-1-punkt-2-ledd-1">Eier og høvedsmann må stå i fiskermanntallet.</article></article></li></ul></article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Fiskeridirektøren kan etter søknad gi adgang til å nytte fartøy på 21,35 meter største lengde eller mer, når fartøyet tidligere har vært nyttet i fisket etter makrell med garn eller snøre.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1998-06-18-586/KAPITTEL_4" data-partID="k4"><h2>Kapittel 4. Fellesbestemmelser</h2><article class="legalArticle" data-lovdata-URL="LTI/forskrift/1998-06-18-586/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Ervervstillatelse</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Ved eierskifte, utskifting og ombygging, herunder forlengelse, av fartøy med største lengde på 15,68 meter (50 fot) eller mer, må det være gitt tillatelse i henhold til lov av 16. juni 1972 nr. 57 om regulering av deltagelsen i fisket, for at tillatelse til deltakelse i fisket etter makrell kan gis.</article></article><article class="legalArticle" data-lovdata-URL="LTI/forskrift/1998-06-18-586/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Straff</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Den som forsettlig eller uaktsomt overtrer bestemmelser i denne forskrift, straffes i henhold til § 11 i lov av 16. juni 1972 nr. 57 om regulering av deltagelsen i fisket. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/1998-06-18-586/§4-3" data-name="§4-3" data-partID="§4-3" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Denne forskrift trer i kraft straks og gjelder til og med 31. desember 1998.</article></article></section></main></body></html>