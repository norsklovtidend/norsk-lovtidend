<!DOCTYPE html><html lang="no"><head><title>Forskrift for drift av barne- og ungdomspsykiatriske poliklinikker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:40</dd><dt class="legacyID">Datokode</dt><dd class="legacyID">FOR-1998-07-01-706</dd><dt class="dokid">DokumentID</dt><dd class="dokid">LTI/forskrift/1998-07-01-706</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 14</dd><dt class="dateInForce">I kraft fra</dt><dd class="dateInForce">1998-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-01-13-16</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-04-28-2/§2</li><li>forskrift/1969-09-26-9802</li></ul></dd><dt class="dateOfPublication">Kunngjort</dt><dd class="dateOfPublication">1998-08-24</dd><dt class="title">Tittel</dt><dd class="title">Forskrift for drift av barne- og ungdomspsykiatriske poliklinikker.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 1. juli 1998 med hjemmel i lov av 28. april 1961 nr. 2 om psykisk helsevern § 2 femte ledd, jf. kgl. res. av 26. september 1969 nr. 9802.</dd><dt class="refid">RefID</dt><dd class="refid">forskrift/1998-07-01-706</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for drift av barne- og ungdomspsykiatriske poliklinikker.<ul class="tocSubUl"><li>§ 1. Oppgaver</li><li>§ 2. Godkjenning</li><li>§ 3. Andre fagstillinger</li><li>§ 4. Ingen egenbetaling</li><li>§ 5. Skyss- og kostutgifter</li><li>§ 6. Rapport</li><li>§ 7. Dispensasjon</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1998-07-01-706" id="dokument"><h1>Forskrift for drift av barne- og ungdomspsykiatriske poliklinikker.</h1><article class="legalArticle" data-lovdata-URL="LTI/forskrift/1998-07-01-706/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Oppgaver</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Barne- og ungdomspsykiatriske poliklinikker er helseinstitusjoner som skal foreta undersøkelser, gi råd og behandling overfor barn og ungdom og deres familier, der det foreligger psykiske lidelser eller problemer. Rådgivningen kan også omfatte personer i pasientens sosiale miljø.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Poliklinikken skal – i samarbeid med andre instanser i det området den betjener – ta del i forebyggende arbeid i tilknytning til psykiatriske problemstillinger for barn og unge og deres familier.</article></article><article class="legalArticle" data-lovdata-URL="LTI/forskrift/1998-07-01-706/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Godkjenning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Poliklinikken skal godkjennes av fylkeslegen.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For å bli godkjent skal poliklinikken ha følgende fagstillinger:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">lege som er spesialist i barne- og ungdomspsykiatri (barne- og ungdomspsykiater)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">spesialist i klinisk psykologi med fordypningsområde barn og ungdom</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/3/" id="paragraf-2-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/3/ledd/1/" id="paragraf-2-ledd-2-punkt-3-ledd-1">sosionom med klinisk videreutdanning i barne- og ungdomspsykiatri</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/4/" id="paragraf-2-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/4/ledd/1/" id="paragraf-2-ledd-2-punkt-4-ledd-1">klinisk pedagog med videreutdanning i barne- og ungdomspsykiatri.</article></article></li></ul></article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Poliklinikken skal ledes faglig av en barne- og ungdomspsykiater eller en spesialist i klinisk psykologi med fordypningsområde barn og ungdom. Godkjenning av poliklinikken forutsetter at det er tilsatt godkjent faglig leder, og at en vesentlig del av øvrige fagstillinger nevnt i annet ledd er besatt.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Poliklinikkens lokaler skal være egnet til formålet.</article></article><article class="legalArticle" data-lovdata-URL="LTI/forskrift/1998-07-01-706/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Andre fagstillinger</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Poliklinikken kan ha andre refusjonsutløsende fagstillinger enn nevnt i § 2. Andre refusjonsutløsende fagstillinger kan være:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">stillinger for høgskoleutdannet personell med videreutdanning i miljøterapi eller annen klinisk videreutdanning rettet mot poliklinisk arbeid med barn, ungdom og deres familier</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">utdanningsstillinger for lege, psykolog, sosionom, pedagog og miljøterapeut.</article></article></li></ul></article></article><article class="legalArticle" data-lovdata-URL="LTI/forskrift/1998-07-01-706/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ingen egenbetaling</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Poliklinikkene kan ikke kreve egenandel fra pasienten eller dennes pårørende for undersøkelse og behandling som ytes, eller for konsultasjon eller rådgivning overfor andre instanser, jf. forskrifter for godtgjørelse av utgifter til legehjelp som utføres poliklinisk ved helseinstitusjoner på fylkeskommunalt nivå/- kommunal helseplan og ved statlige helseinstitusjoner § 3 nr. 7.</article></article><article class="legalArticle" data-lovdata-URL="LTI/forskrift/1998-07-01-706/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Skyss- og kostutgifter</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved nødvendige reiser for poliklinikkens personale til tilknyttede behandlingshjem eller til pasient eller pasientmiljø, dekkes skyss- og kostutgifter etter det fylkeskommunale regulativ. Utgiftene belastes poliklinikkens budsjett.</article></article><article class="legalArticle" data-lovdata-URL="LTI/forskrift/1998-07-01-706/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapport</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Poliklinikken skal rapportere om sin virksomhet etter de til enhver tid gjeldende retningslinjer. Poliklinikken har også ansvar for at det rapporteres om virksomheten ved tilknyttede behandlingshjem.</article></article><article class="legalArticle" data-lovdata-URL="LTI/forskrift/1998-07-01-706/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Statens helsetilsyn kan i særlige tilfeller gi dispensasjon fra bestemmelsene om kvalifikasjonskrav i forskriftens §§ 2 og 3.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Dispensasjon gis for ett år av gangen.</article></article><article class="legalArticle" data-lovdata-URL="LTI/forskrift/1998-07-01-706/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft 1. august 1998. Forskriften avløser tidligere forskrift av 13. januar 1991 nr. 16 for drift av barne- og ungdomspsykiatriske poliklinikker.</article></article></main></body></html>