<!DOCTYPE html><html lang="no"><head><title>Forskrift om endring i forskrift om leger og annet helsepersonells melding og varsling av smittsomme sykdommer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">FOR-1998-06-29-683</dd><dt class="dokid">DokumentID</dt><dd class="dokid">LTI/forskrift/1998-06-29-683</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 13</dd><dt class="dateInForce">I kraft fra</dt><dd class="dateInForce">1998-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-12-30-1224</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§2-3</li></ul></dd><dt class="dateOfPublication">Kunngjort</dt><dd class="dateOfPublication">1998-08-05</dd><dt class="title">Tittel</dt><dd class="title">Forskrift om endring i forskrift om leger og annet helsepersonells melding og varsling av smittsomme sykdommer.</dd><dt class="miscInformation">Annet om dokumentet</dt><dd class="miscInformation">Fastsatt av Statens helsetilsyn 29. juni 1998 med hjemmel i lov av 5. august 1994 nr. 55 om vern mot smittsomme sykdommer § 2-3.</dd><dt class="refid">RefID</dt><dd class="refid">forskrift/1998-06-29-683</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om leger og annet helsepersonells melding og varsling av smittsomme sykdommer.<ul class="tocSubUl"><li>I<ul class="tocSubUl"><li>§ 6-5. Helseinstitusjoners varslingsplikt</li><li>§ 6-6. Varsling om mulig smitte fra blodgiver</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-06-29-683" id="dokument"><h1>Forskrift om endring i forskrift om leger og annet helsepersonells melding og varsling av smittsomme sykdommer.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-06-29-683/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 30. desember 1994 nr. 1224 om leger og annet helsepersonells melding og varsling av smittsomme sykdommer gjøres følgende endringer:</article> <article class="defaultP" margin-top="true">§ 1-2 definisjon av meldingsenhet skal lyde:</article><article class="defaultP"><i>Meldingsenhet</i>: en eller flere leger som har nær kontakt yrkesmessig og som er pålagt av Statens institutt for folkehelse i samarbeid med kommunelegen å gi melding om noen eller alle sykdommer som nevnt i § 2-4.</article> <article class="defaultP" margin-top="true">§ 2-2 Gruppe B skal lyde:</article><article class="defaultP">Aids<p class="leddfortsettelse">Atypiske mykobakterier, infeksjon</p><p class="leddfortsettelse">Brucellose</p><p class="leddfortsettelse">Campylobacteriose</p><p class="leddfortsettelse">Encefalitt</p><p class="leddfortsettelse">Entamøbiasis</p><p class="leddfortsettelse">Enteropatogen E. coli-enteritt</p><p class="leddfortsettelse">Giardiasis</p><p class="leddfortsettelse">Haemophilus influenzae-sykdom, systemisk</p><p class="leddfortsettelse">Hepatitt A,B,C,D eller E-virus-infeksjon</p><p class="leddfortsettelse">Hepatitt non-A,B,C,D eller E-virus-infeksjon</p><p class="leddfortsettelse">HTLV I og II-infeksjon</p><p class="leddfortsettelse">Kikhoste</p><p class="leddfortsettelse">Kusma</p><p class="leddfortsettelse">Legionellose</p><p class="leddfortsettelse">Lepra</p><p class="leddfortsettelse">Listeriose</p><p class="leddfortsettelse">Lyme borreliose</p><p class="leddfortsettelse">Malaria</p><p class="leddfortsettelse">Meningitt</p><p class="leddfortsettelse">Meningokokksykdom, systemisk</p><p class="leddfortsettelse">Meslinger</p><p class="leddfortsettelse">Meticillinresistente gule stafylokokker, infeksjon</p><p class="leddfortsettelse">Nephropathia epidemica</p><p class="leddfortsettelse">Paratyfoidfeber</p><p class="leddfortsettelse">Pneumokokker med nedsatt følsomhet for penicillin, infeksjon</p><p class="leddfortsettelse">Pneumokokksykdom, systemisk</p><p class="leddfortsettelse">Røde hunder</p><p class="leddfortsettelse">Salmonellose, annen</p><p class="leddfortsettelse">Shigellose</p><p class="leddfortsettelse">Streptokokksykdom, gr. A, systemisk</p><p class="leddfortsettelse">Streptokokksykdom, gr. B, systemisk</p><p class="leddfortsettelse">Tetanus</p><p class="leddfortsettelse">Trikinose</p><p class="leddfortsettelse">Tuberkulose (i lungene)</p><p class="leddfortsettelse">Tuberkulose (i andre organer)</p><p class="leddfortsettelse">Tularemi</p><p class="leddfortsettelse">Tyfoidfeber</p><p class="leddfortsettelse">Yersiniose</p><p class="leddfortsettelse">Alvorlig følgetilstand, eventuelt død, pga. smittsom sykdom</p><p class="leddfortsettelse">Vaksinasjonskomplikasjon</p><p class="leddfortsettelse">Vankomycinresistente enterokokker, infeksjon</p></article> <article class="defaultP" margin-top="true">§ 2-4 Gruppe D skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Chlamydiainfeksjon, genital</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Influensaliknende sykdom</article> <article class="defaultP" margin-top="true">§ 3-1 tredje ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Meldingsenheter har plikt til å gi melding om de sykdommer i § 2-4 som enheten er pålagt å melde.</article> <article class="defaultP" margin-top="true">§ 3-3 første ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Den medisinsk ansvarlige legen ved tjenesteytende laboratorier (laboratorier som utfører medisinsk mikrobiologiske og patologisk- anatomiske diagnostiske undersøkelser) som oppdager eller bekrefter mistanke om en sykdom som er nevnt i §§ 2-1, 2-2, 2-3 og 2-4, har ansvar for at det finnes rutiner som sikrer at meldingsplikten for disse sykdommer overholdes, uansett om den rekvirerende legen har eller kan ha sendt melding.</article> <article class="defaultP" margin-top="true">§ 4-4 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Meldingsenheten skal melde de sykdommene som den er pålagt å melde, summarisk og skriftlig hver uke i tidsperioder fastsatt av Statens institutt for folkehelse på skjema som er omtalt i § 8-3. Melding skal gis uten navn, adresse, fødselsdato, personnummer, yrke og arbeidssted.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">I meldingen skal det opplyses hvor mange sikre og mistenkte tilfeller som er diagnostisert og om konsultasjonsmengden i definerte tidsrom fastsatt av Statens institutt for folkehelse. Meldingen skal sendes på den ukedagen som er fastsatt av Statens institutt for folkehelse. Det skal sendes melding selv om det ikke har vært oppdaget tilfeller i det tidsrom som meldingen skal omfatte.</article> <article class="defaultP" margin-top="true">§ 4-5 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">I tillegg til pliktene nevnt i § 4-1 skal for sykdommer som er nevnt i §§ 2-1 og 2-2, laboratoriene melde om positive prøveresultater daglig ved å sende kopi eller avskrift av svarskjema til Statens Institutt for Folkehelse. For sykdommer som er nevnt i § 2-3 skal laboratoriene melde om positive prøvesvar ukentlig ved å sende laboratoriedelen av meldingsskjema som er omtalt i § 8-2 til Statens Institutt for Folkehelse. For sykdommer som er nevnt i § 2-4 skal laboratoriene melde om funn som fremgår av meldingsskjema omtalt i § 8-3.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Når et positivt analyseresultat for en sykdom som er nevnt i §§ 2-1 eller 2-2, sendes til den rekvirerende legen, skal laboratoriet legge ved et meldingsskjema som omtalt i § 8-1. Når et positivt analyseresultat av en sykdom som er nevnt i § 2-3, sendes til den rekvirerende legen, skal laboratoriet legge ved et meldingsskjema som omtalt i § 8-2.</article> <article class="defaultP" margin-top="true">Ny § 6-5 skal lyde:</article><article class="futureLegalArticle" data-name="§6-5" data-partID="§6-5" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-5</span>. <span class="legalArticleTitle">Helseinstitusjoners varslingsplikt</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Oppdages det ved en helseinstitusjon at en pasient overført fra en annen helseinstitusjon har en smittsom sykdom som nevnt i §§ 2-1 og 2-2 og det av hensyn til smittevernet er nødvendig, skal samme dag medisinsk ansvarlig lege skriftlig og muntlig varsle om funnet til den andre institusjonen. Slik varsling skal gå begge veier.</article></article> <article class="defaultP" margin-top="true">Ny § 6-6 skal lyde:</article><article class="futureLegalArticle" data-name="§6-6" data-partID="§6-6" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-6</span>. <span class="legalArticleTitle">Varsling om mulig smitte fra blodgiver</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Laboratorier og leger som i sin yrkespraksis finner at en blodgiver er smittet av en sykdom som kan overføres med blod eller blodprodukter, skal samme dag skriftlig og muntlig varsle blodbanken den smittede har donert blod ved. Varselet skal inneholde blodgiverens navn, adresse, fødselsdato og personnummer og hvilken sykdom som er påvist. Blodbanken skal varsle Statens legemiddelkontroll, men uten personidentifiserbare opplysninger.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-06-29-683/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. juli 1998.</article></section></main></body></html>