<!DOCTYPE html><html lang="no"><head><title>Forskrift for graden cand.med. ved Norges teknisk-naturvitenskapelige universitet (NTNU).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:47</dd><dt class="legacyID">Datokode</dt><dd class="legacyID">FOR-1998-09-16-938</dd><dt class="dokid">DokumentID</dt><dd class="dokid">LTI/forskrift/1998-09-16-938</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 18</dd><dt class="dateInForce">I kraft fra</dt><dd class="dateInForce">F.o.m. studieåret 1999/2000</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1997-06-19-1099/§27</li><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">1998-11-11</dd><dt class="title">Tittel</dt><dd class="title">Forskrift for graden cand.med. ved Norges teknisk-naturvitenskapelige universitet (NTNU).</dd><dt class="miscInformation">Annet om dokumentet</dt><dd class="miscInformation">Fastsatt av Kollegiet 16. september 1998 med hjemmel i forskrift av 19. juni 1997 nr. 1099 om eksamen ved Norges teknisk-naturvitenskapelige universitet § 27, jf. lov av 12. mai 1995 nr. 22 om universiteter og høgskoler § 50 nr. 6.</dd><dt class="refid">RefID</dt><dd class="refid">forskrift/1998-09-16-938</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for graden cand.med. ved Norges teknisk-naturvitenskapelige universitet (NTNU).<ul class="tocSubUl"><li>Kapittel I. Bestemmelser om studiet for graden cand.med.<ul class="tocSubUl"><li>§ 1. Grader og vitnemål</li><li>§ 2. Gradens omfang, fagenheter, fagopprettelse, innhold</li><li>§ 3. Faglige krav</li><li>§ 4. Studieplan</li><li>§ 5. Godskriving av grad, yrkesutdanning, fag osv. fra institusjon under loven</li><li>§ 6. Godskriving av grad, yrkesutdanning, fag osv. fra institusjon som ikke går inn under loven</li><li>§ 7. Fritak for eksamen eller prøve</li><li>§ 8. Undervisning</li><li>§ 9. Deltidsstudier</li><li>§ 10. Permisjon</li></ul></li><li>Kapittel II. Bestemmelser om eksamen for graden cand.med.<ul class="tocSubUl"><li>§ 11. Tidspunkt for eksamen</li><li>§ 12. Frister for oppmelding til eksamen</li><li>§ 13. Antall forsøk til eksamen</li><li>§ 14. Eksamensformer</li><li>§ 15. Praktisk gjennomføring av eksamen</li><li>§ 16. Gjentak av bestått eksamen</li><li>§ 17. Sensurfrister</li><li>§ 18. Karaktersystem</li><li>§ 19. Hovedkarakter</li><li>§ 20. Utfyllende regler</li><li>§ 21. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1998-09-16-938" id="dokument"><h1>Forskrift for graden cand.med. ved Norges teknisk-naturvitenskapelige universitet (NTNU).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-09-16-938/KAPITTEL_1" data-partID="k1"><h2>Kapittel I. Bestemmelser om studiet for graden cand.med.</h2><article class="legalArticle" data-lovdata-URL="LTI/forskrift/1998-09-16-938/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Grader og vitnemål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det medisinske fakultet selv forvalter og tildeler graden cand.med.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Fakultetet selv utferdiger vitnemål for graden cand.med.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Fakultetet fastsetter utformingen av vitnemål for graden og gir i utfyllende regler bestemmelser om utstedelse av nytt vitnemål.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Vitnemål om fullført grad skal opplyse om grunnlaget for tildeling av graden.</article></article><article class="legalArticle" data-lovdata-URL="LTI/forskrift/1998-09-16-938/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Gradens omfang, fagenheter, fagopprettelse, innhold</span></h3><article class="marginIdArticle" data-partID="a2.1" data-absoluteaddress="/kapittel/1/paragraf/2/punkt/1/" id="kapittel-1-paragraf-2-punkt-1"><span class="data-marginOriginalId">2.1</span><span class="miscHeadline"><i>Omfang</i></span><article class="legalP" data-absoluteaddress="/kapittel/1/paragraf/2/punkt/1/ledd/1/" id="kapittel-1-paragraf-2-punkt-1-ledd-1">Kongelig resolusjon fastsetter for hvilke grader examen philosophicum skal inngå i grunnlaget for graden.</article><article class="legalP" data-absoluteaddress="/kapittel/1/paragraf/2/punkt/1/ledd/2/" id="kapittel-1-paragraf-2-punkt-1-ledd-2">Av kongelig resolusjon fremgår også den tid studiet skal kunne gjennomføres på for graden cand.med.</article></article><article class="marginIdArticle" data-partID="a2.2" data-absoluteaddress="/kapittel/1/paragraf/2/punkt/2/" id="kapittel-1-paragraf-2-punkt-2"><span class="data-marginOriginalId">2.2</span><span class="miscHeadline"><i>Innhold</i></span><article class="legalP" data-absoluteaddress="/kapittel/1/paragraf/2/punkt/2/ledd/1/" id="kapittel-1-paragraf-2-punkt-2-ledd-1">Fakultetet selv fastsetter det faglige innholdet innenfor graden cand.med. Fakultetet selv fastsetter krav til bredde og fordypning i fagsammensetningen.</article></article><article class="marginIdArticle" data-partID="a2.3" data-absoluteaddress="/kapittel/1/paragraf/2/punkt/3/" id="kapittel-1-paragraf-2-punkt-3"><span class="data-marginOriginalId">2.3</span><span class="miscHeadline"><i>Fagopprettelse</i></span><article class="legalP" data-absoluteaddress="/kapittel/1/paragraf/2/punkt/3/ledd/1/" id="kapittel-1-paragraf-2-punkt-3-ledd-1">Fakultetet selv oppretter videreutdanningstilbud med inntil 10 vekttall, som ikke kan inngå i grad.</article></article></article><article class="legalArticle" data-lovdata-URL="LTI/forskrift/1998-09-16-938/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Faglige krav</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Examen philosophicum skal normalt avlegges i første termin. Krav om når examen philosophicum senest må være avlagt for graden cand.med. fastsettes i utfyllende regler av fakultetet selv.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Før øvrig kan fakultetet selv i utfyllende regler fastsette bestemmelser om at studiet skal ha obligatoriske kurs og praksis, hvilke forberedende prøver som skal kreves, og når de må være avlagt. Fakultetet selv kan i utfyllende regler også fastsette bestemmelser om krav om bestått eksamen for å kunne holde normert studieprogresjon.</article></article><article class="legalArticle" data-lovdata-URL="LTI/forskrift/1998-09-16-938/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Studieplan</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Kollegiet fastsetter studieplan for examen philosophicum.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Fakultetet fastsetter studieplan for emner med inntil 10 vekttall og fakultetet selv for øvrige fag og emner, i samsvar med eventuelle nasjonale rammeplaner. Studieplanen må omfatte bestemmelser om hvilke mål studiet har; hvordan studiet er bygget opp; hvilke krav som settes til forkunnskaper, herunder forberedende prøver; eventuelle krav om obligatorisk undervisning, kurs og praksis, hva slags undervisning og eksamen som gis; hvilke semestre/terminer det er undervisning og eksamen, i hvilket tidsrom av et semester/en termin de ordinære eksamener holdes og studiets innhold/kunnskapskrav.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Fakultetet selv kan i utfyllende regler gi bestemmelser om overgangsordninger ved endringer i studieplanene.</article></article><article class="legalArticle" data-lovdata-URL="LTI/forskrift/1998-09-16-938/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Godskriving av grad, yrkesutdanning, fag osv. fra institusjon under loven</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Fakultetet avgjør søknad om godskriving av grad, yrkesutdanning, fag eller emne fra en institusjon som går inn under lov av 12. mai 1995 nr. 22 om universiteter og høgskoler.</article></article><article class="legalArticle" data-lovdata-URL="LTI/forskrift/1998-09-16-938/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Godskriving av grad, yrkesutdanning, fag osv. fra institusjon som ikke går inn under loven</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">For de utdanninger der departementet ikke har opprettet nemnd, kan fakultetet selv avgjøre om å få godkjent grad eller utdanning fra utenlandsk eller norsk institusjon som ikke går inn under lov av 12. mai 1995 nr. 22 om universiteter og høgskoler, som en del av generell grad eller som jevngod med grad, yrkesutdanning eller som annet utdanningsprogram som gis ved fakultetet.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Fakultetet selv kan i utfyllende regler fastsette bestemmelser om kontrollprøver og tilleggsprøver.</article></article><article class="legalArticle" data-lovdata-URL="LTI/forskrift/1998-09-16-938/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Fritak for eksamen eller prøve</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Fakultetet selv fastsetter i utfyllende regler bestemmelser om hvilke eksamener som kan danne grunnlag for fritak for eksamen eller prøve. Fakultetet gir fritak for eksamen eller prøve.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Søknad om fritak for eksamen eller prøve må være fakultetet i hende senest 1 måned før dato for første ordinære eksamen. Fritak for eksamen gir ikke rett til studieplass på høyere studiekull. For studenter med fullført og bestått utenlandsk preklinikk eller lignende og som tas inn som supplement, fastsetter fakultetet selv egne utfyllende regler.</article></article><article class="legalArticle" data-lovdata-URL="LTI/forskrift/1998-09-16-938/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Undervisning</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Ved Det medisinske fakultet er terminskifte for stadium I og II mellom uke 3 og 4 i januar. Høstterminen varer f.o.m. uke 33/34 t.o.m. uke 3 og vårterminen f.o.m. uke 4 t.o.m. uke 25. For stadium III starter vårterminen i uke 1/2 og varer t.o.m. uke 24. Høstterminen varer f.o.m. uke 33 t.o.m. uke 50. Innenfor disse tidsrom avholdes også ordinær eksamen. Fakultetet selv kan i utfyllende regler gi nærmere bestemmelser ved slik inndeling.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Foruten jule- og sommerferiene regnes følgende ferier: Påskeferie fra og med mandag etter palmesøndag til og med tirsdag etter påske og pinseferie fra og med pinseaften til og med mandag 2. pinsedag.</article><article class="legalP" data-absoluteaddress="/kapittel/1/paragraf/8/ledd/3/" id="kapittel-1-paragraf-8-ledd-3">Fakultetet selv kan bestemme at andre enn fagets studenter kan få delta i kurs og øvelser når det er ledig kapasitet.</article></article><article class="legalArticle" data-lovdata-URL="LTI/forskrift/1998-09-16-938/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Deltidsstudier</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Det er ikke mulig å bli tatt opp som deltidsstudent ved medisinstudiet. Det er imidlertid mulig, etter søknad, å gjennomføre deler av studiet med avvik fra normert studieprogresjon. Fakultetet selv gir utfyllende regler for å kunne avvike normert studieprogresjon.</article></article><article class="legalArticle" data-lovdata-URL="LTI/forskrift/1998-09-16-938/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Permisjon</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Det gis normalt ikke permisjon i første studieår. Fakultetet selv gir utfyllende regler for permisjon.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-09-16-938/KAPITTEL_2" data-partID="k2"><h2>Kapittel II. Bestemmelser om eksamen for graden cand.med.</h2><article class="legalArticle" data-lovdata-URL="LTI/forskrift/1998-09-16-938/§11" data-name="§11" data-partID="§11" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tidspunkt for eksamen</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Ordinær eksamen arrangeres ved terminslutt i henhold til eksamensoppsettet i den til enhver tid gjeldende studieplan.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Det arrangeres normalt kontinuasjonseksamen i tilknytning til hver ordinære eksamen. Kontinuasjonseksamen arrangeres under forutsetning av at det er studenter som ikke består ordinær eksamen. Kontinuasjonseksamen arrangeres i forbindelse med neste termins start. Ved medisinstudiet regnes kontinuasjonseksamen som ordinær eksamen i forhold til antall forsøk (tre-gangers regelen).</article></article><article class="legalArticle" data-lovdata-URL="LTI/forskrift/1998-09-16-938/§12" data-name="§12" data-partID="§12" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Frister for oppmelding til eksamen</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Studentene ved medisinstudiet meldes normalt automatisk opp til eksamen. Fakultetet selv fastsetter utfyllende regler for oppmelding til examen philosophicum.</article></article><article class="legalArticle" data-lovdata-URL="LTI/forskrift/1998-09-16-938/§13" data-name="§13" data-partID="§13" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Antall forsøk til eksamen</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">En student kan som hovedregel ikke fremstille seg til ordinær eksamen, herunder også kontinuasjonseksamen, i samme fag eller emne mer enn tre ganger (tre-gangers regelen). Det kan i særlige tilfeller dispenseres fra denne bestemmelsen. Fakultetet selv gir utfyllende regler for søknad om slik dispensasjon.</article></article><article class="legalArticle" data-lovdata-URL="LTI/forskrift/1998-09-16-938/§14" data-name="§14" data-partID="§14" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Eksamensformer</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Ved medisinstudiet er eksamensformen den samme ved ordinær eksamen, kontinuasjonseksamen og ekstraordinær kontinuasjonseksamen.</article></article><article class="legalArticle" data-lovdata-URL="LTI/forskrift/1998-09-16-938/§15" data-name="§15" data-partID="§15" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Praktisk gjennomføring av eksamen</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Fakultetet selv fastsetter egne eksamensinstrukser for nærmere bestemmelser om den praktiske gjennomføringen av eksamen.</article></article><article class="legalArticle" data-lovdata-URL="LTI/forskrift/1998-09-16-938/§16" data-name="§16" data-partID="§16" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Gjentak av bestått eksamen</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Det er ikke adgang til gjentak av bestått eksamen.</article></article><article class="legalArticle" data-lovdata-URL="LTI/forskrift/1998-09-16-938/§17" data-name="§17" data-partID="§17" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Sensurfrister</span></h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Eksamenssensur skal foreligge senest tre uker (15 virkedager) etter eksamensdagen. Sensurfrist for hovedoppgaven er 4 uker (20 virkedager).</article></article><article class="legalArticle" data-lovdata-URL="LTI/forskrift/1998-09-16-938/§18" data-name="§18" data-partID="§18" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Karaktersystem</span></h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Karaktersystemet er «Bestått/ikke bestått».</article></article><article class="legalArticle" data-lovdata-URL="LTI/forskrift/1998-09-16-938/§19" data-name="§19" data-partID="§19" data-absoluteaddress="/kapittel/2/paragraf/9/" id="kapittel-2-paragraf-9"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Hovedkarakter</span></h3><article class="legalP" data-absoluteaddress="/kapittel/2/paragraf/9/ledd/1/" id="kapittel-2-paragraf-9-ledd-1">Det gis ikke hovedkarakter.</article></article><article class="legalArticle" data-lovdata-URL="LTI/forskrift/1998-09-16-938/§20" data-name="§20" data-partID="§20" data-absoluteaddress="/kapittel/2/paragraf/10/" id="kapittel-2-paragraf-10"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Utfyllende regler</span></h3><article class="legalP" data-absoluteaddress="/kapittel/2/paragraf/10/ledd/1/" id="kapittel-2-paragraf-10-ledd-1">Fakultetet selv kan gi utfyllende regler til forskriftens §§ 1, 3, 4, 6, 7, 9, 10, 11, 13, 14, og 16.</article></article><article class="legalArticle" data-lovdata-URL="LTI/forskrift/1998-09-16-938/§21" data-name="§21" data-partID="§21" data-absoluteaddress="/kapittel/2/paragraf/11/" id="kapittel-2-paragraf-11"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/2/paragraf/11/ledd/1/" id="kapittel-2-paragraf-11-ledd-1">Denne forskriften er gjeldende fra og med studieåret 1999/2000.</article></article></section></main></body></html>