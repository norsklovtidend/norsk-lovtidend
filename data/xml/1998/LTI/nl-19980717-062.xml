<!DOCTYPE html><html lang="no"><head><title>Lov om endringer i lov av 9. juni 1903 nr. 7 om Statskontrol med Skibes Sjødyktighed m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:38</dd><dt class="legacyID">Datokode</dt><dd class="legacyID">LOV-1998-07-17-62</dd><dt class="dokid">DokumentID</dt><dd class="dokid">LTI/lov/1998-07-17-62</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 12</dd><dt class="dateInForce">I kraft fra</dt><dd class="dateInForce">1998-07-17</dd><dt class="changesToDocuments">Endrer</dt><dd class="changesToDocuments"><ul><li>lov/1903-06-09-7</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1998-07-29</dd><dt class="titleShort">Korttittel</dt><dd class="titleShort">Endringslov til sjødyktighetsloven</dd><dt class="title">Tittel</dt><dd class="title">Lov om endringer i lov av 9. juni 1903 nr. 7 om Statskontrol med Skibes Sjødyktighed m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.29 (1997–1998), Innst.O.nr.34 (1997–1998), Besl.O.nr.43 (1997–1998). Odels- og lagtingsvedtak hhv. 13. mars og 2. april 1998. Fremmet av Miljøverndepartementet.</dd><dt class="refid">RefID</dt><dd class="refid">lov/1998-07-17-62</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 9. juni 1903 nr. 7 om Statskontrol med Skibes Sjødyktighed m.v.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1998-07-17-62" id="dokument"><h1>Lov om endringer i lov av 9. juni 1903 nr. 7 om Statskontrol med Skibes Sjødyktighed m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1998-07-17-62/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 9. juni 1903 nr. 7 om Statskontrol med Skibes Sjødygtighed m.v. gjøres følgende endringer:</article> <article class="defaultP" margin-top="true">§ 121 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Tilsynet kan gå om bord i skip som er i norsk havn eller indre farvann, eller ved installasjon på norsk kontinentalsokkel eller i Norges økonomiske sone, for å undersøke om skipet:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">har foretatt utslipp i strid med forskrifter eller enkeltvedtak fastsatt i medhold av § 114 nr. 4.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">har om bord gyldig sertifikat påbudt i medhold av § 114 nr. 5.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">tilfredsstiller krav til konstruksjon og utrustning fastsatt i medhold av § 114 nr. 5.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/2/punkt/4/" id="kapittel-1-ledd-2-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/2/punkt/4/ledd/1/" id="kapittel-1-ledd-2-punkt-4-ledd-1">fører last i strid med forskrifter eller enkeltvedtak fastsatt i medhold av § 114 nr. 1.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/2/punkt/5/" id="kapittel-1-ledd-2-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/2/punkt/5/ledd/1/" id="kapittel-1-ledd-2-punkt-5-ledd-1">har foretatt dumping i strid med forskrifter eller enkeltvedtak fastsatt i medhold av § 114 nr. 8.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/2/punkt/6/" id="kapittel-1-ledd-2-punkt-6"><span class="data-originalId">6.</span><article class="legalP" data-absoluteaddress="/kapittel/1/ledd/2/punkt/6/ledd/1/" id="kapittel-1-ledd-2-punkt-6-ledd-1">har foretatt forbrenning i strid med forskrifter eller enkeltvedtak fastsatt i medhold av § 114 nr. 9.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/ledd/2/punkt/7/" id="kapittel-1-ledd-2-punkt-7"><span class="data-originalId">7.</span><article class="legalP" data-absoluteaddress="/kapittel/1/ledd/2/punkt/7/ledd/1/" id="kapittel-1-ledd-2-punkt-7-ledd-1">har foretatt utslipp i internasjonalt farvann i strid med internasjonale overenskomster tiltrådt av Norge om forurensning av det marine miljø.</article></article></li></ul></article> <article class="defaultP" margin-top="true">§ 121 nytt annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Tilsynet skal så langt det er praktisk mulig gå om bord i skip som frivillig befinner seg i norsk havn eller ved installasjon på norsk kontinentalsokkel eller i norsk økonomisk sone, for å undersøke om skipet har foretatt utslipp i strid med internasjonale overenskomster tiltrådt av Norge i en annen stats indre farvann, territorialfarvann eller økonomiske sone, eller som har forårsaket eller truer med å forårsake skade der, når det foreligger anmodning om slik undersøkelse fra den berørte stat. Dette gjelder uten hensyn til hvor overtredelsen fant sted, dersom det foreligger anmodning om slik undersøkelse fra flaggstaten.</article> <article class="defaultP" margin-top="true">§ 121 tredje ledd (nåværende annet ledd) skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ved skjellig grunn til mistanke om overtredelse i norsk indre farvann eller norsk territorialfarvann av forskrifter eller enkeltvedtak fastsatt i medhold av § 114 nr. 4, kan skip som befinner seg i norsk territorialfarvann stanses og bordes for undersøkelse.</article> <article class="defaultP" margin-top="true">§ 121 nytt fjerde ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Ved skjellig grunn til mistanke om overtredelse i norsk økonomisk sone av forskrifter eller enkeltvedtak fastsatt i medhold av § 114 nr. 4, kan tilsynet kreve at skip som befinner seg i norsk territorialfarvann eller norsk økonomisk sone gir opplysninger om identitet, forrige og neste anløpssted og andre relevante opplysninger som er nødvendig for å få fastslått om en overtredelse har funnet sted.</article> <article class="defaultP" margin-top="true">§ 121 nytt femte ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Ved skjellig grunn til mistanke om overtredelse i norsk økonomisk sone av forskrifter eller enkeltvedtak fastsatt i medhold av § 114 nr. 4, kan skip som befinner seg i norsk territorialfarvann eller norsk økonomisk sone stanses og bordes for undersøkelse, dersom informasjon som nevnt i foregående ledd ikke gis eller er mangelfull eller ikke troverdig, og overtredelsen har ført til et vesentlig utslipp som har forårsaket eller truer med å forårsake betydelig forurensning av det marine miljø.</article> <article class="defaultP" margin-top="true">§ 121 sjette ledd (nåværende tredje ledd) skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Skip kan stanses og bordes for undersøkelse når det er skjellig grunn til mistanke om dumping eller forbrenning i strid med forskrifter eller enkeltvedtak fastsatt i medhold av § 114 nr. 8 eller nr. 9 dersom<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1">skipet befinner seg i norsk territorialfarvann, norsk økonomisk sone eller på norsk del av kontinentalsokkelen på håndhevingstidspunktet, eller</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1">det for øvrig er adgang til å treffe et slikt tiltak etter folkeretten.</article></article></li></ul></article> <article class="defaultP" margin-top="true">§ 121 nytt syvende ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Ved skjellig grunn til mistanke om at norsk skip har overtrådt forskrifter eller enkeltvedtak fastsatt i medhold av § 114 nr. 4, kan skipet stanses og bordes for undersøkelse uten hensyn til hvor overtredelsen har funnet sted eller hvor skipet befinner seg på håndhevingstidspunktet. Det samme gjelder ved skjellig grunn til mistanke om at norsk skip har foretatt dumping eller forbrenning i strid med forskrifter eller enkeltvedtak fastsatt i medhold av § 114 nr. 8 eller 9.</article> <article class="defaultP" margin-top="true">§ 121 åttende ledd (nåværende femte ledd) skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Undersøkelse av skip skal begrenses til kontroll av skipets dokumenter med mindre:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/9/punkt/1/" id="kapittel-1-ledd-9-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/9/punkt/1/ledd/1/" id="kapittel-1-ledd-9-punkt-1-ledd-1">det foreligger skjellig grunn til mistanke om at skipets tilstand og utstyr i vesentlig grad fraviker fra innholdet i dokumentene, eller</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/9/punkt/2/" id="kapittel-1-ledd-9-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/9/punkt/2/ledd/1/" id="kapittel-1-ledd-9-punkt-2-ledd-1">innholdet i dokumentene ikke gir tilstrekkelig grunnlag for å fastslå hvorvidt en overtredelse har funnet sted.</article></article></li></ul><p class="leddfortsettelse">I slike tilfeller kan tilsynet inspisere skipets tank- og rørsystem, maskin- og lasterom, samt ta prøver hvor det anses nødvendig.</p></article> <article class="defaultP" margin-top="true">§ 121 niende ledd (nåværende sjette ledd) skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Undersøkelse foretatt i medhold av denne paragraf må ikke medføre unødig forsinkelse eller unødig utgift for skipet.</article> <article class="defaultP" margin-top="true">Ny § 121 a skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Norske skip plikter å etterkomme anmodninger fra andre stater om opplysninger som nevnt i § 121 fjerde ledd.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1998-07-17-62/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne loven trer i kraft straks.</article></section></main></body></html>