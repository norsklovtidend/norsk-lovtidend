<!DOCTYPE html><html lang="no"><head><title>Forskrift om endring av forskrift om konstruksjon, produksjon og omsetning m.v. av fritidsfartøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:32</dd><dt class="legacyID">Datokode</dt><dd class="legacyID">FOR-1998-06-29-680</dd><dt class="dokid">DokumentID</dt><dd class="dokid">LTI/forskrift/1998-06-29-680</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 13</dd><dt class="dateInForce">I kraft fra</dt><dd class="dateInForce">1998-06-29</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-06-14-580</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>lov/1994-06-16-20</li><li>forskrift/1990-09-07-730</li></ul></dd><dt class="dateOfPublication">Kunngjort</dt><dd class="dateOfPublication">1998-08-05</dd><dt class="title">Tittel</dt><dd class="title">Forskrift om endring av forskrift om konstruksjon, produksjon og omsetning m.v. av fritidsfartøy.</dd><dt class="miscInformation">Annet om dokumentet</dt><dd class="miscInformation">Fastsatt av Barne- og familiedepartementet 29. juni 1998 med hjemmel i lov av 11. juni 1976 nr. 79 om kontroll med produkter og forbrukertjenester § 4, og lov 16. juni 1994 nr. 20 om tekniske kontrollorgan, jf. kronprinsreg. res. av 7. september 1990 nr. 730. Gjennomfører endringer i EØS-avtalens vedlegg II, jf. EØS-komiteens beslutning nr. 44/94 av 15. desember 1994 (Rdir. 94/25/EF).</dd><dt class="refid">RefID</dt><dd class="refid">forskrift/1998-06-29-680</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om konstruksjon, produksjon og omsetning m.v. av fritidsfartøy.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-06-29-680" id="dokument"><h1>Forskrift om endring av forskrift om konstruksjon, produksjon og omsetning m.v. av fritidsfartøy.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-06-29-680/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I kgl. res. 14. juni 1996 nr. 580 om konstruksjon, produksjon og omsetning m.v. av fritidsfartøy gjøres følgende endringer:</article> <article class="defaultP" margin-top="true">Ny tittel skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2"><i>Forskrift om produksjon og omsetning m.v. av fritidsfartøy</i></article> <article class="defaultP" margin-top="true">Nytt forord skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Denne forskriften er fastsatt med hjemmel i lov om kontroll med produkter og forbrukertjenester (produktkontrolloven) 11. juni 1976 nr. 79 og i medhold av lov om tekniske kontrollorgan 16. juni 1994 nr. 20.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Forskriften stiller krav til konstruksjon, produksjon, import og omsetning av fritidsfartøy og komponenter. Bestemmelsene i forskriften skal sikre at fritidsfartøy konstrueres, produseres og monteres slik at skade på helse og miljø forebygges.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Forskriften retter seg mot produsent, importør og den som gjør fritidsfartøy eller komponenter til fritidsfartøy jf. forskriftens vedlegg 2, tilgjengelige for salg.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Forskriften er harmonisert med EUs rådsdirektiv om tilnærming av medlemsstatenes lover og forskrifter om fritidsfartøy (94/25/EF).</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">I forskriftens § 5 stilles det krav om bruk av teknisk kontrollorgan i forbindelse med EF-typeprøving, produktkontrollsystem og kvalitetssikring. Teknisk kontrollorgan utpekes av ansvarlig fagmyndighet i henhold til kriterier fastsatt i direktivet. Utpeking av teknisk kontrollorgan meldes (notifiseres) av norske myndigheter til EFTA/EU slik at internasjonal aksept oppnås.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Fritidsfartøy samt komponenter, jf. forskriftens vedlegg 2, som er produsert i samsvar med forskriftens krav, vil tilfredsstille krav fastsatt av andre land som er forpliktet til å harmonisere sitt regelverk på fritidsfartøyområdet med EU.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Sjøfartsdirektoratet fører tilsyn med at forskriften følges. Tilsynet er basert på internkontrollprinsippet, som bl.a. vektlegger den ansvarlige virksomhets systemer og rutiner for å oppfylle forskriftens krav.</article> <article class="defaultP" margin-top="true">§ 2 nr. 1 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Forskriften gjelder for ferdigbygde og delvis ferdigbygde fritidsfartøy med skroglengde fra 2,5 til 24 meter, og for monterte eller umonterte komponenter som omhandlet i vedlegg 2. Forskriften gjelder ikke for ferdigbygde eller delvis ferdigbygde fritidsfartøy eller komponenter som er gjort tilgjengelige for salg før forskriftens ikrafttredelse.</article> <article class="defaultP" margin-top="true">§ 2 nr. 2 skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Forskriften gjelder også for slike fartøy som er gjort tilgjengelige for salg med fritidsbruk som formål, selv om de anvendes til utleie eller opplæring i båtbruk.</article> <article class="defaultP" margin-top="true">§ 2 nr. 3 bokstav f skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">forsøksfartøy, så sant de ikke senere blir gjort tilgjengelige for salg på EØS-markedet som fritidsfartøy</article> <article class="defaultP" margin-top="true">§ 2 nr. 3 bokstav g skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">fartøy bygget for eget bruk så sant de ikke i løpet av fem år fra produksjonsåret blir gjort tilgjengelige for salg på EØS-markedet som fritidsfartøy</article> <article class="defaultP" margin-top="true">§ 4 første ledd skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Det er forbudt å produsere, importere, gjøre tilgjengelig for salg, eller omsette fritidsfartøy eller komponenter til fritidsfartøy, som ikke tilfredsstiller sikkerhets- og miljøkravene i vedlegg 1.</article> <article class="defaultP" margin-top="true">§ 5 første ledd oppheves.</article> <article class="defaultP" margin-top="true">§ 5 andre ledd blir nytt første ledd.</article> <article class="defaultP" margin-top="true">§ 5 første ledd første punktum skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Før produkter som omfattes av forskriftens virkeområde produseres og gjøres tilgjengelige for salg, skal produsenten eller produsentens representant i EØS-området, for konstruksjonskategoriene for fartøy A, B, C og D beskrevet i vedlegg 1, anvende følgende rutine:</article> <article class="defaultP" margin-top="true">§ 9 andre ledd skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Delvis ferdigbygde fritidsfartøy kan omsettes fritt når produsenten, produsentens representant i EØS-området eller den som er ansvarlig for å gjøre produktet tilgjengelig for salg i samsvar med forskriftens vedlegg 3 bokstav a erklærer at de er beregnet på ferdigstillelse av andre.</article> <article class="defaultP" margin-top="true">§ 14 skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Ved overtredelse av vedtak truffet i medhold av denne forskrift, kommer bestemmelsene om tvangsmulkt i produktkontrolloven § 13 til anvendelse.</article> <article class="defaultP" margin-top="true">§ 15 andre ledd skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Produkter som omfattes av denne forskriften og som er ferdigstilt, klargjort og gjort tilgjengelige for salg før 16. juni 1998, kan omsettes i Norge selv om de ikke oppfyller kravene i forskriften. Dokumentasjon på at produktet var ferdigstilt og gjort tilgjengelig for salg før 16. juni 1998 skal kunne fremvises tilsynsmyndigheten på forespørsel.</article> <article class="defaultP" margin-top="true">Vedlegg 3 skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Vedlegg 3. Erklæring fra produsenten eller produsentens representant etablert i EØS-området eller den som er ansvarlig for markedsføringen (§ 9)<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/19/punkt/1/" id="kapittel-1-ledd-19-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/19/punkt/1/ledd/1/" id="kapittel-1-ledd-19-punkt-1-ledd-1">Erklæringen fra produsenten eller produsentens representant etablert i EØS-området omhandlet i § 9 (delvis ferdigbygde fartøy) skal inneholde følgende:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/19/punkt/1/ledd/1/punkt/1/" id="kapittel-1-ledd-19-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/19/punkt/1/ledd/1/punkt/1/ledd/1/" id="kapittel-1-ledd-19-punkt-1-ledd-1-punkt-1-ledd-1">produsentens navn og adresse,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/19/punkt/1/ledd/1/punkt/2/" id="kapittel-1-ledd-19-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/19/punkt/1/ledd/1/punkt/2/ledd/1/" id="kapittel-1-ledd-19-punkt-1-ledd-1-punkt-2-ledd-1">navn og adresse på produsentens representant etablert i EØS-området, eller eventuelt på den som er ansvarlig for å gjøre produktet tilgjengelig for salg,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/19/punkt/1/ledd/1/punkt/3/" id="kapittel-1-ledd-19-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/19/punkt/1/ledd/1/punkt/3/ledd/1/" id="kapittel-1-ledd-19-punkt-1-ledd-1-punkt-3-ledd-1">en beskrivelse av det delvis ferdigbygde fartøyet,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/19/punkt/1/ledd/1/punkt/4/" id="kapittel-1-ledd-19-punkt-1-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/ledd/19/punkt/1/ledd/1/punkt/4/ledd/1/" id="kapittel-1-ledd-19-punkt-1-ledd-1-punkt-4-ledd-1">en erklæring som angir at det delvis ferdigbygde fartøyet er beregnet på å bli ferdigstilt av andre, og at det er i samsvar med de grunnleggende kravene som får anvendelse på dette trinn i byggingen.</article></article></li></ul></article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/19/punkt/2/" id="kapittel-1-ledd-19-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/19/punkt/2/ledd/1/" id="kapittel-1-ledd-19-punkt-2-ledd-1">Erklæringen fra produsenten, produsentens representant etablert i EØS-området eller fra den som er ansvarlig for å gjøre produktet tilgjengelig for salg, som er omhandlet i § 9 (komponenter), skal inneholde følgende:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/19/punkt/2/ledd/1/punkt/1/" id="kapittel-1-ledd-19-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/19/punkt/2/ledd/1/punkt/1/ledd/1/" id="kapittel-1-ledd-19-punkt-2-ledd-1-punkt-1-ledd-1">produsentens navn og adresse,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/19/punkt/2/ledd/1/punkt/2/" id="kapittel-1-ledd-19-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/19/punkt/2/ledd/1/punkt/2/ledd/1/" id="kapittel-1-ledd-19-punkt-2-ledd-1-punkt-2-ledd-1">navn og adresse på produsentens representant etablert i EØS-området, eller eventuelt på den som er ansvarlig for å gjøre produktet tilgjengelig for salg,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/19/punkt/2/ledd/1/punkt/3/" id="kapittel-1-ledd-19-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/19/punkt/2/ledd/1/punkt/3/ledd/1/" id="kapittel-1-ledd-19-punkt-2-ledd-1-punkt-3-ledd-1">en beskrivelse av komponentene,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/19/punkt/2/ledd/1/punkt/4/" id="kapittel-1-ledd-19-punkt-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/ledd/19/punkt/2/ledd/1/punkt/4/ledd/1/" id="kapittel-1-ledd-19-punkt-2-ledd-1-punkt-4-ledd-1">en erklæring som angir at komponentene er i samsvar med de relevante grunnleggende krav.</article></article></li></ul></article></article></li></ul></article> <article class="defaultP" margin-top="true">Vedlegg 5 nr. 2 andre ledd skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Dersom verken produsenten eller produsentens representant er etablert i EØS-området, skal denne plikten påhvile den person som gjør produktet tilgjengelig for salg i EØS-området.</article> <article class="defaultP" margin-top="true">Vedlegg 7 nr. 9 andre ledd skal lyde:</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Dersom produsenten ikke er etablert i EØS-området og det ikke er etablert en representant i EØS-området, skal plikten til å ha den tekniske dokumentasjonen tilgjengelig påhvile den som gjør produktet tilgjengelig for salg i EØS-området.</article> <article class="defaultP" margin-top="true">Vedlegg 8 nr. 3 andre ledd skal lyde:</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Dersom produsenten ikke er etablert i EØS-området og det ikke er etablert en representant i EØS-området, skal plikten til å ha den tekniske dokumentasjonen tilgjengelig påhvile den person som gjør produktet tilgjengelig for salg i EØS-området (vedlegg 13).</article> <article class="defaultP" margin-top="true">Vedlegg 10 nr. 5.4. første og andre ledd skal lyde:</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Når det gjelder godkjente serier skal det tekniske kontrollorganet sette eller få satt sitt identifikasjonsnummer på hvert produkt, og utarbeide et skriftlig samsvarssertifikat i forbindelse med prøvingene som er utført. Alle produktene i serien kan gjøres tilgjengelig for salg og omsettes, bortsett fra dem som ble funnet ikke å være i samsvar.</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Dersom en serie blir avvist, skal det tekniske kontrollorganet eller vedkommende myndighet treffe passende tiltak for å hindre at serien gjøres tilgjengelig for salg og omsettes. Dersom avvisning forekommer ofte, kan det tekniske kontrollorgan innstille den statistiske verifiseringen inntil videre.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-06-29-680/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>