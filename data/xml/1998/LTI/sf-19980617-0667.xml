<!DOCTYPE html><html lang="no"><head><title>Forskrift om tilskudd til praksisplass og arbeidstrening.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:39</dd><dt class="legacyID">Datokode</dt><dd class="legacyID">FOR-1998-06-17-667</dd><dt class="dokid">DokumentID</dt><dd class="dokid">LTI/forskrift/1998-06-17-667</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 13</dd><dt class="dateInForce">I kraft fra</dt><dd class="dateInForce">1999-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§15</li><li>lov/1947-06-27-9/§16</li><li>lov/1947-06-27-9/§17</li></ul></dd><dt class="dateOfPublication">Kunngjort</dt><dd class="dateOfPublication">1998-08-05</dd><dt class="title">Tittel</dt><dd class="title">Forskrift om tilskudd til praksisplass og arbeidstrening.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og administrasjonsdepartementet 17. juni 1998 med hjemmel i lov av 27. juni 1947 nr. 9 om tiltak til å fremme sysselsetting § 15, § 16 og § 17.</dd><dt class="refid">RefID</dt><dd class="refid">forskrift/1998-06-17-667</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til praksisplass og arbeidstrening.<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Målgruppe/personkrets</li><li>§ 3. Varighet</li><li>§ 4. Stønader</li><li>§ 5. Spesielt for tiltaket</li><li>§ 6. Saksbehandling</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-06-17-667" id="dokument"><h1>Forskrift om tilskudd til praksisplass og arbeidstrening.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-06-17-667/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1998-06-17-667/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Praksisplass og arbeidstrening skal bidra til å styrke arbeidssøkeres muligheter til å komme i arbeid eller motivere til ordinær utdanning.</article></article><article class="legalArticle" data-lovdata-URL="LTI/forskrift/1998-06-17-667/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Målgruppe/personkrets</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Praksisplass og arbeidstrening retter seg mot nykommere på arbeidsmarkedet, herunder ledige under 20 år, og langtidsledige som mangler tilstrekkelig kvalifikasjoner og som har behov for opplæring gjennom oppfølging og tilrettelagt arbeidstrening.</article></article><article class="legalArticle" data-lovdata-URL="LTI/forskrift/1998-06-17-667/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Varighet</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Tiltaksperioden skal som hovedregel vare i inntil 6 måneder. I spesielle tilfeller kan tiltaksperioden utvides med ytterligere 4 måneder. En ny tiltaksperiode under Praksisplass og arbeidstrening kan ikke påbegynnes før det er gått 12 uker etter fullført tiltaksperiode under samme virksomhet.</article></article><article class="legalArticle" data-lovdata-URL="LTI/forskrift/1998-06-17-667/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Stønader</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Deltakerne mottar grunnstønader og tilleggsstønader i samsvar med den enkeltes status, jf. forskrift om tilskudd under opplæring med sikte på høvelig arbeid med utfyllende regler gitt av Arbeidsdirektoratet.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Det kan ytes driftstilskudd etter faste standardsatser pr. måned pr. deltaker til de bedrifter som benytter ordningen. I tillegg kan det ytes støtte til korte yrkesorienterte kurs for personer under 19 år begrenset oppad til en maksimalsats.</article></article><article class="legalArticle" data-lovdata-URL="LTI/forskrift/1998-06-17-667/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Spesielt for tiltaket</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Tiltaket retter seg mot offentlig og privat sektor. Praksisplass og arbeidstrening brukes i forbindelse med opplæring gjennom oppfølging og tilrettelagt arbeidstrening overfor personer i målgruppen for tiltaket. Virksomheten har ansvar for å utarbeide en egen plan for opplæring av tiltaksdeltaker.<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/5/ledd/1/punkt/1/" id="kapittel-1-paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/5/ledd/1/punkt/1/ledd/1/" id="kapittel-1-paragraf-5-ledd-1-punkt-1-ledd-1">Oppfølging fra bedriftens side skal sikres ved at tiltaksarrangør skal utpeke en kontaktperson i bedriften som har ansvaret for opplæring gjennom oppfølging og tilrettelagt arbeidstrening.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/5/ledd/1/punkt/2/" id="kapittel-1-paragraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/5/ledd/1/punkt/2/ledd/1/" id="kapittel-1-paragraf-5-ledd-1-punkt-2-ledd-1">Bedriftene skal utforme opplæringsplan for tiltaksperioden (jf. standardmal, skjema PB-1724) og vurdere eventuell videreføring med sikte på integrering i ordinært arbeidsliv.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/5/ledd/1/punkt/3/" id="kapittel-1-paragraf-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/5/ledd/1/punkt/3/ledd/1/" id="kapittel-1-paragraf-5-ledd-1-punkt-3-ledd-1">For å unngå konkurransevridning må antall tiltaksplasser i en bedrift vurderes i forhold til totalt antall ansatte i bedriften. Større bedrifter kan ha flere tiltaksplasser parallelt dersom de fordeles på ulike arbeidsområder/produksjonsområder.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/5/ledd/1/punkt/4/" id="kapittel-1-paragraf-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/5/ledd/1/punkt/4/ledd/1/" id="kapittel-1-paragraf-5-ledd-1-punkt-4-ledd-1">Praksisplass og arbeidstrening og eventuell videreføring med andre tiltak må ikke fortrenge lærlingplasser. Tillitsvalgte i bedriftene må godkjenne opprettelsen av plasser under Praksisplass og arbeidstrening. I bedrifter uten tillitsvalgte skal ansattes representanter godkjenne opprettelsen av tiltaksplass. For å unngå at tiltaket fortrenger lærlingeordningen, forutsettes det at opprettelse av lærlingeplass vurderes før opprettelse av en tiltaksplass under Praksisplass og arbeidstrening innen yrker som faller inn under fagopplæringsloven.</article></article></li></ul></article></article><article class="legalArticle" data-lovdata-URL="LTI/forskrift/1998-06-17-667/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Saksbehandling</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Når det gjelder skjema og rutinebeskrivelse vises det til Arbeidsmarkedsetatens kvalitetssikringssystem PB-0574 og PB-0594. Ved bruk av Praksisplass og arbeidstrening til sjøs skal ansettelsesavtale inngås på formular som til enhver tid er fastsatt av Sjøfartsdirektoratet.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-06-17-667/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 1. januar 1999.</article></section></main></body></html>