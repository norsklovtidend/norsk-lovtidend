<!DOCTYPE html><html lang="no"><head><title>Forskrift om tekniske krav til T-DAB kringkastingssendere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:25</dd><dt class="legacyID">Datokode</dt><dd class="legacyID">FOR-1998-09-18-898</dd><dt class="dokid">DokumentID</dt><dd class="dokid">LTI/forskrift/1998-09-18-898</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 17</dd><dt class="dateInForce">I kraft fra</dt><dd class="dateInForce">1998-09-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-06-23-39/§4-2</li><li>lov/1995-06-23-39/§6-2</li><li>lov/1995-06-23-39/§6-3</li><li>forskrift/1995-12-15-1032/§2</li></ul></dd><dt class="dateOfPublication">Kunngjort</dt><dd class="dateOfPublication">1998-10-23</dd><dt class="title">Tittel</dt><dd class="title">Forskrift om tekniske krav til T-DAB kringkastingssendere.</dd><dt class="miscInformation">Annet om dokumentet</dt><dd class="miscInformation">Fastsatt av Post- og teletilsynet 18. september 1998 med hjemmel i lov av 23. juni 1995 nr. 39 om telekommunikasjon § 4-2, § 6-2 og § 6-3, jf. forskrift av 15. desember 1995 nr. 1032 om funksjonsfordeling innen telemyndigheten § 2.</dd><dt class="refid">RefID</dt><dd class="refid">forskrift/1998-09-18-898</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tekniske krav til T-DAB kringkastingssendere.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Radiotekniske krav</li><li>§ 4. Dispensasjon</li><li>§ 5. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1998-09-18-898" id="dokument"><h1>Forskrift om tekniske krav til T-DAB kringkastingssendere.</h1><article class="legalArticle" data-lovdata-URL="LTI/forskrift/1998-09-18-898/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften gjelder T-DAB lydkringkastingssendere for bruk i frekvensbåndene:</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">VHF: 174 – 240 MHz</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">UHF: 1452 – 1492 MHz</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Forskriften omfatter de grunnleggende krav som utstyret må tilfredsstille for å kunne bli godkjent.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">For distribusjon, markedsføring, installasjon, drift og bruk, samt når det gjelder kontroll, klageadgang, nasjonale merkebestemmelser etc. vises det til gjeldende regelverk.</article><article class="legalP" data-absoluteaddress="/paragraf/1/ledd/6/" id="paragraf-1-ledd-6">Post- og teletilsynet vil også godkjenne T-DAB senderutstyr dersom utstyret oppfyller likeverdige krav som finnes i ekvivalente forskrifter eller standarder fastsatt av myndighetene i et EØS-land.</article><article class="legalP" data-absoluteaddress="/paragraf/1/ledd/7/" id="paragraf-1-ledd-7">Når det gjelder EMC-krav, skal T-DAB senderutstyr oppfylle kravene i gjeldende regelverk for EMC for teleutstyr.</article><article class="legalP" data-absoluteaddress="/paragraf/1/ledd/8/" id="paragraf-1-ledd-8">For utstyr beregnet for tilknytning til offentlig telenett, vises det til gjeldende tekniske forskrifter for tilknytning til aktuelt telenett.</article><article class="legalP" data-absoluteaddress="/paragraf/1/ledd/9/" id="paragraf-1-ledd-9">Frekvens, sendereffekt etc. blir angitt i frekvenskonsesjonen.</article></article><article class="legalArticle" data-lovdata-URL="LTI/forskrift/1998-09-18-898/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I denne forskrift menes med:</article><article class="defaultP"><i>Enfrekvensnett (EFN):</i> et nett av kringkastingssendere på samme frekvens, synkronisert mot samme referansesignal.</article><article class="defaultP"><i>Kanaleffekt:</i> utgangseffekten midt i kanalen målt med en båndbredde på 4 kHz.</article><article class="defaultP"><i>Nødvendig kanalbåndbredde:</i> for en gitt type sender, det frekvensområdet som er nødvendig for å garantere overføring av informasjonen med den hastighet og den kvalitet som er nødvendig under de gitte forhold.</article><article class="defaultP"><i>Senderutgang:</i> grensesnittet for tilkopling til antenne eller kunstantenne hvor senderen må tilfredsstille de tekniske krav som er spesifisert i denne forskrifts § 3.</article><article class="defaultP"><i>T-DAB sendere:</i> bredbåndsoverføring av en bitstrøm digitalt modulert på multibærebølger (COFDM ↔ Coded Orthogonal Frequency Division Multiplex) for jordbunden flerprogram lydkringkasting i et enfrekvensnett (EFN) eller som enkeltstående sendere i henhold til ETSI standarden ETS 300 401, (Radio Broadcasting systems; Digital Audio Broadcasting (DAB) to mobile, portable and fixed receivers).</article><article class="defaultP"><i>Utenombåndsstråling (out-of-band emmission):</i> utstrålt effekt på en eller flere frekvenser, som er et resultat av modulasjonsprosessen og som ligger utenfor den nødvendige kanalbåndbredden, men innenfor nabokanalene.</article><article class="defaultP"><i>Utgangseffekt eller gjennomsnittseffekt:</i> effektivverdien (RMS) av den effekt som dannes av summen av alle bærebølgefrekvensene til delbåndene på senderutgangen, i henhold til de standardiserte sendemetoder, målt over varigheten av minst to rammer.</article><article class="defaultP"><i>Uønsket utstråling:</i> utstrålt effekt på en eller flere frekvenser utenfor den nødvendige kanalbåndbredden, hvor nivået på denne utstrålingen kan dempes uten å påvirke overføringen av informasjonen i nyttekanalen. Uønsket utstråling inkluderer også harmonisk utstråling, parasittisk utstråling, intermodulasjon og frekvensomformede produkter, men ikke utenombåndsstråling (s.d.).</article></article><article class="legalArticle" data-lovdata-URL="LTI/forskrift/1998-09-18-898/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Radiotekniske krav</span></h2><article class="defaultP">1. <i>Frekvensstabilitet</i></article><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det maksimale avviket for middelfrekvensen til en 1,536 MHz bred DAB-blokk fra nominell frekvens skal ikke være større enn 10<sup>-7</sup> ganger nominell frekvens innenfor de normale drifts- og miljøbetingelser som senderen er konstruert for.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Dersom senderen skal brukes i et enfrekvensnett, må den være innrettet for å kunne koples til en utvendig felles frekvensreferanse. I dette tilfellet skal det maksimale frekvensavviket mellom senderne ikke overstige 10 Hz i VHF-båndet og 40 Hz i UHF-båndet.</article> <article class="defaultP" margin-top="true">2. <i>Uønsket utstråling</i></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Uønsket utstråling fra T-DAB-senderen måles på senderutgangen med en kunstantenne som nevnt i § 3 nr 4.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Effekten av hver enkelt uønsket utstråling i frekvensområdet 30 MHz – 1000 MHz, bortsett fra frekvensområdet 174 – 400 MHz, skal ikke overstige -36 dBm (250 nW). Målebåndbredden er 100 kHz.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Effekten av hver enkelt uønsket utstråling i frekvensområdet 1000 MHz – 4 GHz, bortsett fra frekvensområdet 1452 1492 MHz, skal ikke overstige -30 dBm (1 μ W). Målebåndbredden er 100 kHz.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Effekten av hver enkelt uønsket utstråling i frekvensområdet 174 – 400 MHz skal ikke overstige grenseverdiene vist i figur 1.<sup class="footnotereference" data-footnotereferencevalue="1" data-unique-footnote-counter="1">1</sup> Målebåndbredden er 4 kHz.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Effekten av hver enkelt uønsket utstråling i frekvensområdet 1452 – 1492 MHz skal ikke overstige grenseverdiene vist i figur 1.<sup class="footnotereference" data-footnotereferencevalue="1" data-unique-footnote-counter="1">1</sup> Målebåndbredden er 4 kHz.</article><article class="legalP" data-absoluteaddress="/paragraf/3/ledd/8/" id="paragraf-3-ledd-8">Det skal ikke forekomme målbar parasittisk utstråling mens senderen er i bruk.</article> <article class="defaultP" margin-top="true">3. <i>Utenombåndsstråling</i></article><article class="legalP" data-absoluteaddress="/paragraf/3/ledd/9/" id="paragraf-3-ledd-9">Utenombåndsstrålingen fra T-DAB-senderen måles på senderutgangen med en kunstantenne som beskrevet under § 3 nr 4. Verdiene måles som forholdet i dB mellom effekten i et 4 kHz bredt bånd, og utgangseffekten målt over minst to rammer i en 1,536 MHz bred DAB-blokk.</article><article class="legalP" data-absoluteaddress="/paragraf/3/ledd/10/" id="paragraf-3-ledd-10">Utenombåndsstråling (out-of-band emmision) for T-DAB sendere med en utgangseffekt på 25 W – 1000 W i VHF- og UHF-båndene, skal ikke overstige grenseverdiene vist i figur 2.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" data-absoluteaddress="/paragraf/3/ledd/11/" id="paragraf-3-ledd-11">Utenombåndsstråling (out-of-band emmision) for T-DAB-sendere med en utgangseffekt &lt; 25 W i VHF- og UHF-båndene, skal ikke overstige grenseverdiene vist i figur 2,<sup class="footnotereference" data-footnotereferencevalue="1" data-unique-footnote-counter="1">1</sup> redusert med det antall dB som tilsvarer forholdet mellom den mindre utgangseffekten og 25 W.</article><article class="legalP" data-absoluteaddress="/paragraf/3/ledd/12/" id="paragraf-3-ledd-12">VHF-sendere som skal benyttes i områder der det er fare for nabokanalinterferens, skal tilfredsstille kravet gitt av den heltrukne kurven i figur 2. VHF-sendere som skal brukes i andre områder, og UHF-sendere, skal tilfredsstille kravet gitt av den stiplede kurven i figur 2.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Figurene gjengis ikke her, men kan fås ved henvendelse til Post- og teletilsynet, Avdeling for teknikk og standardisering, Postboks 447 Sentrum, 0104 Oslo, tlf. 22824600, faks 22824890.</article></footer> <article class="defaultP" margin-top="true">4. <i>Kunstantenne</i></article><article class="legalP" data-absoluteaddress="/paragraf/3/ledd/13/" id="paragraf-3-ledd-13">Kunstantennens impedans skal tilsvare senderens nominelle belastningsimpedans. Der denne avviker fra 50 Ω, skal senderen utstyres med et måleuttak for 50 Ω.</article><article class="legalP" data-absoluteaddress="/paragraf/3/ledd/14/" id="paragraf-3-ledd-14">For T-DAB-sendere i VHF- og UHF-båndene skal kunstantennens refleksjonsdempning i den operative kanalen være ≥ 26 dB.</article></article><article class="legalArticle" data-lovdata-URL="LTI/forskrift/1998-09-18-898/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Post- og teletilsynet kan dispensere fra bestemmelser i forskriften når særlige hensyn tilsier det.</article></article><article class="legalArticle" data-lovdata-URL="LTI/forskrift/1998-09-18-898/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft straks.</article></article></main></body></html>