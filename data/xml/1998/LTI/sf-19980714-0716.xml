<!DOCTYPE html><html lang="no"><head><title>Forskrift om frakttilskuddsordninger for korn og kraftfôr under markedsordningen for korn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:55</dd><dt class="legacyID">Datokode</dt><dd class="legacyID">FOR-1998-07-14-716</dd><dt class="dokid">DokumentID</dt><dd class="dokid">LTI/forskrift/1998-07-14-716</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 14</dd><dt class="dateInForce">I kraft fra</dt><dd class="dateInForce">1998-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-07-04-727</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1998-08-24</dd><dt class="title">Tittel</dt><dd class="title">Forskrift om frakttilskuddsordninger for korn og kraftfôr under markedsordningen for korn.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 14. juli 1998 med hjemmel i lov av 12. mai 1995 nr. 23 om jord (jordlova) § 18.</dd><dt class="refid">RefID</dt><dd class="refid">forskrift/1998-07-14-716</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frakttilskuddsordninger for korn og kraftfôr under markedsordningen for korn.<ul class="tocSubUl"><li>Kap. I. Innledende bestemmelser<ul class="tocSubUl"><li>§ 1. Formål</li><li>§ 2. Definisjoner</li></ul></li><li>Kap. II. Mellomfraktordningen<ul class="tocSubUl"><li>§ 3. Grunnlag for tildeling av mellomfrakttilskudd</li><li>§ 4. Tilskudd til frakt til nærmeste transittanlegg</li><li>§ 5. Videretransport med skip</li><li>§ 6. Transitt-tilskudd</li><li>§ 7. Frakt til produksjonsanlegg med underskudd i overskuddsområdet</li><li>§ 8. Frakt fra mottaksanlegg med overskudd i underskuddsområdet</li><li>§ 9. Lossegodtgjørelse m.v.</li><li>§ 10. Transittgodtgjørelse ved omlasting i underskuddsområdet</li><li>§ 11. Satser for ulike mellomfrakttilskudd</li></ul></li><li>Kap. III. Tilskudd til frakt av importert fôrkorn<ul class="tocSubUl"><li>§ 12. Prinsipper for frakttilskudd til importert fôrkorn</li><li>§ 13. Satser for frakttilskudd til importert fôrkorn</li></ul></li><li>Kap. IV. Tilskudd til frakt av kraftfôr (stedsfrakttilskudd)<ul class="tocSubUl"><li>§ 14. Grunnlag for tildeling av stedsfrakttilskudd</li><li>§ 15. Basissteder, egenfraktandel m.v.</li></ul></li><li>Kap. V. Gjennomføringsbestemmelser<ul class="tocSubUl"><li>§ 16. Dokumentasjon og utbetaling</li><li>§ 17. Regulering av satser</li><li>§ 18. Dispensasjon</li><li>§ 19. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1998-07-14-716" id="dokument"><h1>Forskrift om frakttilskuddsordninger for korn og kraftfôr under markedsordningen for korn.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-07-14-716/KAPITTEL_1" data-partID="k1"><h2>Kap. I. Innledende bestemmelser</h2><article class="legalArticle" data-lovdata-URL="LTI/forskrift/1998-07-14-716/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Formålet med mellomfraktordningen for korn er å utjevne regionale råvareprisforskjeller som følge av geografisk tilhørighet gjennom å gi tilskudd til frakt og håndtering.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Formålet med stedsfraktordningen er å utjevne fraktkostnader ved omsetning av kraftfôr til husdyrproduksjonen.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Innenfor rammen av å utjevne transportkostnader, skal ordningene i sum virke til et mest mulig effektivt fraktsystem for omsetning av korn og kraftfôr.</article></article><article class="legalArticle" data-lovdata-URL="LTI/forskrift/1998-07-14-716/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">I denne forskrift menes med:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">1)</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1"><i>Korn:</i> Norskprodusert hvete, rug, rughvete, bygg, havre og oljefrø.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">2)</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1"><i>Importert fôrkorn:</i> Fôrkorn som er importert samt herunder tolldeklarert til fôr.</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">3)</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1"><i>Kraftfôr:</i> Ethvert produkt som faller inn under kraftfôrbegrepet i lov av 22. juni 1928 nr. 27 § 2.</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/1/paragraf/2/ledd/1/punkt/4/" id="kapittel-1-paragraf-2-ledd-1-punkt-4"><span class="data-originalId">4)</span><article class="legalP" data-absoluteaddress="/kapittel/1/paragraf/2/ledd/1/punkt/4/ledd/1/" id="kapittel-1-paragraf-2-ledd-1-punkt-4-ledd-1"><i>Produksjonsanlegg:</i> Anlegg som tilvirker matmel og kraftfôr til husdyrproduksjon.</article></article></li><li data-li-identifier="5)" data-name="5)"><article class="listArticle" data-absoluteaddress="/kapittel/1/paragraf/2/ledd/1/punkt/5/" id="kapittel-1-paragraf-2-ledd-1-punkt-5"><span class="data-originalId">5)</span><article class="legalP" data-absoluteaddress="/kapittel/1/paragraf/2/ledd/1/punkt/5/ledd/1/" id="kapittel-1-paragraf-2-ledd-1-punkt-5-ledd-1"><i>Mottaksanlegg:</i> Anlegg som tar i mot korn direkte fra produsent innenfor markedsordningen for korn.</article></article></li><li data-li-identifier="6)" data-name="6)"><article class="listArticle" data-absoluteaddress="/kapittel/1/paragraf/2/ledd/1/punkt/6/" id="kapittel-1-paragraf-2-ledd-1-punkt-6"><span class="data-originalId">6)</span><article class="legalP" data-absoluteaddress="/kapittel/1/paragraf/2/ledd/1/punkt/6/ledd/1/" id="kapittel-1-paragraf-2-ledd-1-punkt-6-ledd-1"><i>Transittanlegg:</i> Anlegg som mottar korn fra andre anlegg for videresending med skip.</article></article></li><li data-li-identifier="7)" data-name="7)"><article class="listArticle" data-absoluteaddress="/kapittel/1/paragraf/2/ledd/1/punkt/7/" id="kapittel-1-paragraf-2-ledd-1-punkt-7"><span class="data-originalId">7)</span><article class="legalP" data-absoluteaddress="/kapittel/1/paragraf/2/ledd/1/punkt/7/ledd/1/" id="kapittel-1-paragraf-2-ledd-1-punkt-7-ledd-1"><i>Overskuddsområdet:</i> Fylkene Akershus, Vestfold, Østfold, Telemark, Buskerud, Hedmark og Oppland.</article></article></li><li data-li-identifier="8)" data-name="8)"><article class="listArticle" data-absoluteaddress="/kapittel/1/paragraf/2/ledd/1/punkt/8/" id="kapittel-1-paragraf-2-ledd-1-punkt-8"><span class="data-originalId">8)</span><article class="legalP" data-absoluteaddress="/kapittel/1/paragraf/2/ledd/1/punkt/8/ledd/1/" id="kapittel-1-paragraf-2-ledd-1-punkt-8-ledd-1"><i>Underskuddsområdet:</i> Fylkene utenfor overskuddsområdet.</article></article></li><li data-li-identifier="9)" data-name="9)"><article class="listArticle" data-absoluteaddress="/kapittel/1/paragraf/2/ledd/1/punkt/9/" id="kapittel-1-paragraf-2-ledd-1-punkt-9"><span class="data-originalId">9)</span><article class="legalP" data-absoluteaddress="/kapittel/1/paragraf/2/ledd/1/punkt/9/ledd/1/" id="kapittel-1-paragraf-2-ledd-1-punkt-9-ledd-1"><i>Basissteder:</i> Steder med produksjonsanlegg for kraftfôr som danner utgangspunkt for beregning av stedsfrakttilskudd.</article></article></li><li data-li-identifier="10)" data-name="10)"><article class="listArticle" data-absoluteaddress="/kapittel/1/paragraf/2/ledd/1/punkt/10/" id="kapittel-1-paragraf-2-ledd-1-punkt-10"><span class="data-originalId">10)</span><article class="legalP" data-absoluteaddress="/kapittel/1/paragraf/2/ledd/1/punkt/10/ledd/1/" id="kapittel-1-paragraf-2-ledd-1-punkt-10-ledd-1"><i>Egenfraktsone:</i> Et område med sentrum i basisstedet der aktøren selv må dekke kostnadene for frakt ut fra produksjonsanlegg.</article></article></li><li data-li-identifier="11)" data-name="11)"><article class="listArticle" data-absoluteaddress="/kapittel/1/paragraf/2/ledd/1/punkt/11/" id="kapittel-1-paragraf-2-ledd-1-punkt-11"><span class="data-originalId">11)</span><article class="legalP" data-absoluteaddress="/kapittel/1/paragraf/2/ledd/1/punkt/11/ledd/1/" id="kapittel-1-paragraf-2-ledd-1-punkt-11-ledd-1"><i>Egenfraktandel:</i> Fraktsats i egenfraktsonen som den tilskuddsberettigede selv må dekke.</article></article></li><li data-li-identifier="12)" data-name="12)"><article class="listArticle" data-absoluteaddress="/kapittel/1/paragraf/2/ledd/1/punkt/12/" id="kapittel-1-paragraf-2-ledd-1-punkt-12"><span class="data-originalId">12)</span><article class="legalP" data-absoluteaddress="/kapittel/1/paragraf/2/ledd/1/punkt/12/ledd/1/" id="kapittel-1-paragraf-2-ledd-1-punkt-12-ledd-1"><i>Oslofjorden:</i> Kyststrekningen fra svenskegrensen til og med Bamble-området.</article></article></li></ul></article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-07-14-716/KAPITTEL_2" data-partID="k2"><h2>Kap. II. Mellomfraktordningen</h2><article class="legalArticle" data-lovdata-URL="LTI/forskrift/1998-07-14-716/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Grunnlag for tildeling av mellomfrakttilskudd</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Vareeier som frakter korn fra overskuddsområdet til underskuddsområdet, ytes mellomfrakttilskudd når kornet enten fraktes fra mottaksanlegg til transittanlegg ved kyst og videre med skip fra Oslofjorden til havner med produksjonsanlegg i underskuddsområdet, eller når kornet transporteres direkte landverts.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Tilskuddet ytes også til vareeier som frakter korn til underskuddsanlegg i overskuddsområdet eller fra mottaksanlegg med overskudd i underskuddsområdet.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">I de tilfeller korn fraktes direkte landverts fra overskuddsområdet til underskuddsområdet, ytes frakttilskudd tilsvarende satser for frakt fra mottaksanlegg til nærmeste transittanlegg ved Oslofjorden, og tilskudd tilsvarende satser for frakt videre med skip til mottakers nærmeste kystanlegg.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">For direkte frakt til produksjonsanlegg utenom basissted i distrikter med kornunderskudd, ytes mellomfrakttilskudd til frakt av korn når fraktkostnadene for direkte frakt overstiger egenfraktandelen for kraftfôr, jf. § 15.</article><article class="legalP" data-absoluteaddress="/kapittel/2/paragraf/1/ledd/5/" id="kapittel-2-paragraf-1-ledd-5">For frakt til anleggene i Møre og Romsdal og Trøndelag, belastes en egenfraktandel fastsatt av Statens Kornforretning.</article><article class="legalP" data-absoluteaddress="/kapittel/2/paragraf/1/ledd/6/" id="kapittel-2-paragraf-1-ledd-6">Nærmeste transittanlegg/produksjonsanlegg danner basis for fastsettelse av frakttilskuddets størrelse. Det ytes ikke tilskudd for de første 20 km av fraktdistansen. Avstanden rundes av til nærmeste hele kilometer.</article></article><article class="legalArticle" data-lovdata-URL="LTI/forskrift/1998-07-14-716/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Tilskudd til frakt til nærmeste transittanlegg</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Det ytes mellomfrakttilskudd for landverts transport av korn fra mottaksanlegg til nærmeste transittanlegg ved kysten, jf. § 11 a.</article></article><article class="legalArticle" data-lovdata-URL="LTI/forskrift/1998-07-14-716/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Videretransport med skip</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Det ytes mellomfrakttilskudd for frakt av korn med skip fra Oslofjorden til produksjonsanlegg for matmel samt basissteder for tilvirkning av kraftfôr utenfor overskuddsområdet, jf. § 11 b.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Ved frakt til produksjonsanlegg for tilvirking av kraftfôr utenfor basissted, fastsettes størrelsen på tilskuddet særskilt for de enkelte anlegg, jf. § 15.</article></article><article class="legalArticle" data-lovdata-URL="LTI/forskrift/1998-07-14-716/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Transitt-tilskudd</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Det ytes et transitt-tilskudd for korn som fraktes fra mottaksanlegg via transittanlegg, og deretter skipes ut av overskuddsområdet. Tilskuddet ytes til dekning av kostnader til mottak og håndtering ved transittanlegget, samt lasting på skip og vareavgift, jf. § 11 c.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Det gis ikke transitt-tilskudd for korn som fraktes direkte landverts fra overskuddsområdet til produksjonsanlegg for matmel eller kraftfôr i underskuddsområdet.</article></article><article class="legalArticle" data-lovdata-URL="LTI/forskrift/1998-07-14-716/§7" data-name="§7" data-partID="§7" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Frakt til produksjonsanlegg med underskudd i overskuddsområdet</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Det ytes mellomfrakttilskudd til vareeier som frakter korn fra mottaksanlegg til produksjonsanlegg med underskudd i overskuddsområdet. Frakttilskuddet beregnes etter sats fra nærmeste anlegg med tilstrekkelig overskudd, jf. § 11 a.</article></article><article class="legalArticle" data-lovdata-URL="LTI/forskrift/1998-07-14-716/§8" data-name="§8" data-partID="§8" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Frakt fra mottaksanlegg med overskudd i underskuddsområdet</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Det ytes mellomfrakttilskudd til vareeier som frakter korn fra mottaksanlegg med overskudd i underskuddsområdet. Tilskuddet beregnes etter sats til nærmeste anlegg med underskudd, jf. § 11 a.</article></article><article class="legalArticle" data-lovdata-URL="LTI/forskrift/1998-07-14-716/§9" data-name="§9" data-partID="§9" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Lossegodtgjørelse m.v.</span></h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Det ytes en lossegodtgjørelse for korn som skipes ut av overskuddsområdet via transittanlegg til underskuddsområdet. Godtgjørelsen ytes som et tilskudd til dekning av vare-/havneavgift, lossekostnader ved lossestedet og reisesvinn, jf. § 11 d.</article></article><article class="legalArticle" data-lovdata-URL="LTI/forskrift/1998-07-14-716/§10" data-name="§10" data-partID="§10" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Transittgodtgjørelse ved omlasting i underskuddsområdet</span></h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Produksjonsanlegg utenom basissted i Møre og Romsdal og Trøndelag, som får tilført norskprodusert korn eller importert fôrkorn via silo på basissted eller fra Buvika, ytes tilskudd tilsvarende transittgodtgjørelse til dekning av påløpte kostnader på omlastingsstedet, jf. § 11 c.</article></article><article class="legalArticle" data-lovdata-URL="LTI/forskrift/1998-07-14-716/§11" data-name="§11" data-partID="§11" data-absoluteaddress="/kapittel/2/paragraf/9/" id="kapittel-2-paragraf-9"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Satser for ulike mellomfrakttilskudd</span></h3><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/9/punkt/1/" id="kapittel-2-paragraf-9-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/9/punkt/1/ledd/1/" id="kapittel-2-paragraf-9-punkt-1-ledd-1">Satsene for frakt til transittanlegg m.m. jf. §§ 4, 7 og 8 er:<table><tbody><tr><td data-text-align="left" data-vertical-align="top">Sone</td><td data-text-align="left" data-vertical-align="top">Avstand</td><td data-text-align="left" data-vertical-align="top">Sonesats</td></tr><tr><td data-text-align="left" data-vertical-align="top">Sone 0</td><td data-text-align="left" data-vertical-align="top">0 – 20 km</td><td data-text-align="left" data-vertical-align="top">0 kr/tonn</td></tr><tr><td data-text-align="left" data-vertical-align="top">Sone 1</td><td data-text-align="left" data-vertical-align="top">21 – 50 km</td><td data-text-align="left" data-vertical-align="top">19 kr/tonn</td></tr><tr><td data-text-align="left" data-vertical-align="top">Sone 2</td><td data-text-align="left" data-vertical-align="top">51 – 100 km</td><td data-text-align="left" data-vertical-align="top">42 kr/tonn</td></tr><tr><td data-text-align="left" data-vertical-align="top">Sone 3</td><td data-text-align="left" data-vertical-align="top">101- 150 km</td><td data-text-align="left" data-vertical-align="top">74 kr/tonn</td></tr><tr><td data-text-align="left" data-vertical-align="top">Sone 4</td><td data-text-align="left" data-vertical-align="top">Over 150 km</td><td data-text-align="left" data-vertical-align="top">Fastsettes individuelt</td></tr></tbody></table></article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/9/punkt/2/" id="kapittel-2-paragraf-9-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/9/punkt/2/ledd/1/" id="kapittel-2-paragraf-9-punkt-2-ledd-1">Satser for videretransport med skip fra Oslofjorden til underskuddsområdet, jf. § 5:<table><tbody><tr><td data-text-align="left" data-vertical-align="top">Til</td><td data-text-align="left" data-vertical-align="top">Sats</td></tr><tr><td data-text-align="left" data-vertical-align="top">Kristiansand</td><td data-text-align="left" data-vertical-align="top">53 kr./tonn</td></tr><tr><td data-text-align="left" data-vertical-align="top">Stavanger/Fiskå</td><td data-text-align="left" data-vertical-align="top">58 kr./tonn</td></tr><tr><td data-text-align="left" data-vertical-align="top">Bergen/Vaksdal</td><td data-text-align="left" data-vertical-align="top">68 kr./tonn</td></tr><tr><td data-text-align="left" data-vertical-align="top">Florø</td><td data-text-align="left" data-vertical-align="top">74 kr./tonn</td></tr><tr><td data-text-align="left" data-vertical-align="top">Vestnes</td><td data-text-align="left" data-vertical-align="top">80 kr./tonn</td></tr><tr><td data-text-align="left" data-vertical-align="top">Buvika//Trondheim</td><td data-text-align="left" data-vertical-align="top">85 kr./tonn</td></tr><tr><td data-text-align="left" data-vertical-align="top">Steinkjer</td><td data-text-align="left" data-vertical-align="top">90 kr./tonn</td></tr><tr><td data-text-align="left" data-vertical-align="top">Balsfjord/Bergeneset</td><td data-text-align="left" data-vertical-align="top">116 kr./tonn</td></tr></tbody></table></article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/9/punkt/3/" id="kapittel-2-paragraf-9-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/9/punkt/3/ledd/1/" id="kapittel-2-paragraf-9-punkt-3-ledd-1">Satsen for transittgodtgjørelse/omlasting i underskuddsområdet utgjør 52,50 kr./tonn, jf. §§ 6 og 10.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/2/paragraf/9/punkt/4/" id="kapittel-2-paragraf-9-punkt-4"><span class="data-originalId">d)</span><article class="legalP" data-absoluteaddress="/kapittel/2/paragraf/9/punkt/4/ledd/1/" id="kapittel-2-paragraf-9-punkt-4-ledd-1">Satsen for lossegodtgjørelse m.v. fastsettes til 20 kr./tonn, jf. § 9.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1998-07-14-716/KAPITTEL_3" data-partID="k3"><h2>Kap. III. Tilskudd til frakt av importert fôrkorn</h2><article class="legalArticle" data-lovdata-URL="LTI/forskrift/1998-07-14-716/§12" data-name="§12" data-partID="§12" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Prinsipper for frakttilskudd til importert fôrkorn</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Frakttilskuddet til importert fôrkorn gis til dekning av kostnader for sjøverts frakt av kornet fra Stavanger og nordover i underskuddsområdet.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Frakttilskuddet gis pr. tonn importert fôrkorn, ekskl. proteinfôr, som er tolldeklarert til fôr. Kun frakt av kornet fra utlandet direkte til underskuddsområdet for tilvirking kvalifiserer for tilskuddet.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Det gis ikke frakttilskudd for importert fôrkorn som tas fra overskuddsområdet til underskuddsområdet.</article></article><article class="legalArticle" data-lovdata-URL="LTI/forskrift/1998-07-14-716/§13" data-name="§13" data-partID="§13" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Satser for frakttilskudd til importert fôrkorn</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1"><table><tbody><tr><td data-text-align="left" data-vertical-align="top">Til</td><td data-text-align="left" data-vertical-align="top">Sats</td></tr><tr><td data-text-align="left" data-vertical-align="top">Bergen/Vaksdal</td><td data-text-align="left" data-vertical-align="top">10 kr./tonn</td></tr><tr><td data-text-align="left" data-vertical-align="top">Florø</td><td data-text-align="left" data-vertical-align="top">15 kr./tonn</td></tr><tr><td data-text-align="left" data-vertical-align="top">Vestnes</td><td data-text-align="left" data-vertical-align="top">20 kr./tonn</td></tr><tr><td data-text-align="left" data-vertical-align="top">Buvika/Trondheim</td><td data-text-align="left" data-vertical-align="top">26 kr./tonn</td></tr><tr><td data-text-align="left" data-vertical-align="top">Steinkjer</td><td data-text-align="left" data-vertical-align="top">31 kr./tonn</td></tr><tr><td data-text-align="left" data-vertical-align="top">Balsfjord/Bergeneset</td><td data-text-align="left" data-vertical-align="top">61 kr./tonn</td></tr></tbody></table></article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1998-07-14-716/KAPITTEL_4" data-partID="k4"><h2>Kap. IV. Tilskudd til frakt av kraftfôr (stedsfrakttilskudd)</h2><article class="legalArticle" data-lovdata-URL="LTI/forskrift/1998-07-14-716/§14" data-name="§14" data-partID="§14" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Grunnlag for tildeling av stedsfrakttilskudd</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Registrert produsent eller importør av kraftfôr til bruk i husdyrproduksjonen ytes tilskudd når fraktsats fra nærmeste basissted overstiger den fastsatte egenfraktandelen. Det ytes ikke tilskudd til frakt av kraftfôr fra underskuddsområdet tilbake til overskuddsområdet.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Stedsfrakttilskuddet i den enkelte kommune fastsettes på grunnlag av beregninger av fraktkostnader for frakt fra nærmeste basissted til sentrum av kommunen. Er kommunen stor i geografisk utstrekning, eller andre særlige forhold gjør seg gjeldende, kan det fastsettes flere tilskuddssatser innenfor én og samme kommune.</article></article><article class="legalArticle" data-lovdata-URL="LTI/forskrift/1998-07-14-716/§15" data-name="§15" data-partID="§15" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Basissteder, egenfraktandel m.v.</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Statens Kornforretning fastsetter hvilke steder som skal defineres som basissteder. Ved ikrafttredelse av denne forskrift utgjør Oslo, Moss/Kambo, Kirkenær, Gran, Stange/Romedal, Lena, Hokksund, Larvik, Skien, Kristiansand, Stavanger/Fiskå, Bergen/Vaksdal, Florø, Vestnes, Trondheim, Steinkjer og Bergeneset basissteder for beregning av stedsfrakttilskudd for kraftfôr.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Statens Kornforretning fastsetter størrelsen på egenfraktsoner, egenfraktandelen og fraktgrunnlag for beregning av stedsfrakttilskudd. Egenfraktandelen utgjør 125 kr./tonn.</article><article class="legalP" data-absoluteaddress="/kapittel/4/paragraf/2/ledd/3/" id="kapittel-4-paragraf-2-ledd-3">Statens Kornforretning utarbeider stedsfraktregulativ fordelt etter kommuner.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1998-07-14-716/KAPITTEL_5" data-partID="k5"><h2>Kap. V. Gjennomføringsbestemmelser</h2><article class="legalArticle" data-lovdata-URL="LTI/forskrift/1998-07-14-716/§16" data-name="§16" data-partID="§16" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Dokumentasjon og utbetaling</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Statens Kornforretning kan kreve dokumentasjon for utført frakt, faktisk salg av kraftfôr, samt gi nærmere regler om utbetaling av oppgjør for mellomfrakttilskudd og stedsfrakttilskudd.</article></article><article class="legalArticle" data-lovdata-URL="LTI/forskrift/1998-07-14-716/§17" data-name="§17" data-partID="§17" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Regulering av satser</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Statens Kornforretning kan foreta reguleringer av frakttilskuddssatsene ved vesentlige endringer av betingelsene i fraktmarkedet.</article></article><article class="legalArticle" data-lovdata-URL="LTI/forskrift/1998-07-14-716/§18" data-name="§18" data-partID="§18" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Landbruksdepartementet kan dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/1998-07-14-716/§19" data-name="§19" data-partID="§19" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Denne forskrift trer i kraft 1. august 1998. Fra samme dato oppheves forskrift 4. juli 1997 nr. 727 om frakttilskuddsordninger for korn og kraftfôr under markedsordningen for korn.</article></article></section></main></body></html>