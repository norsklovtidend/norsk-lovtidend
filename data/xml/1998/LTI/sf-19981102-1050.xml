<!DOCTYPE html><html lang="no"><head><title>Forskrift om flyselskapenes plikt til å melde inn billettpriser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:22</dd><dt class="legacyID">Datokode</dt><dd class="legacyID">FOR-1998-11-02-1050</dd><dt class="dokid">DokumentID</dt><dd class="dokid">LTI/forskrift/1998-11-02-1050</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 20</dd><dt class="dateInForce">I kraft fra</dt><dd class="dateInForce">1999-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§16-1</li><li>forskrift/1997-09-05-959</li><li>forskrift/1997-10-16-1112</li></ul></dd><dt class="dateOfPublication">Kunngjort</dt><dd class="dateOfPublication">1998-12-09</dd><dt class="title">Tittel</dt><dd class="title">Forskrift om flyselskapenes plikt til å melde inn billettpriser.</dd><dt class="miscInformation">Annet om dokumentet</dt><dd class="miscInformation">Fastsatt av Konkurransetilsynet 2. november 1998 med hjemmel i lov av 11. juni 1993 nr. 101 om luftfart (luftfartsloven) § 16-1, jf. kgl. res. av 5. september 1997 nr. 959 og forskrift av 16. oktober 1997 nr. 1112 om delegering av fullmakt til å treffe vedtak til utfylling og gjennomføring av EØS-avtalen vedlegg XIII kapittel VI punkt 65 (Rfo (EØF) nr. 2409/92).</dd><dt class="refid">RefID</dt><dd class="refid">forskrift/1998-11-02-1050</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om flyselskapenes plikt til å melde inn billettpriser.<ul class="tocSubUl"><li>§ 1. Innmelding av billettpriser</li><li>§ 2. Definisjoner</li><li>§ 3. Sanksjoner</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1998-11-02-1050" id="dokument"><h1>Forskrift om flyselskapenes plikt til å melde inn billettpriser.</h1><article class="legalArticle" data-lovdata-URL="LTI/forskrift/1998-11-02-1050/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innmelding av billettpriser</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">a)</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Flyselskap som trafikkerer innenriksruter skal melde inn billettpriser uten særskilt fastsatte begrensninger senest samtidig med at prisene gjøres gjeldende. Meldingene sendes Konkurransetilsynet med kopi til Samferdselsdepartementet.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">b)</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Flyselskap som trafikkerer ruter mellom Norge og andre land som er part i EØS-avtalen, skal melde inn billettpriser uten særskilt fastsatte begrensninger på ruter mellom Norge og andre EØS-land senest samtidig med at prisene gjøres gjeldende. Meldingene sendes Konkurransetilsynet.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/punkt/3/" id="paragraf-1-punkt-3"><span class="data-originalId">c)</span><article class="legalP" data-absoluteaddress="/paragraf/1/punkt/3/ledd/1/" id="paragraf-1-punkt-3-ledd-1">Billettpriser med særskilt fastsatte begrensninger som gjelder innenriksruter og ruter mellom Norge og andre EØS-land, skal bare meldes inn til Konkurransetilsynet etter krav fra Konkurransetilsynet.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/punkt/4/" id="paragraf-1-punkt-4"><span class="data-originalId">d)</span><article class="legalP" data-absoluteaddress="/paragraf/1/punkt/4/ledd/1/" id="paragraf-1-punkt-4-ledd-1">Billettpriser på ruter som trafikkeres i henhold til bestemmelser om forpliktelse til offentlig tjenesteyting eller på annen måte er regulert av samferdselsmyndighetene, skal ikke meldes inn etter bestemmelsene i denne forskriften.</article></article></li></ul><article class="legalP" data-absoluteaddress="/paragraf/1/ledd/1/" id="paragraf-1-ledd-1">Konkurransetilsynet kan fastsette nærmere bestemmelser om gjennomføring og utfylling av denne forskrift og kan gjøre unntak fra den.</article></article><article class="legalArticle" data-lovdata-URL="LTI/forskrift/1998-11-02-1050/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">a)</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Med «flyselskap» menes et lufttransportforetak som har gyldig lisens.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">b)</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Med «gyldig lisens» menes et dokument utstedt av en stat som er part i EØS-avtalen til et foretak som gir foretaket tillatelse til mot vederlag å drive lufttransport av passasjerer, post og/eller frakt som angitt i lisensen slik det er definert i forskrift 15. juli 1994 nr. 691 om gjennomføring og håndheving av EØS-avtalen på luftfartens område § 1 nr. 8.<sup class="footnotereference" data-footnotereferencevalue="2" data-unique-footnote-counter="2">2</sup></article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">c)</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Med «billettpriser uten særskilt fastsatte begrensninger» menes den laveste fullt fleksible billettpris (grunntakst) slik de er definert i forskrift 15. juli 1994 nr. 691 om gjennomføring og håndheving av EØS-avtalen på luftfartens område § 1 nr. 6.<sup class="footnotereference" data-footnotereferencevalue="3" data-unique-footnote-counter="3">3</sup></article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">d)</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Med «gjøres gjeldende» menes her salgstidspunktet.</article></article></li></ul><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. Rfo (EØF) 2409/92 av 23. juli 1992, artikkel 2 bokstav g.</article><article class="footnote" data-name="2" data-unique-footnote-counter="2"><span class="footnoteLabel">2</span> Jf. Rfo (EØF) 2407/92 av 23. juli 1992, artikkel 2 bokstav c.</article><article class="footnote" data-name="3" data-unique-footnote-counter="3"><span class="footnoteLabel">3</span> Jf. Rfo (EØF) 2409/92 av 23. juli 1992, artikkel 2 bokstav k.</article></footer></article><article class="legalArticle" data-lovdata-URL="LTI/forskrift/1998-11-02-1050/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sanksjoner</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Overtredelse av denne forskrift § 1 straffes med bøter eller fengsel i tre måneder.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Jf. lov 11. juni 1993 nr. 101 om luftfart (luftfartsloven) § 14-29.</article></footer></article><article class="legalArticle" data-lovdata-URL="LTI/forskrift/1998-11-02-1050/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Denne forskrift trer i kraft 1. januar 1999.</article></article></main></body></html>