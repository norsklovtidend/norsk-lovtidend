<!DOCTYPE html><html lang="no"><head><title>Forskrift om endring i forskrift om rett til overføring av oppsamlede midler knyttet til kollektiv eller individuell livs- eller pensjonsforsikring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:25</dd><dt class="legacyID">Datokode</dt><dd class="legacyID">FOR-1998-07-17-739</dd><dt class="dokid">DokumentID</dt><dd class="dokid">LTI/forskrift/1998-07-17-739</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 14</dd><dt class="dateInForce">I kraft fra</dt><dd class="dateInForce">1998-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-11-27-757</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§7-8</li><li>forskrift/1990-06-15-453</li></ul></dd><dt class="dateOfPublication">Kunngjort</dt><dd class="dateOfPublication">1998-08-24</dd><dt class="title">Tittel</dt><dd class="title">Forskrift om endring i forskrift om rett til overføring av oppsamlede midler knyttet til kollektiv eller individuell livs- eller pensjonsforsikring.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 17. juli 1998 med hjemmel i lov av 10. juni 1988 nr. 39 om forsikringsvirksomhet § 7-8 tredje ledd, jf. kgl. res. av 15. juni 1990 nr. 453.</dd><dt class="refid">RefID</dt><dd class="refid">forskrift/1998-07-17-739</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rett til overføring av oppsamlede midler knyttet til kollektiv eller individuell livs- eller pensjonsforsikring.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-07-17-739" id="dokument"><h1>Forskrift om endring i forskrift om rett til overføring av oppsamlede midler knyttet til kollektiv eller individuell livs- eller pensjonsforsikring.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-07-17-739/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 27. november 1991 nr. 757 om rett til overføring av oppsamlede midler knyttet til kollektiv eller individuell livs- eller pensjonsforsikring gjøres følgende endringer:</article> <article class="defaultP" margin-top="true">§ 3-8 overskriften skal lyde:</article><article class="defaultP"><i>Oppsigelses- og oppgjørsfrister</i></article> <article class="defaultP" margin-top="true">§ 3-8 nytt annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Det kan ikke avtales lenger oppsigelsesfrist enn det som er bestemt for overføring av midler etter første ledd. For kollektiv pensjonsforsikring som er basert på at forsikringsforholdet må løpe gjennom hele året for å sikre finansieringen av de forsikrede ytelser, kan det likevel avtales at forsikringen skal opphøre ved et årsskifte. Oppsigelsen må i så fall foreligge senest to måneder før det aktuelle årsskiftet, og midlene skal, uavhengig av beløpsgrensene i første ledd, overføres samtidig med opphørstidspunktet for avtalen.</article> <article class="defaultP" margin-top="true">§ 3-8 nåværende annet til fjerde ledd, blir nye tredje til femte ledd.</article> <article class="defaultP" margin-top="true">§ 3-8 tredje ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fristen for oppsigelse av forsikringsforholdet og for overføring av midlene, løper fra det tidspunkt oppsigelsen er kommet frem til selskapet.</article> <article class="defaultP" margin-top="true">§ 3-8 fjerde ledd første punktum skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Fristene som nevnt i første ledd nr. 1-3, kan forlenges dersom forsikringsselskap og forsikringstaker avtaler fristforlengelse etter at forsikringstaker har meldt oppsigelse og overføring av forsikringsmidlene.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-07-17-739/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. august 1998.</article></section></main></body></html>