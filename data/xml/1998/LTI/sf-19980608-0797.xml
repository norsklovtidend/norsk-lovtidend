<!DOCTYPE html><html lang="no"><head><title>Forskrift om retningslinjer for fondene under Norsk Tipping AS.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:40</dd><dt class="legacyID">Datokode</dt><dd class="legacyID">FOR-1998-06-08-797</dd><dt class="dokid">DokumentID</dt><dd class="dokid">LTI/forskrift/1998-06-08-797</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 15</dd><dt class="dateInForce">I kraft fra</dt><dd class="dateInForce">1998-06-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-08-28-103/§9</li><li>forskrift/1992-12-11-1051</li></ul></dd><dt class="dateOfPublication">Kunngjort</dt><dd class="dateOfPublication">1998-09-14</dd><dt class="title">Tittel</dt><dd class="title">Forskrift om retningslinjer for fondene under Norsk Tipping AS.</dd><dt class="miscInformation">Annet om dokumentet</dt><dd class="miscInformation">Fastsatt av Kulturdepartementet 8. juni 1998 med hjemmel i kgl. res. av 11. desember 1992 nr. 1051.</dd><dt class="refid">RefID</dt><dd class="refid">forskrift/1998-06-08-797</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om retningslinjer for fondene under Norsk Tipping AS.<ul class="tocSubUl"><li>I. Premiefond</li><li>II. Investeringsfond</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1998-06-08-797" id="dokument"><h1>Forskrift om retningslinjer for fondene under Norsk Tipping AS.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-06-08-797/KAPITTEL_1" data-partID="k1"><h2>I. <i>Premiefond</i></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Norsk Tipping AS oppretter et premiefond for hvert av de spill som selskapet administrerer i henhold til lov av 28. august 1992 nr. 103 om pengespill m.v.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Fondene bygges opp av den delen av premiebeløpet som ikke utbetales på grunn av at premiesummene avrundes nedover og av preskriberte premier i det enkelte spillet, jf. spillereglene for de respektive spillene.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">3.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Fondene benyttes for de respektive spill etter selskapets nærmere bestemmelse til utbetaling av berettigede premier senere enn tre måneder etter trekningsdagen, premier på grunnlag av godkjente protester, forbigåtte premier o.l., samt til omsetningsfremmende tiltak som premietilskudd, ekstrapremier (evt. gjenstandspremier/reiser) i forbindelse med ordinære eller ekstraordinære trekninger/spilleomganger.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/punkt/4/" id="kapittel-1-punkt-4"><span class="data-originalId">4.</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Til premietilskudd kan bare benyttes avsatte midler:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/punkt/4/ledd/1/punkt/1/" id="kapittel-1-punkt-4-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/punkt/4/ledd/1/punkt/1/ledd/1/" id="kapittel-1-punkt-4-ledd-1-punkt-1-ledd-1">utover 2 mill. kroner av premiefondet for Fotballtipping,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/4/ledd/1/punkt/2/" id="kapittel-1-punkt-4-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/punkt/4/ledd/1/punkt/2/ledd/1/" id="kapittel-1-punkt-4-ledd-1-punkt-2-ledd-1">utover 4 mill. kroner av premiefondet for Lotto,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/4/ledd/1/punkt/3/" id="kapittel-1-punkt-4-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/punkt/4/ledd/1/punkt/3/ledd/1/" id="kapittel-1-punkt-4-ledd-1-punkt-3-ledd-1">utover 4 mill. kroner av premiefondet for Viking-Lotto.</article></article></li></ul></article><article class="legalP" data-absoluteaddress="/kapittel/1/punkt/4/ledd/2/" id="kapittel-1-punkt-4-ledd-2">Selskapet er direkte ansvarlig for berettigede premier som ikke dekkes av de respektive fondene.</article></article></li></ul></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-06-08-797/KAPITTEL_2" data-partID="k2"><h2>II. <i>Investeringsfond</i></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">1.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Norsk Tipping AS oppretter et investeringsfond for framtidige investeringer.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/punkt/2/" id="kapittel-2-punkt-2"><span class="data-originalId">2.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Avsetninger til investeringsfondet foreslås av styret på grunnlag av selskapets årsregnskap og selskapets planer for framtidige investeringer.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/punkt/3/" id="kapittel-2-punkt-3"><span class="data-originalId">3.</span><article class="legalP" data-absoluteaddress="/kapittel/2/punkt/3/ledd/1/" id="kapittel-2-punkt-3-ledd-1">Disponering av fondsmidlene foreslås av styret i selskapets årsregnskap.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/punkt/4/" id="kapittel-2-punkt-4"><span class="data-originalId">4.</span><article class="legalP" data-absoluteaddress="/kapittel/2/punkt/4/ledd/1/" id="kapittel-2-punkt-4-ledd-1">Renteavkastningen legges til fondskapitalen.</article></article></li></ul></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1998-06-08-797/KAPITTEL_3" data-partID="k3"><h2>III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Forskriften erstatter forskrift av 20. april 1993 om retningslinjer for fondene under Norsk Tipping AS.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke tidligere kunngjort i Norsk Lovtidend.</article></footer></section></main></body></html>