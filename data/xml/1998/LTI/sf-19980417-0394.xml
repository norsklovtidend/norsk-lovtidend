<!DOCTYPE html><html lang="no"><head><title>Forskrift om endring i forskrift om produksjonsregulerende tiltak for oppdrett av laks og ørret.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:01</dd><dt class="legacyID">Datokode</dt><dd class="legacyID">FOR-1998-04-17-394</dd><dt class="dokid">DokumentID</dt><dd class="dokid">LTI/forskrift/1998-04-17-394</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 8</dd><dt class="dateInForce">I kraft fra</dt><dd class="dateInForce">1998-04-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-02-29-223</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§1</li><li>lov/1985-06-14-68/§13</li></ul></dd><dt class="dateOfPublication">Kunngjort</dt><dd class="dateOfPublication">1998-05-27</dd><dt class="title">Tittel</dt><dd class="title">Forskrift om endring i forskrift om produksjonsregulerende tiltak for oppdrett av laks og ørret.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 17. april 1998 med hjemmel i lov av 14. juni 1985 nr. 68 om oppdrett av fisk, skalldyr m.v. § 13 jf. § 1.</dd><dt class="refid">RefID</dt><dd class="refid">forskrift/1998-04-17-394</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om produksjonsregulerende tiltak for oppdrett av laks og ørret.<ul class="tocSubUl"><li>I<ul class="tocSubUl"><li>§ 6a. Overføring av fôrkvote mellom konsesjoner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-04-17-394" id="dokument"><h1>Forskrift om endring i forskrift om produksjonsregulerende tiltak for oppdrett av laks og ørret.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-04-17-394/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 29. februar 1996 nr. 223 om produksjonsregulerende tiltak for oppdrett av laks og ørret gjøres følgende endring:</article> <article class="defaultP" margin-top="true">Ny § 6a skal lyde:</article><article class="futureLegalArticle" data-name="§6a" data-partID="§6a" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6a</span>. <span class="legalArticleTitle">Overføring av fôrkvote mellom konsesjoner</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Fra en konsesjon/felleskvote til en eller flere andre konsesjoner/felleskvoter kan det til sammen i løpet av en kvoteperiode overføres inntil 20% av førstnevntes fôrkvote fastsatt etter bestemmelsene i forskriftens §§ 5 og 6, dersom:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/foreslåttparagraf/1/ledd/1/punkt/1/" id="kapittel-1-foreslåttparagraf-1-ledd-1-punkt-1"><span class="data-originalId">1)</span><article class="legalP" data-absoluteaddress="/kapittel/1/foreslåttparagraf/1/ledd/1/punkt/1/ledd/1/" id="kapittel-1-foreslåttparagraf-1-ledd-1-punkt-1-ledd-1">konsesjonene/felleskvotene som henholdsvis avgir og mottar fôrkvoteandeler er tildelt og drives i samme fylke,</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/foreslåttparagraf/1/ledd/1/punkt/2/" id="kapittel-1-foreslåttparagraf-1-ledd-1-punkt-2"><span class="data-originalId">2)</span><article class="legalP" data-absoluteaddress="/kapittel/1/foreslåttparagraf/1/ledd/1/punkt/2/ledd/1/" id="kapittel-1-foreslåttparagraf-1-ledd-1-punkt-2-ledd-1">hver av konsesjonsinnehaverne innehar en tillatelse til oppdrett av matfisk av laks og ørret i fylket eller oppfyller vilkårene for å opprette felleskvote med to konsesjoner etter forskriftens § 6, og</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/foreslåttparagraf/1/ledd/1/punkt/3/" id="kapittel-1-foreslåttparagraf-1-ledd-1-punkt-3"><span class="data-originalId">3)</span><article class="legalP" data-absoluteaddress="/kapittel/1/foreslåttparagraf/1/ledd/1/punkt/3/ledd/1/" id="kapittel-1-foreslåttparagraf-1-ledd-1-punkt-3-ledd-1">ingen av konsesjonene faktisk er, har vært med i, eller oppfyller vilkår for å gå inn i felleskvote for mer enn 2 konsesjoner etter forskriftens § 6 i kvoteperioden.</article></article></li></ul></article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">En konsesjon/felleskvote kan gjennom overføring i løpet av en kvoteperiode ikke motta mer enn til sammen 20% av egen fôrkvote fastsatt etter bestemmelsene i forskriftens §§ 5 og 6.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Det er i løpet av samme kvoteperiode ikke adgang til å foreta overføring av fôrkvote som nevnt i første ledd dersom avgiver tidligere har mottatt fôrkvoteandel fra en annen konsesjon/felleskvote eller mottaker tidligere har avgitt fôrkvoteandel til en annen konsesjon/felleskvote.</article><article class="legalP" data-absoluteaddress="/kapittel/1/foreslåttparagraf/1/ledd/4/" id="kapittel-1-foreslåttparagraf-1-ledd-4">Hver enkelt overføring skal på forhånd meddeles fiskerimyndighetene og er ikke gyldig før godkjenning og tilbakemelding i form av justerte fôrkvoter etter forskriftens §§ 5 eller 6, er mottatt fra fiskerimyndighetene. Godkjent overføring kan ikke omgjøres.</article><article class="legalP" data-absoluteaddress="/kapittel/1/foreslåttparagraf/1/ledd/5/" id="kapittel-1-foreslåttparagraf-1-ledd-5">Det kan ikke gjøres unntak fra vilkårene i bestemmelsen her.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-04-17-394/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen trer i kraft straks.</article></section></main></body></html>