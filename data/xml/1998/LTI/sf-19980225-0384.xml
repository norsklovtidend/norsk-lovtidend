<!DOCTYPE html><html lang="no"><head><title>Forskrift om endring i forskrift om beredskap i petroleumsvirksomheten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:02</dd><dt class="legacyID">Datokode</dt><dd class="legacyID">FOR-1998-02-25-384</dd><dt class="dokid">DokumentID</dt><dd class="dokid">LTI/forskrift/1998-02-25-384</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 8</dd><dt class="dateInForce">I kraft fra</dt><dd class="dateInForce">1998-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-03-18-173</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§11-1</li><li>lov/1981-03-13-6/§40</li><li>forskrift/1985-06-28-1215</li><li>forskrift/1985-06-28-1419</li><li>forskrift/1997-06-27-649/§4</li><li>forskrift/1997-06-27-649/§6</li></ul></dd><dt class="dateOfPublication">Kunngjort</dt><dd class="dateOfPublication">1998-05-27</dd><dt class="title">Tittel</dt><dd class="title">Forskrift om endring i forskrift om beredskap i petroleumsvirksomheten.</dd><dt class="miscInformation">Annet om dokumentet</dt><dd class="miscInformation">Fastsatt av Oljedirektoratet 25. februar 1998 med hjemmel i kgl.res. 28. juni 1985 nr. 1215 om sikkerhet m.v. til lov om petroleumsvirksomhet § 7, jf. kap. VIII, jf. kap. I, II §§ 8 – 27 og kap. III – VII, jf. delegeringsvedtak 28. juni 1985 nr. 1419, jf. lov 29. november 1996 nr. 72 om petroleumsvirksomhet § 11-1 siste ledd og kgl.res. 27. juni 1997 nr. 649 om sikkerhet i petroleumsvirksomheten § 4 nr. 3, jf. § 6. Jf. lov 13. mars 1981 nr. 6 om vern mot forurensninger og om avfall (forurensningsloven) § 40 andre ledd.</dd><dt class="refid">RefID</dt><dd class="refid">forskrift/1998-02-25-384</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om beredskap i petroleumsvirksomheten.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-02-25-384" id="dokument"><h1>Forskrift om endring i forskrift om beredskap i petroleumsvirksomheten.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-02-25-384/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 18. mars 1992 nr. 173 om beredskap i petroleumsvirksomheten gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Forskriften skal gjelde for etablering, vedlikehold og utvikling av beredskap i petroleumsvirksomheten på de områdene som er nevnt i sikkerhetsforskriften § 2 og forurensningsloven § 4.</article> <article class="defaultP" margin-top="true">§ 3 følgende definisjoner skal lyde:</article><article class="defaultP">Petroleumsloven: lov 29. november 1996 nr 72 om petroleumsvirksomhet.</article><article class="defaultP">Sikkerhetsforskriften: forskrift om sikkerhet i petroleumsvirksomheten. Kgl.res. 27. juni 1997 nr 649.</article><article class="defaultP">Operatør: den som på rettighetshavers vegne forestår den daglige ledelse av petroleumsvirksomheten.</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Overtredelse av denne forskriften eller vedtak truffet i medhold av den, straffes som bestemt i petroleumsloven § 10-17 og straffeloven kapittel 3a, straffeansvar for foretak, og etter forurensningsloven §§ 78 – 80.</article> <article class="defaultP" margin-top="true">§ 5 nr 1 og nr 2 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">Denne forskriften trer i kraft 1. april 1992.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/3/punkt/1/ledd/1/punkt/1/" id="kapittel-1-ledd-3-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/3/punkt/1/ledd/1/punkt/1/ledd/1/" id="kapittel-1-ledd-3-punkt-1-ledd-1-punkt-1-ledd-1">Ved innsendelse av søknader om samtykke etter sikkerhetsforskriften § 15, og i fasen samtykket gjelder for, skal operatøren legge forskriften til grunn.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/3/punkt/1/ledd/1/punkt/2/" id="kapittel-1-ledd-3-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/3/punkt/1/ledd/1/punkt/2/ledd/1/" id="kapittel-1-ledd-3-punkt-1-ledd-1-punkt-2-ledd-1">For innretninger som allerede har samtykke til bruk, jf tidligere sikkerhetsforskrift § 11 bokstav d), eller som er tatt i bruk før 1. juli 1985, kan de tekniske kravene nedfelt i forskriftene som omtales i pkt 2 legges til grunn for virksomheten. Modifikasjoner av eksisterende teknisk utstyr og systemer skal oppfylle krav i denne forskriften.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">Ved forskriftens ikrafttredelse gjøres følgende endringer:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/3/punkt/2/ledd/1/punkt/1/" id="kapittel-1-ledd-3-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/3/punkt/2/ledd/1/punkt/1/ledd/1/" id="kapittel-1-ledd-3-punkt-2-ledd-1-punkt-1-ledd-1">Forskrifter om redningsutstyr på faste anlegg for produksjon mv av undersjøiske petroleumsforekomster, fastsatt av Sjøfartsdirektoratet 8. februar 1978 nr 9466 og håndhevet av Oljedirektoratet siden 1. juli 1985, jf tidligere sikkerhetsforskrift § 60, oppheves.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/3/punkt/2/ledd/1/punkt/2/" id="kapittel-1-ledd-3-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/3/punkt/2/ledd/1/punkt/2/ledd/1/" id="kapittel-1-ledd-3-punkt-2-ledd-1-punkt-2-ledd-1">Forskrift om redningsutstyr mv på borefartøyer og andre flyttbare innretninger i sjøen, fastsatt av Sjøfartsdirektoratet 3. februar 1982 nr 222 og håndhevet av Oljedirektoratet siden 1. juli 1985, jf tidligere sikkerhetsforskrift § 60, oppheves.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/3/punkt/2/ledd/1/punkt/3/" id="kapittel-1-ledd-3-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/3/punkt/2/ledd/1/punkt/3/ledd/1/" id="kapittel-1-ledd-3-punkt-2-ledd-1-punkt-3-ledd-1">Forskrifter om godkjenning av redningsdrakter for bruk ved petroleumsvirksomhet til havs, fastsatt av Sjøfartsdirektoratet 10. november 1980 nr 9128 og håndhevet av Oljedirektoratet siden 1. juli 1985, jf tidligere sikkerhetsforskrift § 60, oppheves.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/3/punkt/2/ledd/1/punkt/4/" id="kapittel-1-ledd-3-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/3/punkt/2/ledd/1/punkt/4/ledd/1/" id="kapittel-1-ledd-3-punkt-2-ledd-1-punkt-4-ledd-1">Forskrifter for flyttbare boreplattformer mv §§ 18 – 22, fastsatt av Sjøfartsdirektoratet 10. september 1973 nr 1, håndhevet av Oljedirektoratet siden 1. juli 1985, jf tidligere sikkerhetsforskrift § 60, oppheves.</article></article></li></ul></article></article></li></ul></article> <article class="defaultP" margin-top="true">§ 5 nr 4 oppheves.</article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Oljedirektoratet, Statens forurensningstilsyn og Statens helsetilsyn fører innenfor sine respektive ansvarsområder tilsyn med at bestemmelsene som er gitt i denne forskrift eller vedtak som er fattet i medhold av den, blir overholdt.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Operatøren og andre som deltar i petroleumsvirksomhet etter denne forskrift § 2, skal sikre at bestemmelser som er gitt i eller i medhold av forskriften, blir etterlevd. Operatøren plikter i tillegg å påse at enhver som utfører arbeid for seg, enten personlig, ved ansatte eller ved entreprenør eller underentreprenør, overholder bestemmelsene som er gitt i eller i medhold av denne forskrift.</article> <article class="defaultP" margin-top="true">§ 8 første ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Oljedirektoratet, Statens forurensningstilsyn og Statens helsetilsyn kan innenfor sine respektive ansvarsområder fravike denne forskriften dersom særlige forhold tilsier det.</article> <article class="defaultP" margin-top="true">§ 9 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">I forbindelse med søknader som nevnt i sikkerhetsforskriften § 15, skal operatøren sende nødvendig dokumentasjon til Oljedirektoratet. Dokumentasjonsinnholdet, omfanget, typen og tidspunktet for oversendelse, fastsettes av Oljedirektoratet.</article> <article class="defaultP" margin-top="true">§ 12 andre ledd første setning skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Beredskap mot akutt oljeforurensning skal sikre at akutt oljeforurensning som følge av virksomhet som nevnt i sikkerhetsforskriften § 2, effektivt samles opp nær utslippskilden så raskt som mulig.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-02-25-384/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. juni 1998.</article></section></main></body></html>