<!DOCTYPE html><html lang="no"><head><title>Forskrift om endring i forskrift om elektriske anlegg i petroleumsvirksomheten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:34</dd><dt class="legacyID">Datokode</dt><dd class="legacyID">FOR-1998-02-25-377</dd><dt class="dokid">DokumentID</dt><dd class="dokid">LTI/forskrift/1998-02-25-377</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 8</dd><dt class="dateInForce">I kraft fra</dt><dd class="dateInForce">1998-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-01-08-5</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§11-1</li><li>forskrift/1985-06-28-1215/§7</li><li>forskrift/1985-06-28-1215/§37</li><li>forskrift/1985-06-28-1215/§38</li><li>forskrift/1985-06-28-1419</li><li>forskrift/1997-06-27-649/§4</li><li>forskrift/1997-06-27-649/§6</li></ul></dd><dt class="dateOfPublication">Kunngjort</dt><dd class="dateOfPublication">1998-05-27</dd><dt class="title">Tittel</dt><dd class="title">Forskrift om endring i forskrift om elektriske anlegg i petroleumsvirksomheten.</dd><dt class="miscInformation">Annet om dokumentet</dt><dd class="miscInformation">Fastsatt av Oljedirektoratet 25. februar 1998 med hjemmel i kgl.res. 28. juni 1985 nr. 1215 om sikkerhet m.v. til lov om petroleumsvirksomhet § 7, jf. § 37 og § 38, jf. delegeringsvedtak 28. juni 1985 nr. 1419, jf. lov 29. november 1996 nr. 72 om petroleumsvirksomhet § 11-1 siste ledd og kgl.res. 27. juni 1997 nr. 649 om sikkerhet i petroleumsvirksomheten § 4 nr. 3, jf. § 6.</dd><dt class="refid">RefID</dt><dd class="refid">forskrift/1998-02-25-377</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om elektriske anlegg i petroleumsvirksomheten.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-02-25-377" id="dokument"><h1>Forskrift om endring i forskrift om elektriske anlegg i petroleumsvirksomheten.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-02-25-377/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 8. januar 1991 nr. 5 om elektriske anlegg i petroleumsvirksomheten gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Forskriften kommer til anvendelse ved planlegging, prosjektering, bygging og bruk av elektriske anlegg i petroleumsvirksomheten på områder som nevnt i sikkerhetsforskriften § 2.</article> <article class="defaultP" margin-top="true">§ 3 følgende definisjoner skal lyde:</article><article class="defaultP">Petroleumsloven: Lov 29. november 1996 nr 72 om petroleumsvirksomhet.</article><article class="defaultP">Sikkerhetsforskriften: Forskrift om sikkerhet i petroleumsvirksomheten. Kgl.res. 27. juni 1997 nr 649.</article><article class="defaultP">Operatør: Den som på rettighetshavers vegne forestår den daglige ledelse av petroleumsvirksomheten.</article> <article class="defaultP" margin-top="true">Definisjonen «Internkontrollforskriften» oppheves og erstattes med:</article><article class="defaultP">Styringssystemforskriften: Forskrift om styringssystem for å etterleve myndighetskrav knyttet til sikkerhet, arbeidsmiljø og vern av ytre miljø i petroleumsvirksomheten. Kgl.res. 27. juni 1997 nr 650.</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Overtredelse av denne forskriften eller vedtak truffet i medhold av denne straffes som bestemt i petroleumsloven § 10-17.</article> <article class="defaultP" margin-top="true">§ 7 første ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Operatøren og andre som deltar i petroleumsvirksomhet etter denne forskrift § 2, skal sikre at bestemmelser som er gitt i eller i medhold av forskriften, blir etterlevd. Operatøren plikter i tillegg å påse at enhver som utfører arbeid for seg, enten personlig, ved ansatte eller ved entreprenør eller underentreprenør, overholder bestemmelsene som er gitt i eller i medhold av denne forskrift.</article> <article class="defaultP" margin-top="true">§ 9 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Virksomhet som omfattes av forskriften § 2 er underlagt samtykkebestemmelsene i sikkerhetsforskriften § 15.</article> <article class="defaultP" margin-top="true">§ 14 første ledd første setning skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Elektriske anlegg skal planlegges, prosjekteres, bygges og brukes i samsvar med de tekniske bestemmelser i «Forskrifter for elektriske anlegg – Maritime installasjoner – FEA-M», fastsatt av Norges vassdrags- og energiverk 1. mars 1990 nr 125, eventuelt i samsvar med anerkjente normer på området.</article> <article class="defaultP" margin-top="true">§ 15 siste ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Dersom arbeid gjennomføres utenfor Norge, samt for arbeid på utenlandsk registrerte flyttbare innretninger, skal operatøren ved søknad om samtykke etter sikkerhetsforskriften § 15 påse og kunne dokumentere at kvalifikasjonskravene er tilsvarende de som er angitt i bokstav a) og b).</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-02-25-377/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. juni 1998.</article></section></main></body></html>