<!DOCTYPE html><html lang="no"><head><title>Forskrift om skolefritidsordningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1998-07-17-741</dd><dt class="dokid">DokumentID</dt><dd class="dokid">LTI/forskrift/1998-07-17-741</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 14</dd><dt class="dateInForce">I kraft fra</dt><dd class="dateInForce">1999-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-13-24/§42d</li></ul></dd><dt class="dateOfPublication">Kunngjort</dt><dd class="dateOfPublication">1998-08-24</dd><dt class="title">Tittel</dt><dd class="title">Forskrift om skolefritidsordningen.</dd><dt class="miscInformation">Annet om dokumentet</dt><dd class="miscInformation">Fastsatt av Kirke-, utdannings- og forskningsdepartementet 17. juli 1998 med hjemmel i lov av 13. juni 1969 nr. 24 om grunnskolen § 42 d.</dd><dt class="refid">RefID</dt><dd class="refid">forskrift/1998-07-17-741</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om skolefritidsordningen.<ul class="tocSubUl"><li>I<ul class="tocSubUl"><li>Kapittel 1. Finansieringen av skolefritidsordningen<ul class="tocSubUl"><li>§ 1-1. Selvkostprinsippet</li><li>§ 1-2. Fordeling av selvkost mellom stat, kommune og foreldre</li><li>§ 1-3. Vilkår for statstilskudd</li></ul></li><li>Kapittel 2. Private skolefritidsordninger<ul class="tocSubUl"><li>§ 2-1. Godkjenning</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-07-17-741" id="dokument"><h1>Forskrift om skolefritidsordningen.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-07-17-741/KAPITTEL_1" data-partID="k1"><h2 data-text-align="center">I</h2><section class="section" data-name="kap1" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1998-07-17-741/KAPITTEL_1-1" data-partID="k1-1"><h3>Kapittel 1. Finansieringen av skolefritidsordningen</h3><article class="legalArticle" data-lovdata-URL="LTI/forskrift/1998-07-17-741/§1-1" data-name="§1-1" data-partID="§1-1" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1-1</span>. <span class="legalArticleTitle">Selvkostprinsippet</span></h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Kostnadene for en skolefritidsplass skal beregnes på bakgrunn av selvkost. Selvkost er den merkostnad kommunen påføres ved å tilby en bestemt vare eller tjeneste. Kostnader tolkes i denne forskrift som gjennomsnittlige kostnader knyttet til en plass i skolefritidstilbudet. Merkostnader som er begrunnet i et barns særskilte behov, skal ikke regnes med i beregningen av selvkost.</article></article><article class="legalArticle" data-lovdata-URL="LTI/forskrift/1998-07-17-741/§1-2" data-name="§1-2" data-partID="§1-2" data-absoluteaddress="/kapittel/1/kapittel/1/paragraf/2/" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 1-2</span>. <span class="legalArticleTitle">Fordeling av selvkost mellom stat, kommune og foreldre</span></h4><article class="legalP" data-absoluteaddress="/kapittel/1/kapittel/1/paragraf/2/ledd/1/" id="kapittel-1-kapittel-1-paragraf-2-ledd-1">Kommunen skal dekke kostnadene til lokaler, blant annet husleie, lys, varme, renhold og vaktmester, utstyr, utearealer og de administrative kostnadene i forbindelse med skolefritidstilbudet. Den øvrige delen av selvkost, som ikke dekkes av statstilskuddet, kan kreves dekket av foreldrene. Kommunen må kunne dokumentere de kostnader som inngår i beregningsgrunnlaget for foreldrebetalingen overfor foreldre og tilsynsmyndighet.</article></article><article class="legalArticle" data-lovdata-URL="LTI/forskrift/1998-07-17-741/§1-3" data-name="§1-3" data-partID="§1-3" data-absoluteaddress="/kapittel/1/kapittel/1/paragraf/3/" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 1-3</span>. <span class="legalArticleTitle">Vilkår for statstilskudd</span></h4><article class="legalP" data-absoluteaddress="/kapittel/1/kapittel/1/paragraf/3/ledd/1/" id="kapittel-1-kapittel-1-paragraf-3-ledd-1">Tilskuddsordningen gjelder for barn i 1.-4. klasse og for funksjonshemmede barn i 1.-7. klasse.</article><article class="legalP" data-absoluteaddress="/kapittel/1/kapittel/1/paragraf/3/ledd/2/" id="kapittel-1-kapittel-1-paragraf-3-ledd-2">15 prosent av det statlige tilskuddet som utbetales til den enkelte kommune, skal gå til spesielle tiltak for barn med særskilte behov.</article><article class="legalP" data-absoluteaddress="/kapittel/1/kapittel/1/paragraf/3/ledd/3/" id="kapittel-1-kapittel-1-paragraf-3-ledd-3">Kommunen har et ansvar for å søke om statstilskudd for både kommunale og private skolefritidsordninger. For å kunne søke om statstilskudd for kommunale skolefritidsordninger må kravene i lov 13. juni 1969 nr. 24 om grunnskolen § 42 d om skolefritidsordningen være oppfylt, og for de private skolefritidsordningene må kapittel 2 i denne forskriften være oppfylt.</article><article class="legalP" data-absoluteaddress="/kapittel/1/kapittel/1/paragraf/3/ledd/4/" id="kapittel-1-kapittel-1-paragraf-3-ledd-4">Statstilskudd beregnes for hvert halvår utfra antallet barn som er fast tilmeldt den enkelte skolefritidsordning.</article><article class="legalP" data-absoluteaddress="/kapittel/1/kapittel/1/paragraf/3/ledd/5/" id="kapittel-1-kapittel-1-paragraf-3-ledd-5">Tilskuddssatser for skolefritidsordningen fastsettes gjennom de årlige statsbudsjett.</article><article class="legalP" data-absoluteaddress="/kapittel/1/kapittel/1/paragraf/3/ledd/6/" id="kapittel-1-kapittel-1-paragraf-3-ledd-6">Dersom en skolefritidsordning ikke drives etter reglene for tildeling av statstilskudd, stanses utbetalingen av statstilskuddet og/eller statstilskuddet kan kreves tilbakebetalt.</article></article></section><section class="section" data-name="kap2" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1998-07-17-741/KAPITTEL_1-2" data-partID="k1-2"><h3>Kapittel 2. Private skolefritidsordninger</h3><article class="legalArticle" data-lovdata-URL="LTI/forskrift/1998-07-17-741/§2-1" data-name="§2-1" data-partID="§2-1" data-absoluteaddress="/kapittel/1/kapittel/2/paragraf/1/" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 2-1</span>. <span class="legalArticleTitle">Godkjenning</span></h4><article class="legalP" data-absoluteaddress="/kapittel/1/kapittel/2/paragraf/1/ledd/1/" id="kapittel-1-kapittel-2-paragraf-1-ledd-1">Private skolefritidsordninger skal være godkjent av kommunen for å få statstilskudd.</article><article class="legalP" data-absoluteaddress="/kapittel/1/kapittel/2/paragraf/1/ledd/2/" id="kapittel-1-kapittel-2-paragraf-1-ledd-2">Kommunen skal i godkjenningen se til at private skolefritidsordninger oppfyller § 42 d om skolefritidsordningen i lov 13. juni 1969 nr. 24 om grunnskolen.</article><article class="legalP" data-absoluteaddress="/kapittel/1/kapittel/2/paragraf/1/ledd/3/" id="kapittel-1-kapittel-2-paragraf-1-ledd-3">Med unntak av § 1-2 første punktum gjelder forskriften her tilsvarende for private skolefritidsordninger.</article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-07-17-741/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 1. januar 1999.</article></section></main></body></html>