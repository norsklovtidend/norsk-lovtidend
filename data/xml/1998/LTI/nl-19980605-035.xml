<!DOCTYPE html><html lang="no"><head><title>Lov om endringer i lov av 9. juni 1961 nr. 1 om skytevåpen og ammunisjon m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:08</dd><dt class="legacyID">Datokode</dt><dd class="legacyID">LOV-1998-06-05-35</dd><dt class="dokid">DokumentID</dt><dd class="dokid">LTI/lov/1998-06-05-35</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 10</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1961-06-09-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1998-07-03</dd><dt class="titleShort">Korttittel</dt><dd class="titleShort">Endringslov til våpenloven</dd><dt class="title">Tittel</dt><dd class="title">Lov om endringer i lov av 9. juni 1961 nr. 1 om skytevåpen og ammunisjon m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.19 (1997–1998), Innst.O.nr.39 (1997–1998), Besl.O.nr.48 (1997–1998). Odels- og lagtingsvedtak hhv. 3. og 23. april 1998. Fremmet av Justis- og politidepartementet.</dd><dt class="refid">RefID</dt><dd class="refid">lov/1998-06-05-35</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 9. juni 1961 nr. 1 om skytevåpen og ammunisjon m.v.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1998-06-05-35" id="dokument"><h1>Lov om endringer i lov av 9. juni 1961 nr. 1 om skytevåpen og ammunisjon m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1998-06-05-35/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 9. juni 1961 nr. 1 om skytevåpen og ammunisjon m.v. gjøres følgende endringer:</article> <article class="defaultP" margin-top="true">§ 2 nytt annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Kongen kan bestemme at lovens regler helt eller delvis også skal gjelde for andre våpendeler.</article> <article class="defaultP" margin-top="true">Ny § 6 a skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Kongen kan bestemme at det skal være forbudt å importere, omsette eller eie enkelte typer våpen eller ammunisjon, herunder våpen eller lignende som ikke faller inn under § 1.</article> <article class="defaultP" margin-top="true">§ 7 fjerde ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Tillatelse kan ikke gis til person under 18 år. Unntak kan i særskilte tilfeller gjøres for person under 18 år men over 16 år, der våpen kan oppbevares av verge eller annen person som fyller de alminnelige krav til tillatelse. Tillatelse til å erverve revolver eller pistol eller til deler av slike våpen gis ikke til personer under 21 år. Kongen kan også fastsette høyere aldersgrense for andre arter skytevåpen og våpendeler, likevel ikke over 21 år. Erverves skytevåpen eller våpendeler ved arv, kan vedkommende politimester dispensere fra aldersgrensebestemmelsene på de vilkår han finner nødvendig i hvert enkelt tilfelle.</article> <article class="defaultP" margin-top="true">§ 7 siste ledd oppheves.</article> <article class="defaultP" margin-top="true">§ 8 annet ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Når særlige forhold tilsier det kan tillatelse gis for et bestemt tidsrom.</article> <article class="defaultP" margin-top="true">§ 9 første ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Våpenkort eller utlånserklæring skal på forlangende av politiet vises frem for kontroll. Våpeninnehaveren skal alltid ha med seg våpenkort eller utlånserklæring når han bærer eller fører med seg skytevåpen, våpendeler eller ammunisjon. Har han ikke kort eller utlånserklæring på seg under kontroll, skal politiet ta skytevåpenet, våpendeler eller ammunisjon i forvaring inntil kort eller erklæring er forevist, med mindre politiet finner det ubetenkelig å la vedkommende ha skytevåpenet, våpendeler eller ammunisjon hos seg.</article> <article class="defaultP" margin-top="true">§ 9 annet ledd oppheves.</article> <article class="defaultP" margin-top="true">§ 10 første ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Politimesteren skal tilbakekalle våpenkort hvis innehaveren ikke er edruelig og pålitelig eller dersom han av særlige grunner kan anses som uskikket til å ha skytevåpen.</article> <article class="defaultP" margin-top="true">§ 10 tredje ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Kongen kan fastsette regler om tilbakekall av våpenkort når innehaver pga sykdom, alder eller lignende ikke lenger kan antas å være i stand til å sørge for en sikker oppbevaring eller bruk av våpen eller våpendeler.</article> <article class="defaultP" margin-top="true">Nåværende § 10 tredje ledd blir nytt fjerde ledd.</article> <article class="defaultP" margin-top="true">§ 10 femte ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Politiet kan beslutte innlevering av våpen, våpendeler eller ammunisjon dersom det er gitt forhåndsvarsel om tilbakekall av våpenkort.</article> <article class="defaultP" margin-top="true">§ 10 sjette ledd skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Under de vilkår som er nevnt i første ledd, kan politimesteren beslutte at den som eier eller innehar skytevåpen som nevnt i § 5 eller deler av slike våpen, skal innlevere disse. Med gjenstandene forholdes som bestemt i fjerde ledd.</article> <article class="defaultP" margin-top="true">§ 10 syvende ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Blir våpenkort tilbakekalt etter første ledd eller skytevåpen eller våpendeler besluttet innlevert etter sjette ledd, kan politimesteren nedlegge forbud mot at vedkommende framtidig eier eller innehar skytevåpen, våpendeler eller ammunisjon som nevnt i § 5.</article> <article class="defaultP" margin-top="true">§ 11 annet ledd siste punktum skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Våpenet må ikke overlates til noen som har fått sitt våpenkort tilbakekalt i medhold av § 10 første ledd, eller som i medhold av § 10 syvende ledd, eller § 15 er blitt forbudt å eie eller inneha våpen som nevnt i § 5, eller som for øvrig må antas å være uskikket til å inneha våpenet.</article> <article class="defaultP" margin-top="true">§ 15 første ledd annet punktum skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Reglene i § 10 fjerde ledd gjelder tilsvarende.</article> <article class="defaultP" margin-top="true">Ny § 27 a skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Skytevåpen eller en vital våpendel, samt ammunisjon, skal oppbevares forsvarlig nedlåst. Kongen fastsetter nærmere regler for oppbevaring. Slike regler kan også gjelde for skytevåpen, våpendeler og ammunisjon som nevnt i § 5.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Politiet kan foreta kontroll med oppbevaringen hos den som har skytevåpen, våpendeler og ammunisjon. Hos private kan slik kontroll bare gjennomføres etter forhåndsvarsel.</article> <article class="defaultP" margin-top="true">Ny § 27 b skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Skytevåpen skal under transport være tømt for ammunisjon og sikret mot at det kommer på avveie. Våpenet skal normalt være tildekket.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Skytevåpen må ikke uten aktverdig grunn bæres på offentlig sted.</article> <article class="defaultP" margin-top="true">§ 29 fjerde ledd oppheves.</article> <article class="defaultP" margin-top="true">§ 29 femte og sjette ledd blir nytt fjerde og femte ledd.</article> <article class="defaultP" margin-top="true">§ 33 skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Den som forsettlig eller grovt uaktsomt overtrer bestemmelser gitt i eller i medhold av denne lov, straffes med bøter eller fengsel i inntil 3 måneder, hvis ikke overtredelsen rammes av et strengere straffebud. Gjelder overtredelsen § 27 b annet ledd eller ulovlig innføring, avhendelse eller erverv av skytevåpen eller ammunisjon, kan bøter eller fengsel i inntil 2 år anvendes.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Er overtredelse som nevnt i første ledd annet punktum grov, kan bøter eller fengsel i inntil 4 år anvendes. Ved avgjørelsen av om overtredelsen er grov, skal det særlig legges vekt på hva slags og hvor mange våpen overtredelsen gjelder eller om handlingen av andre grunner er av særlig farlig eller samfunnsskadelig art.</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Medvirkning straffes på samme måte.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1998-06-05-35/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft fra den tid Kongen bestemmer.</article></section></main></body></html>