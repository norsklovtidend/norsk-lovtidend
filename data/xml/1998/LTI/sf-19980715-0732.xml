<!DOCTYPE html><html lang="no"><head><title>Forskrift om praktisk tjeneste (turnustjeneste) for å få autorisasjon som lege.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:18</dd><dt class="legacyID">Datokode</dt><dd class="legacyID">FOR-1998-07-15-732</dd><dt class="dokid">DokumentID</dt><dd class="dokid">LTI/forskrift/1998-07-15-732</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 14</dd><dt class="dateInForce">I kraft fra</dt><dd class="dateInForce">1998-07-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-06-12-1444</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-42/§2</li><li>forskrift/1983-07-08-1255</li><li>forskrift/1994-02-18-136</li></ul></dd><dt class="dateOfPublication">Kunngjort</dt><dd class="dateOfPublication">1998-08-24</dd><dt class="title">Tittel</dt><dd class="title">Forskrift om praktisk tjeneste (turnustjeneste) for å få autorisasjon som lege.</dd><dt class="miscInformation">Annet om dokumentet</dt><dd class="miscInformation">Fastsatt av Statens helsetilsyn 15. juli 1998 med hjemmel i lov av 13. juni 1980 nr. 42 om leger § 2 første ledd nr. 2, jf. kgl. res. av 8. juli 1983 nr. 1255 og kgl. res. av 18. februar 1994 nr. 136.</dd><dt class="refid">RefID</dt><dd class="refid">forskrift/1998-07-15-732</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om praktisk tjeneste (turnustjeneste) for å få autorisasjon som lege.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTI/forskrift/1998-07-15-732" id="dokument"><h1>Forskrift om praktisk tjeneste (turnustjeneste) for å få autorisasjon som lege.</h1><article class="legalArticle" data-lovdata-URL="LTI/forskrift/1998-07-15-732/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I denne forskrift brukes begrepene</article><article class="defaultP"><i>student</i> om person som studerer medisin<p class="leddfortsettelse"><i>medisinsk kandidat/kandidat</i> om person som har cand.med.-grad eller tilsvarende, og</p><p class="leddfortsettelse"><i>turnuslege</i> om medisinsk kandidat som utfører turnustjeneste.</p></article></article><article class="legalArticle" data-lovdata-URL="LTI/forskrift/1998-07-15-732/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Kandidater som har cand.med.-grad fra norsk universitet, samt de kandidater med medisinsk eksamen fra utlandet, som ved norsk universitet har fått anerkjent sin utenlandske eksamen som faglig jevngod med denne, må godtgjøre at de i Norge, etter eksamen og etter Statens helsetilsyns nærmere bestemmelse, tilfredsstillende har utført praktisk tjeneste (turnustjeneste) for å få autorisasjon som lege.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Turnustjenesten skal bestå av 12 måneders tjeneste i sykehus etterfulgt av 6 måneders tjeneste i kommunehelsetjenesten.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Tjenesten i sykehus skal gjennomføres ved avdelinger med akuttfunksjon, og kan omfatte</article> <article class="defaultP" margin-top="true">enten</article> <article class="defaultP" margin-top="true">4 måneders tjeneste ved generell kirurgisk avdeling, 4 måneders tjeneste ved generell indremedisinsk avdeling og 4 måneders tjeneste ved én av enten psykiatrisk avdeling, barneavdeling, anestesiavdeling eller avdeling for kvinnesykdommer og fødselshjelp</article> <article class="defaultP" margin-top="true">eller</article> <article class="defaultP" margin-top="true">6 måneders tjeneste ved generell kirurgisk avdeling og 6 måneders tjeneste ved generell indremedisinsk avdeling.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Krav om praktisk tjeneste etter denne forskrift gjelder ikke for søker fra annet land innen Det europeiske økonomiske samarbeidsområdet (EØS), som fyller vilkårene for å bli godkjent som lege etter EØS-avtalen, jf. forskrift av 3. juni 1994 nr. 376 om godkjenning m.m. av helsepersonell i henhold til EØS-avtalen.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Kravet gjelder heller ikke for søker som fyller vilkårene for å bli godkjent i henhold til Overenskomst om felles nordisk arbeidsmarked for visse yrkesgrupper innen helsevesenet m.v. av 14. juni 1993.</article></article><article class="legalArticle" data-lovdata-URL="LTI/forskrift/1998-07-15-732/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Turnustjenesten skal utføres på turnusplass anvist av Fylkeslegen i Oslo. Anvisning av turnusplass forutsetter bindende påmelding innen en nærmere fastsatt frist.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Anvisning av turnusplass skjer etter nærmere retningslinjer.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Den som skal utføre turnustjeneste plikter å legge forholdene til rette slik at tjenesten kan gjennomføres på anvist turnusplass.</article></article><article class="legalArticle" data-lovdata-URL="LTI/forskrift/1998-07-15-732/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den som skal utføre turnustjeneste kan søke Fylkeslegen i Oslo om å få utføre turnustjeneste på et bestemt sted.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Slik særplass kan tildeles dersom vedkommende:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">er enslig forsørger til barn under 12 år,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">har barn under 12 år og ønsker å utføre turnustjeneste på samme sted eller i rimelig nærhet av ektefelle/samboer som avtjener militær førstegangstjeneste eller siviltjeneste,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">er samisktalende og ønsker å utføre turnustjenesten i samisktalende områder av landet,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/4/ledd/2/punkt/4/" id="paragraf-4-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/4/ledd/2/punkt/4/ledd/1/" id="paragraf-4-ledd-2-punkt-4-ledd-1">oppgir andre særlige grunner som etter en helhetsvurdering tilsier at vedkommende bør få utføre turnustjenesten på et bestemt sted.</article></article></li></ul></article></article><article class="legalArticle" data-lovdata-URL="LTI/forskrift/1998-07-15-732/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Turnuslegen skal under nødvendig veiledning og oppfølging utføre turnustjenesten i tråd med gjeldende målbeskrivelse utarbeidet av Statens helsetilsyn.</article></article><article class="legalArticle" data-lovdata-URL="LTI/forskrift/1998-07-15-732/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Turnustjenesten skal som hovedregel utføres i direkte tilknytning til bestått medisinsk eksamen, og samlet over 1 1/2 år.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Student/kandidat kan utsette påmelding til turnustjeneste slik at påbegynnelse av tjenesten skjer innen 1 år etter bestått eksamen. Dersom studenten/kandidaten er påmeldt turnustjeneste, må vedkommende søke Fylkeslegen i Oslo om utsettelse.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Når særlige grunner tilsier det kan Fylkeslegen i Oslo gi utsettelse av turnustjenesten utover 1 år.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Tjeneste utført i utsettelsestiden godkjennes verken helt eller delvis som turnustjeneste.</article></article><article class="legalArticle" data-lovdata-URL="LTI/forskrift/1998-07-15-732/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Turnuslegen må godtgjøre ved attest fra veileder og den lege som er ansvarlig for turnustjenesten ved det aktuelle turnussted, at turnustjenesten er fullført tilfredsstillende og i tråd med målbeskrivelsen utarbeidet av Statens helsetilsyn.</article></article><article class="legalArticle" data-lovdata-URL="LTI/forskrift/1998-07-15-732/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">I særlige tilfeller kan Fylkeslegen i Oslo gjøre unntak fra § 2 og § 3 i denne forskrift.</article></article><article class="legalArticle" data-lovdata-URL="LTI/forskrift/1998-07-15-732/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Avslag på søknad om særplass etter § 4, utsettelse etter § 6 og dispensasjon etter § 8 kan påklages til Statens helsetilsyn.</article></article><article class="legalArticle" data-lovdata-URL="LTI/forskrift/1998-07-15-732/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Statens helsetilsyn kan gi nærmere retningslinjer til utfylling og gjennomføring av denne forskrift.</article></article><article class="legalArticle" data-lovdata-URL="LTI/forskrift/1998-07-15-732/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft straks. Samtidig oppheves forskrift av 12. juni 1989 nr. 1444 om praktisk tjeneste (turnustjeneste) for å få autorisasjon som lege.</article></article></main></body></html>