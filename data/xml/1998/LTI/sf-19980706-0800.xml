<!DOCTYPE html><html lang="no"><head><title>Instruks om overvåkning av og tiltak mot enterohemorrhagisk E. coli (EHEC) i ferskt storfekjøtt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:55</dd><dt class="legacyID">Datokode</dt><dd class="legacyID">FOR-1998-07-06-800</dd><dt class="dokid">DokumentID</dt><dd class="dokid">LTI/forskrift/1998-07-06-800</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 15</dd><dt class="dateInForce">I kraft fra</dt><dd class="dateInForce">1998-07-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-01-10-9/§20</li><li>forskrift/1994-04-25-320/§20</li></ul></dd><dt class="dateOfPublication">Kunngjort</dt><dd class="dateOfPublication">1998-09-14</dd><dt class="title">Tittel</dt><dd class="title">Instruks om overvåkning av og tiltak mot enterohemorrhagisk E. coli (EHEC) i ferskt storfekjøtt.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn 6. juli 1998 med hjemmel i lov av 10. januar 1997 nr. 9 om kjøttproduksjon § 20 og forskrift av 25. april 1994 nr. 320 om kjøttkontroll mv § 20.</dd><dt class="refid">RefID</dt><dd class="refid">forskrift/1998-07-06-800</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks om overvåkning av og tiltak mot enterohemorrhagisk E. coli (EHEC) i ferskt storfekjøtt.<ul class="tocSubUl"><li>1. Definisjon</li><li>2. Prøveuttak</li><li>3. Oppbevaring og forsendelse av prøver</li><li>4. Laboratorieundersøkelse av prøver, krav til laboratorier og verifisering av resultater</li><li>5. Rapportering</li><li>6. Tiltak</li><li>7. Administrative bestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/1998-07-06-800" id="dokument"><h1>Instruks om overvåkning av og tiltak mot enterohemorrhagisk E. coli (EHEC) i ferskt storfekjøtt.</h1><article class="legalArticle" data-lovdata-URL="LTI/forskrift/1998-07-06-800/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Definisjon</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I denne instruksen forstås med:<p class="leddfortsettelse"><i>EHEC:</i> humanpatogen enterohemorrhagisk Escherichia coli.</p></article></article><article class="legalArticle" data-lovdata-URL="LTI/forskrift/1998-07-06-800/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Prøveuttak</span></h2><ul class="defaultList"><li data-li-identifier="2.1." data-name="2.1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">2.1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Det skal tas ut kjøttprøver fra slakt av storfe på slakteri, maksimalt én prøve per slakt.</article></article></li><li data-li-identifier="2.2." data-name="2.2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Antall prøver som tas ut skal tilsvare en prøve tatt per 150 storfeslakt. Antall prøver skal regnes ut etter forventet slaktemengde. I slakterier hvor det slaktes færre enn 300 storfe per år, skal det minimum tas ut to prøver.</article></article></li><li data-li-identifier="2.3." data-name="2.3."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">2.3.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Som hovedregel skal prøveuttakene fordeles på årets fire kvartaler. Flere prøver kan tas ut samme dag, men de skal analyseres som enkeltprøver.</article></article></li><li data-li-identifier="2.4." data-name="2.4."><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">2.4.</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Prøvene skal tas ut ved kjøttkontrollpunktet på slaktelinjen.</article></article></li><li data-li-identifier="2.5." data-name="2.5."><article class="listArticle" data-absoluteaddress="/paragraf/2/punkt/5/" id="paragraf-2-punkt-5"><span class="data-originalId">2.5.</span><article class="legalP" data-absoluteaddress="/paragraf/2/punkt/5/ledd/1/" id="paragraf-2-punkt-5-ledd-1">Hver prøve skal bestå av ca. 100 gram av ytre bukvegg, langs snittlinjen.</article></article></li><li data-li-identifier="2.6." data-name="2.6."><article class="listArticle" data-absoluteaddress="/paragraf/2/punkt/6/" id="paragraf-2-punkt-6"><span class="data-originalId">2.6.</span><article class="legalP" data-absoluteaddress="/paragraf/2/punkt/6/ledd/1/" id="paragraf-2-punkt-6-ledd-1">Inntil analyseresultatet foreligger skal slaktet som er underkastet prøvetaking, holdes i arrest.</article></article></li></ul></article><article class="legalArticle" data-lovdata-URL="LTI/forskrift/1998-07-06-800/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Oppbevaring og forsendelse av prøver</span></h2><ul class="defaultList"><li data-li-identifier="3.1." data-name="3.1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">3.1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Alle prøver skal være nedkjølt, både under oppbevaring og forsendelse. Hver kjøttprøve skal has i en steril plastbeholder, merkes og sendes laboratoriet så snart som mulig, fortrinnsvis samme dag. Prøvene merkes som angitt i rapporteringsskjemaet (vedlegg).<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Rapporteringsskjemaet er utelatt og kan fås ved henvendelse til Statens næringsmiddeltilsyn, postboks 8187 Dep., 0034 Oslo, tlf. 22246650.</article></footer></article><article class="legalArticle" data-lovdata-URL="LTI/forskrift/1998-07-06-800/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Laboratorieundersøkelse av prøver, krav til laboratorier og verifisering av resultater</span></h2><ul class="defaultList"><li data-li-identifier="4.1." data-name="4.1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">4.1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Analysene bør påbegynnes innen 24 timer etter prøveuttak.</article></article></li><li data-li-identifier="4.2." data-name="4.2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">4.2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Prøvene skal analyseres ved hjelp av immunomagnetisk separasjonsteknikk (IMS).</article></article></li><li data-li-identifier="4.3." data-name="4.3."><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">4.3.</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Laboratoriene skal oppfylle kravene som stilles til laboratorier i kategori I, jf. rundskriv nr. 4028 R, «Krav til laboratorier vedrørende analyser i offentlig kontroll og i virksomhetenes særskilte kontrolltiltak/egenkontroll».</article></article></li><li data-li-identifier="4.4." data-name="4.4."><article class="listArticle" data-absoluteaddress="/paragraf/4/punkt/4/" id="paragraf-4-punkt-4"><span class="data-originalId">4.4.</span><article class="legalP" data-absoluteaddress="/paragraf/4/punkt/4/ledd/1/" id="paragraf-4-punkt-4-ledd-1">EHEC-mistenkelige bakterieisolater fra prøver av ferskt storfekjøtt skal sendes Norges veterinærhøgskole, Institutt for farmakologi, mikrobiologi og næringsmiddelhygiene, for verifisering.</article></article></li></ul></article><article class="legalArticle" data-lovdata-URL="LTI/forskrift/1998-07-06-800/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Rapportering</span></h2><ul class="defaultList"><li data-li-identifier="5.1." data-name="5.1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">5.1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Verifiserte funn av EHEC skal umiddelbart meldes til Statens næringsmiddeltilsyn, Veterinærinstituttet i Oslo (seksjon for fôr- og næringsmiddelmikrobiologi), Statens dyrehelsetilsyn v/distriktsveterinæren for distriktet som det smittebærende dyret kommer fra, og kommunelegen.</article></article></li><li data-li-identifier="5.2." data-name="5.2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">5.2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Resultatoversikter (samtlige resultater) rapporteres til Veterinærinstituttet i Oslo 2 ganger årlig. Perioden 1. januar t.o.m. 30. juni rapporteres innen 15. august, og perioden 1. juli t.o.m. 31. desember rapporteres innen 15. januar.</article></article></li><li data-li-identifier="5.3." data-name="5.3."><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">5.3.</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Ved all rapportering skal rapporteringsskjema benyttes (se vedlegg).<sup class="footnotereference" data-footnotereferencevalue="1" data-unique-footnote-counter="1">1</sup> Journalnummer, dato for prøveuttak, slakteriets autorisasjonsnummer og analyseresultat skal oppgis.</article></article></li><li data-li-identifier="5.4." data-name="5.4."><article class="listArticle" data-absoluteaddress="/paragraf/5/punkt/4/" id="paragraf-5-punkt-4"><span class="data-originalId">5.4.</span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">Ved verifiserte funn av EHEC skal også produsenttjenestens 8-sifrede nummer rapporteres.</article></article></li></ul><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Rapporteringsskjemaet er utelatt og kan fås ved henvendelse til Statens næringsmiddeltilsyn, postboks 8187 Dep., 0034 Oslo, tlf. 22246650.</article></footer></article><article class="legalArticle" data-lovdata-URL="LTI/forskrift/1998-07-06-800/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>. <span class="legalArticleTitle">Tiltak</span></h2><ul class="defaultList"><li data-li-identifier="6.1." data-name="6.1."><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">6.1.</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">Ved verifisert påvisning av EHEC fra kjøttprøver av storfe skal slakteskrotten kasseres i henhold til forskrift 25. april 1994 nr. 320 om kjøttkontroll mv, jf. § 14.</article></article></li><li data-li-identifier="6.2." data-name="6.2."><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">6.2.</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">Ved verifisert påvisning av EHEC fra kjøttprøver av storfe og ved mistanke om funn av EHEC skal det vurderes å gi pålegg om forsterkede hygienetiltak og oppfølging av kritiske punkter i virksomheten i henhold til forskrift 25. april 1994 nr. 320 om kjøttkontroll mv, jf. § 21 og forskrift 18. februar 1994 nr. 137 om hygiene mv i slakterier, nedskjæringsvirksomheter og kjøle- og fryselager for ferskt kjøtt § 5 nr. 1 og 2.</article></article></li></ul></article><article class="legalArticle" data-lovdata-URL="LTI/forskrift/1998-07-06-800/7" data-name="7" data-partID="7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">7</span>. <span class="legalArticleTitle">Administrative bestemmelser</span></h2><ul class="defaultList"><li data-li-identifier="7.1." data-name="7.1."><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">7.1.</span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Denne instruks trer i kraft straks.</article></article></li></ul></article></main></body></html>