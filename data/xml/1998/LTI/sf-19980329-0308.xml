<!DOCTYPE html><html lang="no"><head><title>Forskrift om endring av forskrift for oppnåelse og opprettholdelse av sertifisering og autorisasjon som flygeleder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:04</dd><dt class="legacyID">Datokode</dt><dd class="legacyID">FOR-1998-03-29-308</dd><dt class="dokid">DokumentID</dt><dd class="dokid">LTI/forskrift/1998-03-29-308</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 7</dd><dt class="dateInForce">I kraft fra</dt><dd class="dateInForce">1998-04-23</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-05-10-339</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-4</li><li>forskrift/1994-03-11-202</li><li>forskrift/1994-03-25-241</li></ul></dd><dt class="dateOfPublication">Kunngjort</dt><dd class="dateOfPublication">1998-05-06</dd><dt class="title">Tittel</dt><dd class="title">Forskrift om endring av forskrift for oppnåelse og opprettholdelse av sertifisering og autorisasjon som flygeleder.</dd><dt class="miscInformation">Annet om dokumentet</dt><dd class="miscInformation">Fastsatt av Luftfartsverket 29. mars 1998 med hjemmel i lov av 11. juni 1993 nr. 101 om luftfart (luftfartsloven) § 7-4, jf. kgl.res. av 11. mars 1994 nr. 202 om gjennomføringsbestemmelser til luftfartsloven og delegeringsvedtak av 25. mars 1994 nr. 241.</dd><dt class="refid">RefID</dt><dd class="refid">forskrift/1998-03-29-308</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift for oppnåelse og opprettholdelse av sertifisering og autorisasjon som flygeleder.<ul class="tocSubUl"><li>1.</li><li>2.</li><li>3. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1998-03-29-308" id="dokument"><h1>Forskrift om endring av forskrift for oppnåelse og opprettholdelse av sertifisering og autorisasjon som flygeleder.</h1><article class="legalP" data-absoluteaddress="/ledd/1/" id="ledd-1">I forskrift av 10. mai 1993 nr. 339 for oppnåelse og opprettholdelse av sertifisering og autorisasjon som flygeleder<sup class="footnotereference" data-footnotereferencevalue="1" data-unique-footnote-counter="1">1</sup> gjøres følgende endringer:</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Kun kunngjort summarisk i Norsk Lovtidend.</article></footer><article class="legalArticle" data-lovdata-URL="LTI/forskrift/1998-03-29-308/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Punkt 5.2.4 tas ut og erstattes med nytt punkt 5.2.4 med ordlyd som følger:</article><article class="marginIdArticle" data-partID="a5.2.4" data-absoluteaddress="/paragraf/1/punkt/1/" id="paragraf-1-punkt-1"><span class="data-marginOriginalId">5.2.4</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Når en flygeleder ikke har tjenestegjort i en operativ kontrollposisjon innenfor en periode fra 6 uker til 6 måneder, skal sjefflygeleder avgjøre innhold og omfang av det opplærings- og treningsprogram vedkommende flygeleder må gjennomgå, for å sikre at han/hun innehar de kunnskaper og ferdigheter som er nødvendige for å opprettholde sin autorisasjon. En slik avgjørelse må tas basert på en vurdering av fraværets lengde, kompleksiteten i arbeidet, samt flygelederens erfaringsnivå og egen vurdering. Veiledende for denne avgjørelsen er:</article><article class="legalP" data-absoluteaddress="/paragraf/1/punkt/1/ledd/2/" id="paragraf-1-punkt-1-ledd-2">Fravær fra 6 uker til 3 måneder: Det skal gis mulighet for praktisk trening i kontrollposisjon, dersom angjeldende flygeleder uttrykker behov for det. Den teoretiske oppdateringen skal gjennomføres som selvstudium og/eller undervisning, og skal omfatte endringer av lokale og sentrale regler, samt bestemmelser og arbeidsrutiner som har betydning for utøvelsen av tjenesten i angjeldende kontrollposisjon. Den teoretiske oppdateringen bør etterfølges av en skriftlig egentest.</article><article class="legalP" data-absoluteaddress="/paragraf/1/punkt/1/ledd/3/" id="paragraf-1-punkt-1-ledd-3">Fravær over 3 måneder til 6 måneder: Det skal gjennomføres praktisk trening i kontrollposisjon, gjerne i kombinasjon med simulatortrening, med minimum 1 dags trening per måned flygelederen har vært fraværende fra operativ tjeneste. Den teoretiske oppdateringen skal gjennomføres som en kombinasjon av selvstudium og undervisning, og skal omfatte endringer av lokale og sentrale regler, samt bestemmelser og arbeidsrutiner som har betydning for utøvelsen av tjenesten i angjeldende kontrollposisjon. Den teoretiske oppdateringen skal etterfølges av en skriftlig egentest.</article><article class="legalP" data-absoluteaddress="/paragraf/1/punkt/1/ledd/4/" id="paragraf-1-punkt-1-ledd-4">Fravær fra 6 til 12 måneder: Når en flygeleder ikke har tjenestegjort i en operativ kontrollposisjon i løpet av en periode på mer enn 6 måneder trer vedkommendes autorisasjoner automatisk ut av kraft. Autorisasjonen trer igjen i kraft dersom flygelederen gjennomfører tilstrekkelig egentrening og en praktisk prøve, og fraværet ikke overstiger 12 måneder. Egentreningen skal gjennomføres i alle kontrollposisjoner flygelederen skal tjenestegjøre i, gjerne i kombinasjon med simulatortrening, med minimum 1 dags trening per måned flygelederen har vært fraværende fra operativ tjeneste. Teoriundervisningen skal omfatte endringer av lokale og sentrale regler, samt bestemmelser og arbeidsrutiner som har betydning for utøvelsen av tjenesten i angjeldende kontrollposisjoner. Ovennevnte krav til opplæring etter fravær er å anse som minimumskrav, og avdelingssjef for lufttrafikktjeneste/sjefflygeleder kan dersom det anses nødvendig fastsette strengere krav.</article><article class="legalP" data-absoluteaddress="/paragraf/1/punkt/1/ledd/5/" id="paragraf-1-punkt-1-ledd-5">Fravær over 12 måneder: Dersom fraværet overstiger 12 måneder, må flygelederen gjennomgå fornyet autorisasjonsprøve før autorisasjon kan gjenutstedes.</article><article class="legalP" data-absoluteaddress="/paragraf/1/punkt/1/ledd/6/" id="paragraf-1-punkt-1-ledd-6">Retningsgivende for hva som regnes som fravær er at vedkommende flygeleder har tjenestegjort i mindre enn 4 operative vakter innenfor en 6-ukers periode, i en eller flere av enhetens kontrollposisjoner. Minimum 50% av vakten skal bestå av egentrening.</article></article></article><article class="legalArticle" data-lovdata-URL="LTI/forskrift/1998-03-29-308/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I Bilag 5 gjøres disse endringer:</article> <article class="defaultP" margin-top="true">2.1 Punkt 1.3 tas ut og erstattes med nytt punkt 1.3 med tekst som følger:</article><article class="marginIdArticle" data-partID="a1.3" data-absoluteaddress="/paragraf/2/punkt/1/" id="paragraf-2-punkt-1"><span class="data-marginOriginalId">1.3</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Ved sertifiseringsprøve oppnevner skolesjefen tre sensorer. Den praktiske delen av sertifiseringsprøven avholdes med enhetens sjef, vakthavende flygeleder, samt en flygeleder autorisert ved enheten som sensorer.</article><article class="legalP" data-absoluteaddress="/paragraf/2/punkt/1/ledd/2/" id="paragraf-2-punkt-1-ledd-2">Ved autorisasjonsprøve oppnevner vedkommende avdelingssjef for lufttrafikktjeneste minst to sensorer med unntak som følger av punkt 2.2, siste ledd. Den praktiske delen av autorisasjonsprøven avholdes med enhetens sjef og vakthavende flygeleder som sensorer.</article><article class="legalP" data-absoluteaddress="/paragraf/2/punkt/1/ledd/3/" id="paragraf-2-punkt-1-ledd-3">Ved enheter hvor enhetens sjef ikke innehar gyldig autorisasjon, skal skolesjef/avdelingssjef for lufttrafikktjeneste oppnevne sensorer som innehar gyldig autorisasjon. Enhetens sjef kan i tillegg delta dersom ønskelig.</article><article class="legalP" data-absoluteaddress="/paragraf/2/punkt/1/ledd/4/" id="paragraf-2-punkt-1-ledd-4">Oppnevning av sensorer og fastsettelse av prøvedato skjer i samråd med enheten. Opplæringsleder skal ikke delta som sensor under sertifiserings- og autorisasjonsprøver. Ved enheter hvor enhetens sjef også er opplæringsleder, skal enhetens sjef ikke delta som sensor.</article></article></article><article class="legalArticle" data-lovdata-URL="LTI/forskrift/1998-03-29-308/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Endringene trer i kraft 23. april 1998.</article></article></main></body></html>