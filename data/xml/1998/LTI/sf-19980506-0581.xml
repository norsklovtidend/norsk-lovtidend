<!DOCTYPE html><html lang="no"><head><title>Forskrift om hygienekrav for frisør-, hudpleie-, tatoverings- og hulltakingsvirksomhet m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:41</dd><dt class="legacyID">Datokode</dt><dd class="legacyID">FOR-1998-05-06-581</dd><dt class="dokid">DokumentID</dt><dd class="dokid">LTI/forskrift/1998-05-06-581</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 11</dd><dt class="dateInForce">I kraft fra</dt><dd class="dateInForce">1998-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1965-05-14-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-1</li><li>lov/1982-11-19-66/§4a-1</li><li>lov/1982-11-19-66/§4a-4</li></ul></dd><dt class="dateOfPublication">Kunngjort</dt><dd class="dateOfPublication">1998-07-13</dd><dt class="title">Tittel</dt><dd class="title">Forskrift om hygienekrav for frisør-, hudpleie-, tatoverings- og hulltakingsvirksomhet m.v.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 6. mai 1998 med hjemmel i lov av 5. august 1994 nr. 55 om vern mot smittsomme sykdommer § 4-1 siste ledd jf første ledd pkt. e) og lov av 19. november 1982 nr. 66 om helsetjenesten i kommunene § 4a-1 andre ledd og § 4a-4 andre ledd.</dd><dt class="refid">RefID</dt><dd class="refid">forskrift/1998-05-06-581</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om hygienekrav for frisør-, hudpleie-, tatoverings- og hulltakingsvirksomhet m.v.<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel II. Alminnelige bestemmelser<ul class="tocSubUl"><li>§ 4. Ansvar. Internkontroll</li><li>§ 5. Krav til lokaler og godkjenning av disse</li><li>§ 6. Krav til utstyr</li><li>§ 7. Generelle krav til utøvelsen</li></ul></li><li>Kapittel III. Administrative bestemmelser<ul class="tocSubUl"><li>§ 8. Tilsyn og virkemidler</li><li>§ 9. Dispensasjon</li><li>§ 10. Straff</li><li>§ 11. Klage over vedtak</li><li>§ 12. Ikrafttredelse m.v.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1998-05-06-581" id="dokument"><h1>Forskrift om hygienekrav for frisør-, hudpleie-, tatoverings- og hulltakingsvirksomhet m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-05-06-581/KAPITTEL_1" data-partID="k1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/1998-05-06-581/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften har til formål å sikre tilfredsstillende hygieniske forhold og forebygge overføring av smittsomme sykdommer ved virksomhet som omfattes av § 2.</article></article><article class="legalArticle" data-lovdata-URL="LTI/forskrift/1998-05-06-581/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Forskriften gjelder for frisør-, hudpleie-, tatoverings- og hulltakingsvirksomhet med videre. Forskriften gjelder også for annen virksomhet som medfører penetrering og destruering av hud som for eksempel svimerking og arring. Virksomhet som drives i medisinsk øyemed, herunder akupunktur, omfattes ikke.</article></article><article class="legalArticle" data-lovdata-URL="LTI/forskrift/1998-05-06-581/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Med følgende uttrykk i denne forskriften forstås:</article><article class="defaultP"><i>Frisørvirksomhet:</i> All behandling og pleie av hår, også barbering.</article><article class="defaultP"><i>Hudpleie:</i> Behandling av hud eller negler med preparater, instrumenter eller apparatur, herunder solarier, samt hårfjerning og massasje.</article><article class="defaultP"><i>Tatovering:</i> Med spiss gjenstand å risse eller stikke i hud for å tilføre farge i hudens dypere lag.</article><article class="defaultP"><i>Hulltaking:</i> Gjennomhulling av hud eller slimhinner for innføring av ringer eller stifter (piercing).</article><article class="defaultP"><i>Desinfeksjon:</i> Fjerning eller uskadeliggjøring av sykdomsfremkallende mikroorganismer.</article><article class="defaultP"><i>Sterilisering:</i> Fullstendig utrydding av alle mikroorganismer på en gjenstand, inklusive sporeformer fra bakterier.</article><article class="defaultP"><i>Internkontroll:</i> Å påse at krav fastsatt i eller i medhold av lov eller forskrift overholdes.</article><article class="defaultP"><i>Internkontrollsystem:</i> Systematiske tiltak som skal sikre og dokumentere at aktivitetene utøves i samsvar med krav fastsatt i eller i medhold av lov eller forskrift. De systematiske tiltakene skal være beskrevet i administrative prosedyrer.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-05-06-581/KAPITTEL_2" data-partID="k2"><h2>Kapittel II. Alminnelige bestemmelser</h2><article class="legalArticle" data-lovdata-URL="LTI/forskrift/1998-05-06-581/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Ansvar. Internkontroll</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Den som eier eller driver virksomhet som omfattes av § 2, plikter å sørge for at bestemmelsene i forskriften overholdes, slik at virksomheten drives på en hygienisk tilfredsstillende måte for å forebygge overføring av smittsomme sykdommer.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">For å sikre at forskriften etterleves skal virksomheter som omfattes av forskriften, fra 1. januar 2000, føre internkontroll og etablere internkontrollsystem. Internkontrollsystemet skal kunne dokumenteres overfor tilsynsmyndigheten.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Vedkommende skal rette seg etter de pålegg som kommunestyret til enhver tid gir i medhold av § 8.</article></article><article class="legalArticle" data-lovdata-URL="LTI/forskrift/1998-05-06-581/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til lokaler og godkjenning av disse</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Lokalene skal være utformet, innredet og utstyrt på en slik måte at rengjøring, desinfeksjon/sterilisering og oppbevaring av utstyr kan skje på en hygienisk tilfredsstillende måte for å forebygge overføring av smittsomme sykdommer.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Lokalene skal ikke benyttes til annen virksomhet eller aktivitet som kan innebære en hygienisk risiko, og kan heller ikke lånes eller leies ut til slik virksomhet. Innredningen og utstyret skal tilpasses omfanget og arten av virksomheten, samt hvor mange personer som oppholder seg i lokalene.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Lokaler som skal benyttes til virksomhet som omfattes av § 2, skal tilfredsstille kravene i første og andre ledd og være godkjent av kommunestyret før de tas i bruk. Det samme gjelder når igangværende virksomhet skifter eier og ved større ominnredninger.</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Virksomhet som nevnt i § 2 kan bare utøves i godkjent lokale.</article></article><article class="legalArticle" data-lovdata-URL="LTI/forskrift/1998-05-06-581/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til utstyr</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Utstyr som benyttes til virksomhet som omfattes av § 2, skal før bruk være behandlet på en hygienisk tilfredsstillende måte for å forebygge overføring av smittsomme sykdommer.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Arbeidsredskap og annet utstyr som brukes i behandlingen av kunder skal være rengjort. Flergangsutstyr som har vært tilsølt med blod, skal desinfiseres før det nyttes på en ny kunde. Utstyr som benyttes ved penetrering av hudens overflate eller slimhinner skal være sterilt.</article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">Stikkende og skjærende redskaper og brukt blodforurenset utstyr skal samles opp i særskilte beholdere og bortskaffes på en hygienisk tilfredsstillende måte.</article></article><article class="legalArticle" data-lovdata-URL="LTI/forskrift/1998-05-06-581/§7" data-name="§7" data-partID="§7" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Generelle krav til utøvelsen</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Virksomhet som omfattes av § 2 skal utøves på en hygienisk tilfredsstillende måte med sikte på å hindre at overføring av smittsomme sykdommer kan finne sted.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Den som utøver virksomheten plikter å gi informasjon til tjenestemottaker om risikoen for infeksjoner, blødninger, allergiske reaksjoner og liknende. Utøveren skal forsikre seg om at tjenestemottaker forstår hva tjenesten innebærer.</article><article class="legalP" data-absoluteaddress="/kapittel/2/paragraf/4/ledd/3/" id="kapittel-2-paragraf-4-ledd-3">Utøveren skal spørre kunden om det er forhold som kan gi økt fare for smitte og som kan begrunne utvidede hygieniske tiltak. Utøveren skal avstå fra behandling hvis han blir kjent med forhold hos kunden som kan gi særskilt fare for smitte.</article><article class="legalP" data-absoluteaddress="/kapittel/2/paragraf/4/ledd/4/" id="kapittel-2-paragraf-4-ledd-4">Ved virksomhet som medfører penetrering av hud eller slimhinner skal huden eller slimhinnene desinfiseres på forhånd.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1998-05-06-581/KAPITTEL_3" data-partID="k3"><h2>Kapittel III. Administrative bestemmelser</h2><article class="legalArticle" data-lovdata-URL="LTI/forskrift/1998-05-06-581/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn og virkemidler</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Kommunestyret fører tilsyn med at forskriften overholdes.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Kommunestyret kan foreta granskning, retting, stansning og ilegge tvangsmulkt i samsvar med lov av 19. november 1982 nr. 66 om helsetjenesten i kommunene §§ 4a-7 til 4a-10.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Dersom vilkårene i § 5 ikke overholdes, kan godkjenningen trekkes tilbake.</article></article><article class="legalArticle" data-lovdata-URL="LTI/forskrift/1998-05-06-581/§9" data-name="§9" data-partID="§9" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Dersom det i særlige tilfelle vil virke urimelig å følge bestemmelsene i denne forskrift, kan tilsynsmyndigheten etter søknad gi dispensasjon.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Ved vurderingen av hva som vil virke urimelig, skal det blant annet legges vekt på om økonomiske eller tekniske grunner gjør det særskilt vanskelig å etterleve forskriften.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Tilsynsmyndigheten kan sette vilkår for dispensasjonen. Dersom vilkårene ikke etterleves, kan dispensasjonen falle bort.</article></article><article class="legalArticle" data-lovdata-URL="LTI/forskrift/1998-05-06-581/§10" data-name="§10" data-partID="§10" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Overtredelse av forskriften eller vedtak truffet med hjemmel i forskriften straffes med bøter eller fengsel inntil 3 måneder i samsvar med lov av 19. november 1982 nr. 66 om helsetjenesten i kommunene § 4a-11 og lov av 5. august 1994 nr. 55 om vern mot smittsomme sykdommer § 8-1, dersom ikke strengere straffebestemmelse i smittevernloven kommer til anvendelse.</article></article><article class="legalArticle" data-lovdata-URL="LTI/forskrift/1998-05-06-581/§11" data-name="§11" data-partID="§11" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Klage over vedtak</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Fylkesmannen avgjør klager over vedtak truffet av kommunestyret etter denne forskrift, jf lov av 19. november 1982 nr. 66 om helsetjenesten i kommunene § 4a-12. Før vedtak i klagesak treffes skal det innhentes uttalelse fra fylkeslegen.</article></article><article class="legalArticle" data-lovdata-URL="LTI/forskrift/1998-05-06-581/§12" data-name="§12" data-partID="§12" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse m.v.</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Denne forskriften trer i kraft 1. juli 1998.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">Samtidig oppheves forskrifter av 14. mai 1965 nr. 1 for friser-/barber- og skjønnhetspleiesalonger. Dessuten oppheves følgende rundskriv:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/5/ledd/2/punkt/1/" id="kapittel-3-paragraf-5-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/5/ledd/2/punkt/1/ledd/1/" id="kapittel-3-paragraf-5-ledd-2-punkt-1-ledd-1">Forskrifter for friser/barber- og skjønnhetspleiesalonger, rundskriv nr 34/65</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/5/ledd/2/punkt/2/" id="kapittel-3-paragraf-5-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/5/ledd/2/punkt/2/ledd/1/" id="kapittel-3-paragraf-5-ledd-2-punkt-2-ledd-1">Anbefaling om bruk av isopropanol som desinfeksjonsmiddel til teknisk bruk istedenfor klorforbindelser og kvartære ammoniumforbindelser, rundskriv IK-1983/85 tillegg 1</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/5/ledd/2/punkt/3/" id="kapittel-3-paragraf-5-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/5/ledd/2/punkt/3/ledd/1/" id="kapittel-3-paragraf-5-ledd-2-punkt-3-ledd-1">Anbefaling om bruk av isopropanol som desinfeksjonsmiddel – utdyping, rundskriv IK-1983/85 tillegg 2</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/5/ledd/2/punkt/4/" id="kapittel-3-paragraf-5-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/3/paragraf/5/ledd/2/punkt/4/ledd/1/" id="kapittel-3-paragraf-5-ledd-2-punkt-4-ledd-1">Nye merknader til forskriftenes § 4, rundskriv IK-1983/85 tillegg 3.</article></article></li></ul></article><article class="legalP" data-absoluteaddress="/kapittel/3/paragraf/5/ledd/3/" id="kapittel-3-paragraf-5-ledd-3">Virksomhet som er etablert og i drift ved ikrafttredelsen av denne forskrift, må søke om godkjenning av lokalene senest innen 1. januar 2000, jf § 5.</article></article></section></main></body></html>