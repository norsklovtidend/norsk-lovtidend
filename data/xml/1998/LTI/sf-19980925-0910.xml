<!DOCTYPE html><html lang="no"><head><title>Forskrift om endring i forskrift om omsetning og denaturering av sprit, brennevin, vin og isopropanol til teknisk og vitenskapelig bruk m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:27</dd><dt class="legacyID">Datokode</dt><dd class="legacyID">FOR-1998-09-25-910</dd><dt class="dokid">DokumentID</dt><dd class="dokid">LTI/forskrift/1998-09-25-910</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 17</dd><dt class="dateInForce">I kraft fra</dt><dd class="dateInForce">1998-09-25</dd><dt class="changesToDocuments">Endrer</dt><dd class="changesToDocuments"><ul><li>forskrift/1955-02-25-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1954-06-04-2</li></ul></dd><dt class="dateOfPublication">Kunngjort</dt><dd class="dateOfPublication">1998-10-23</dd><dt class="title">Tittel</dt><dd class="title">Forskrift om endring i forskrift om omsetning og denaturering av sprit, brennevin, vin og isopropanol til teknisk og vitenskapelig bruk m.v.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 25. september 1998 med hjemmel i lov av 4. juni 1954 nr. 2 om sprit, brennevin, vin og isopropanol til teknisk og vitenskapelig bruk m.v.</dd><dt class="refid">RefID</dt><dd class="refid">forskrift/1998-09-25-910</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om omsetning og denaturering av sprit, brennevin, vin og isopropanol til teknisk og vitenskapelig bruk m.v.<ul class="tocSubUl"><li>I<ul class="tocSubUl"><li>IV. Sprit og spritholdige produkter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-09-25-910" id="dokument"><h1>Forskrift om endring i forskrift om omsetning og denaturering av sprit, brennevin, vin og isopropanol til teknisk og vitenskapelig bruk m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-09-25-910/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 25. februar 1955 nr. 1 om omsetning og denaturering av sprit, brennevin, vin og isopropanol til teknisk og vitenskapelig bruk m.v. gjøres følgende endringer:</article> <article class="defaultP" margin-top="true">Nytt kapittel IV skal lyde:</article><section class="section" data-name="kapIV" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1998-09-25-910/KAPITTEL_1-1" data-partID="k1-1"><h3>IV. Sprit og spritholdige produkter</h3><article class="legalP" data-absoluteaddress="/kapittel/1/kapittel/1/ledd/1/" id="kapittel-1-kapittel-1-ledd-1">Med mindre annet er bestemt i denne forskrift, gjelder følgende ved innførsel av sprit og spritholdige produkter i henhold til lov av 4. juni 1954 nr. 2 om sprit, brennevin, vin og isopropanol til teknisk og vitenskapelig bruk m.v.<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/kapittel/1/ledd/1/punkt/1/" id="kapittel-1-kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/kapittel/1/ledd/1/punkt/1/ledd/1/" id="kapittel-1-kapittel-1-ledd-1-punkt-1-ledd-1">Arcus Produkter AS er ved kgl. res av 22. desember 1995 nr. 1042 fra 1. januar 1996 for så vidt angår sprit (etanol) meddelt enerett til innførsel og rett til handel etter departementets bestemmelser. Fra samme tidspunkt er Arcus Produkter AS for så vidt angår udenaturert isopropanol meddelt enerett til innførsel og engrossalg, samt enerett til detaljsalg i den utstrekning salget ikke er underlagt apotek.</article><article class="legalP" data-absoluteaddress="/kapittel/1/kapittel/1/ledd/1/punkt/1/ledd/2/" id="kapittel-1-kapittel-1-ledd-1-punkt-1-ledd-2">Arcus Produkter AS er forpliktet å skaffe de kvaliteter som markedet etterspør, med mindre det etterspurte produkt kan erstattes av andre produkter som Arcus Produkter AS fører.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/1/ledd/1/punkt/2/" id="kapittel-1-kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/kapittel/1/ledd/1/punkt/2/ledd/1/" id="kapittel-1-kapittel-1-ledd-1-punkt-2-ledd-1">Anmodning om samtykke til innførsel av spritholdige produkter, samt spørsmål om et produkt omfattes av eneretten, skal rettes til Nemnda for teknisk sprit.</article><article class="legalP" data-absoluteaddress="/kapittel/1/kapittel/1/ledd/1/punkt/2/ledd/2/" id="kapittel-1-kapittel-1-ledd-1-punkt-2-ledd-2">Nemnda for teknisk sprit klassifiserer produktet i forhold til eneretten. Ved tvil skal spørsmålet forelegges Arcus Produkter AS. Nemnda for teknisk sprit kan ikke klassifisere et produkt i strid med tilråding fra Arcus Produkter AS. Ved uenighet mellom Arcus Produkter AS og Nemnda for teknisk sprit kan spørsmålet legges frem for departementet.</article><article class="legalP" data-absoluteaddress="/kapittel/1/kapittel/1/ledd/1/punkt/2/ledd/3/" id="kapittel-1-kapittel-1-ledd-1-punkt-2-ledd-3">Finner Nemnda for teknisk sprit etter dette at produktet faller utenfor den enerett som Arcus Produkter AS er tildelt, meddeles dette gjennom utstedelse av en generell erklæring til vedkommende importør.</article><article class="legalP" data-absoluteaddress="/kapittel/1/kapittel/1/ledd/1/punkt/2/ledd/4/" id="kapittel-1-kapittel-1-ledd-1-punkt-2-ledd-4">Forvaltningslovens bestemmelser gjelder også for den myndighet Arcus Produkter AS utøver etter denne forskrift.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/kapittel/1/ledd/1/punkt/3/" id="kapittel-1-kapittel-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/kapittel/1/ledd/1/punkt/3/ledd/1/" id="kapittel-1-kapittel-1-ledd-1-punkt-3-ledd-1">Ved avgjørelsen om et produkt faller innenfor loven og/eller eneretten kan det bl.a. legges vekt på hvor stor andel alkohol produktet inneholder, dets blandingsforhold for øvrig, om produktet er uegnet til drikk, herunder om produktet må anses som et ferdig produkt, produktets bruksområde og faren for misbruk.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/kapittel/1/ledd/1/punkt/4/" id="kapittel-1-kapittel-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/kapittel/1/ledd/1/punkt/4/ledd/1/" id="kapittel-1-kapittel-1-ledd-1-punkt-4-ledd-1">Nemnda for teknisk sprit kan samtykke til innførsel av produkter som faller innenfor den enerett Arcus Produkter AS er tildelt, dersom Arcus Produkter AS, ved å frafalle sin enerett i henhold til kgl. res 22. desember 1995 nr. 1042, aksepterer at innførsel kan finne sted.</article><article class="legalP" data-absoluteaddress="/kapittel/1/kapittel/1/ledd/1/punkt/4/ledd/2/" id="kapittel-1-kapittel-1-ledd-1-punkt-4-ledd-2">Nemnda for teknisk sprit og Arcus Produkter AS kan stille vilkår for samtykket.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/kapittel/1/ledd/1/punkt/5/" id="kapittel-1-kapittel-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/kapittel/1/ledd/1/punkt/5/ledd/1/" id="kapittel-1-kapittel-1-ledd-1-punkt-5-ledd-1">Henvendelser som Nemnda for teknisk sprit retter til Arcus Produkter AS, skal så langt som mulig og innenfor de rammer som følger av forvaltningslovens bestemmelser (herunder forvaltningsloven § 13 og 13b fjerde ledd nr 2), fremsettes slik at taushetsbelagte opplysninger om produktet og/eller importøren ikke røpes.</article><article class="legalP" data-absoluteaddress="/kapittel/1/kapittel/1/ledd/1/punkt/5/ledd/2/" id="kapittel-1-kapittel-1-ledd-1-punkt-5-ledd-2">Arcus Produkter AS, dets ansatte og medhjelpere eller andre som måtte få kjennskap til taushetsbelagte opplysninger (herunder tekniske innretninger og fremgangsmåter samt drifts- eller forretningsforhold som det vil være av forretningsmessig betydning å hemmeligholde av hensyn til den som opplysningene angår) om produktet og/eller importøren, plikter å bevare taushet om dette og kan heller ikke gjøre bruk av slike opplysninger de har fått kjennskap til i egen forretningsvirksomhet.</article><article class="legalP" data-absoluteaddress="/kapittel/1/kapittel/1/ledd/1/punkt/5/ledd/3/" id="kapittel-1-kapittel-1-ledd-1-punkt-5-ledd-3">Brudd på dette kan straffes i henhold til spritloven § 8.</article></article></li></ul></article> <article class="defaultP" margin-top="true">Nåværende kapitler IV, V, og VI blir nye kapitler V, VI og VII.</article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-09-25-910/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>