<!DOCTYPE html><html lang="no"><head><title>Forskrift for tildeling av kondemneringstilskudd for kystfiskefartøy i 1998.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:17</dd><dt class="legacyID">Datokode</dt><dd class="legacyID">FOR-1998-08-14-807</dd><dt class="dokid">DokumentID</dt><dd class="dokid">LTI/forskrift/1998-08-14-807</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 15</dd><dt class="dateInForce">I kraft fra</dt><dd class="dateInForce">1998-08-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1998-09-14</dd><dt class="title">Tittel</dt><dd class="title">Forskrift for tildeling av kondemneringstilskudd for kystfiskefartøy i 1998.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 14. august 1998 med hjemmel i avtale av 4. november 1997 mellom Norges Fiskarlag og Planleggings- og samordningsdepartementet om støttetiltak til fiskerinæringa for 1998.</dd><dt class="refid">RefID</dt><dd class="refid">forskrift/1998-08-14-807</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tildeling av kondemneringstilskudd for kystfiskefartøy i 1998.<ul class="tocSubUl"><li>§ 1. Formål og definisjon</li><li>§ 2. Omfang</li><li>§ 3. Krav til fartøystørrelse, eiertid og alder</li><li>§ 4. Aktivitetskrav</li><li>§ 5. Tilskuddets utmåling</li><li>§ 6. Bortfall av konsesjoner og deltakeradgang i fisket</li><li>§ 7. Krav om destruksjon</li><li>§ 8. Søknad om tilskudd</li><li>§ 9. Fastsettelse og utbetaling av tilskudd</li><li>§ 10. Nødvendig dokumentasjon</li><li>§ 11. Kontroll</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1998-08-14-807" id="dokument"><h1>Forskrift for tildeling av kondemneringstilskudd for kystfiskefartøy i 1998.</h1><article class="legalArticle" data-lovdata-URL="LTI/forskrift/1998-08-14-807/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og definisjon</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med kondemneringsordningen er å kombinere kapasitetstilpasning med en fornyelse og omstrukturering av fiskeflåten slik at det skapes bedre grunnlag for lønnsomme enheter i flåten, og da særlig i kystflåten.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Kondemneringsordningen er todelt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">ren kondemneringsordning</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">kombinert kondemneringsordning.</article></article></li></ul></article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Med «ren kondemneringsordning» menes at konsesjoner eller deltakeradgang oppgis og fartøyet tas permanent ut av fiske gjennom kondemnering.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Med «kombinert kondemneringsordning» menes at et fartøy tas permanent ut av fiske, og konsesjoner eller deltakeradgang oppgis for det fartøy som kondemneres. Dette er ikke til hinder for at ny konsesjon eller deltakeradgang kan tildeles annet fartøy til erstatning for det kondemnerte fartøy.</article></article><article class="legalArticle" data-lovdata-URL="LTI/forskrift/1998-08-14-807/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omfang</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Av midler stilt til rådighet kan Statens nærings- og distriktsutviklingsfond (SND) gi tilskudd til kondemnering av eldre, uhensiktsmessige fiskefartøy.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kondemneringsordningen gjelder for følgende fartøygrupper:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">Fartøy med adgang til å delta i gruppe I i det konvensjonelle torskefisket.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">Fartøy med adgang til å delta i reketrålfiske.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/3/" id="paragraf-2-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/3/ledd/1/" id="paragraf-2-ledd-2-punkt-3-ledd-1">Nordsjøtrålere etter trålforskriftens § 5-4.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/4/" id="paragraf-2-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/4/ledd/1/" id="paragraf-2-ledd-2-punkt-4-ledd-1">Fartøy med avgrenset nordsjøtråltillatelse etter trålforskriftens § 6-1.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/5/" id="paragraf-2-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/5/ledd/1/" id="paragraf-2-ledd-2-punkt-5-ledd-1">Fartøy med adgang til å delta i fiske etter makrell med not.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/6/" id="paragraf-2-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/6/ledd/1/" id="paragraf-2-ledd-2-punkt-6-ledd-1">Kystnotfartøy.</article></article></li></ul></article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Det kan ikke gis tilskudd til fartøy som er kondemnert ved forskriftens ikrafttredelse.</article></article><article class="legalArticle" data-lovdata-URL="LTI/forskrift/1998-08-14-807/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til fartøystørrelse, eiertid og alder</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Tilskudd kan ytes til kondemnering av fartøy som etter målebrevet har en største lengde fra 10,67 meter til 34 meter.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">For fartøy med tillatelse til å delta i fisket etter makrell med not må fartøyets største lengde være fra 13 til 21,35 meter for at tilskudd skal kunne gis. I fartøygruppen nordsjøtrålere etter trålforskriftens § 5-4 skal fartøy med en største lengde fra 15 til 27,5 meter prioriteres.</article><article class="legalP" data-absoluteaddress="/paragraf/3/punkt/1/ledd/3/" id="paragraf-3-punkt-1-ledd-3">Under kombinert ordning, for fartøy med adgang til å delta i gruppe I i det konvensjonelle torskefisket, begrenses ordningen til fartøy med største lengde under 28 meter. Fartøy over 15 meter skal prioriteres.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Tilskudd kan gis til søker som har vært eier av fartøyet i minst 3 år.</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Kravet til eiertid gjelder ikke når fartøyet i løpet av de siste 3 år er overtatt av den tidligere eiers livsarvinger eller ektefelle.</article><article class="legalP" data-absoluteaddress="/paragraf/3/punkt/2/ledd/3/" id="paragraf-3-punkt-2-ledd-3">I særlig tilfelle kan kravet til eiertid i nr. 2 første ledd fravikes.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">For fartøy som skal kondemneres skal SND prioritere fartøy som er eldre enn 24 år.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">4.</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Ved kombinert ordning bør erstatningsfartøyet være 10 år eller yngre. I tilfeller der utskifting vil føre til en betydelig fornying, kan SND utfra en vurdering i henhold til målsettingen i § 1 fravike alderskravene i § 3 nr. 3 og 4.</article></article></li></ul></article><article class="legalArticle" data-lovdata-URL="LTI/forskrift/1998-08-14-807/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Aktivitetskrav</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kondemneringstilskudd kan gis når fartøyet i 2 av de 3 siste kalenderår har fisket og levert fangst i minst 7 av årets 12 måneder eller har hatt en fangstinntekt i 2 av de 3 siste år på minst 50% av det beløp som kan oppnås i kondemneringstilskudd i henhold til § 5. For fartøy som går inn på en kombinert løsning stilles det som krav at fangstinntekten i 2 av de 3 siste årene skal være lik eller høyere enn det beløp som kan oppnås i kondemneringstilskudd i henhold til § 5. Med fangstinntekt menes salgsbeløp etter fradrag av salgslagsavgift.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Det kan gjøres unntak fra aktivitetskravet når eier har vært hindret fra å oppfylle kravet på grunn av særlige forhold, som for eksempel verkstedopphold, sykdom over lengre perioder, eller hindring i fiske i enkelte sesonger på grunn av oppfisket maksimalkvote eller gruppekvote.</article></article><article class="legalArticle" data-lovdata-URL="LTI/forskrift/1998-08-14-807/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskuddets utmåling</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Tilskudd kan ytes med inntil:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/punkt/1/ledd/1/punkt/1/" id="paragraf-5-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/punkt/1/ledd/1/punkt/1/ledd/1/" id="paragraf-5-punkt-1-ledd-1-punkt-1-ledd-1">kr. 200.000,- for hvert fartøy og</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/punkt/1/ledd/1/punkt/2/" id="paragraf-5-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/punkt/1/ledd/1/punkt/2/ledd/1/" id="paragraf-5-punkt-1-ledd-1-punkt-2-ledd-1">kr. 8.000,- pr. BRT for fartøyet etter målereglene av 1947</article></article></li></ul></article><article class="legalP" data-absoluteaddress="/paragraf/5/punkt/1/ledd/2/" id="paragraf-5-punkt-1-ledd-2">Satsene kan økes med inntil 50% når dette er nødvendig for å få til en ren eller kombinert kondemnering.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Samlet tilskudd til kondemnering kan ikke overstige 2,5 millioner kroner pr. fartøy.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">3.</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Forsikringssum som blir utbetalt på grunn av skade som oppstår på fartøy eller motor inntil 1 år før søknad fremmes kommer til fradrag i kondemneringsutbetalingen dersom forsikringssummen ikke er brukt til reparasjon av skaden. Til fradrag kommer også forsikringssum som blir utbetalt på grunn av skade som oppstår etter at søknad er fremmet, men før kondemneringstilskudd utbetales. Søker må gi SND opplysninger om forsikring som utbetales på grunn av skade som har oppstått i de nevnte tidsrom.</article></article></li></ul></article><article class="legalArticle" data-lovdata-URL="LTI/forskrift/1998-08-14-807/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bortfall av konsesjoner og deltakeradgang i fisket</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved kondemnering som i § 1 annet ledd bokstav a vil alle konsesjoner og deltakeradgang i fiske falle bort for fartøy når eier mottar tilskudd som spesifisert i § 5. Det legges til grunn konsesjoner og deltakeradgang som eier har på vedkommende fartøy pr. 1. april 1998.</article></article><article class="legalArticle" data-lovdata-URL="LTI/forskrift/1998-08-14-807/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav om destruksjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Den som tildeles kondemneringstilskudd etter denne forskrift skal sørge for opphugging eller tilintetgjørelse av fartøy tilskuddet tildeles for. SND kan stille de vilkår som er nødvendig for å sikre at destruksjon av fartøyet finner sted. Fartøy som er tildelt tilskudd til ren kondemnering skal trekkes ut av norsk fiske straks tilsagnet for tilskuddet er akseptert. Fartøy som er tildelt tilskudd til kombinert kondemnering skal trekkes ut av norsk fiske senest når erstatningsfartøyet er driftsklart. Fartøyet kan ikke nyttes til annen virksomhet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Fiskeridirektøren kan gjøre unntak fra destruksjonskravet i første ledd når:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/7/ledd/2/punkt/1/" id="paragraf-7-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/7/ledd/2/punkt/1/ledd/1/" id="paragraf-7-ledd-2-punkt-1-ledd-1">Fartøyet er verneverdig</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/7/ledd/2/punkt/2/" id="paragraf-7-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/7/ledd/2/punkt/2/ledd/1/" id="paragraf-7-ledd-2-punkt-2-ledd-1">Fartøyet skal brukes i undervisning av offentlige institusjoner, stiftelser o.l.</article></article></li></ul></article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Unntak etter a) og b) gjelder også for fartøy som selges til utlandet.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Søknader under annet ledd bokstav a og b sendes SND, som forbereder og oversender søknaden til Fiskeridirektoratet. Søker må dokumentere eller sannsynliggjøre et økonomisk grunnlag for vedlikehold og drift av fartøyet.</article><article class="legalP" data-absoluteaddress="/paragraf/7/ledd/5/" id="paragraf-7-ledd-5">Fartøy som er tildelt kondemneringstilskudd og har fått dispensasjon fra destruksjonskravet, vil ikke bli tillatt gjeninnført i registeret over merkepliktige fiskefartøy. Eiers aksept av dette vilkåret skal tinglyses.</article></article><article class="legalArticle" data-lovdata-URL="LTI/forskrift/1998-08-14-807/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknad om tilskudd</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Søknad om tilskudd stiles til SND.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Med søknaden skal følge:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/8/ledd/2/punkt/1/" id="paragraf-8-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/8/ledd/2/punkt/1/ledd/1/" id="paragraf-8-ledd-2-punkt-1-ledd-1">dokumentasjon av driftstid og fangstinntekt ved utskrift av sluttseddeldata fra salgslag, jf. § 4,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/8/ledd/2/punkt/2/" id="paragraf-8-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/8/ledd/2/punkt/2/ledd/1/" id="paragraf-8-ledd-2-punkt-2-ledd-1">bekreftet kopi av fartøyets målebrev,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/8/ledd/2/punkt/3/" id="paragraf-8-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/8/ledd/2/punkt/3/ledd/1/" id="paragraf-8-ledd-2-punkt-3-ledd-1">panteattest,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/8/ledd/2/punkt/4/" id="paragraf-8-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/8/ledd/2/punkt/4/ledd/1/" id="paragraf-8-ledd-2-punkt-4-ledd-1">fartøyets regnskap for driftsåret 1996 og 1997 inkludert spesifiserte status opplysninger pr 31.desember 1997, og oversikt over fartøyets pantegjeld og løsgjeld stiftet før 1. januar 1998,</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/8/ledd/2/punkt/5/" id="paragraf-8-ledd-2-punkt-5"><span class="data-originalId">e)</span><article class="legalP" data-absoluteaddress="/paragraf/8/ledd/2/punkt/5/ledd/1/" id="paragraf-8-ledd-2-punkt-5-ledd-1">spesifisering av om det søkes om en ren kondemneringsordning eller en kombinert,</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/8/ledd/2/punkt/6/" id="paragraf-8-ledd-2-punkt-6"><span class="data-originalId">f)</span><article class="legalP" data-absoluteaddress="/paragraf/8/ledd/2/punkt/6/ledd/1/" id="paragraf-8-ledd-2-punkt-6-ledd-1">dersom det søkes om kombinert kondemneringsordning: forhåndstilsagn om utskifting av fartøy med annet brukt og nyere fartøy eller nybygg, og</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/8/ledd/2/punkt/7/" id="paragraf-8-ledd-2-punkt-7"><span class="data-originalId">g)</span><article class="legalP" data-absoluteaddress="/paragraf/8/ledd/2/punkt/7/ledd/1/" id="paragraf-8-ledd-2-punkt-7-ledd-1">dersom det søkes om ren kondemneringsordning: erklæring fra søker om at han er innforstått med at fartøyets konsesjoner og/eller deltakeradgang i fiske faller bort når tilskudd etter denne ordning aksepteres, samt en oversikt over hvilke konsesjoner/deltakeradgang det gjelder.</article></article></li></ul></article><article class="legalP" data-absoluteaddress="/paragraf/8/ledd/3/" id="paragraf-8-ledd-3">SND fastsetter en søknadsfrist for 1998.</article></article><article class="legalArticle" data-lovdata-URL="LTI/forskrift/1998-08-14-807/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Fastsettelse og utbetaling av tilskudd</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">SND gis fullmakt til å treffe vedtak i det enkelte tilfelle om tilskudd skal gis og fastsetter tilskuddets størrelse og står for utbetalingen. Fondet kan sette nærmere vilkår for tildeling og utbetaling av tilskuddet. Tilskudd som nyttes i strid med fastsatte vilkår, kan kreves tilbakebetalt.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Eier av fartøy som gis kondemneringstilskudd har adgang til å fjerne utstyr og motor fra fartøyet når tilskudd er innvilget.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">I den utstrekning tilskuddet skal dekke pantegjeld på fartøyet, foretas utbetalingen direkte til pantekreditor.</article></article><article class="legalArticle" data-lovdata-URL="LTI/forskrift/1998-08-14-807/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Nødvendig dokumentasjon</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Før utbetaling av kondemneringstilskuddet finner sted, må søker legge fram:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/10/ledd/1/punkt/1/" id="paragraf-10-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/10/ledd/1/punkt/1/ledd/1/" id="paragraf-10-ledd-1-punkt-1-ledd-1">Erklæring fra lensmann/politi eller havnemyndighet/havnefogd om at skroget er tilintetgjort. Eventuell tillatelse fra Fiskeridirektøren i forbindelse med søknad om bevaring av fartøy til museumsformål, offentlige institusjoner, stiftelser og organisasjoner.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/10/ledd/1/punkt/2/" id="paragraf-10-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/10/ledd/1/punkt/2/ledd/1/" id="paragraf-10-ledd-1-punkt-2-ledd-1">Stadfesting fra merkelovens tilsynsmann om at fartøyet er utmeldt av registeret over merkepliktige fiskefartøyer.</article></article></li></ul></article></article><article class="legalArticle" data-lovdata-URL="LTI/forskrift/1998-08-14-807/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/11/punkt/1/" id="paragraf-11-punkt-1"><span class="data-originalId">1.</span><article class="legalP" data-absoluteaddress="/paragraf/11/punkt/1/ledd/1/" id="paragraf-11-punkt-1-ledd-1">Tilskuddet utbetales under forbehold om korrigering etter at det er foretatt kontroll av Subsidiekontrollen eller Fiskeridepartementet.</article><article class="legalP" data-absoluteaddress="/paragraf/11/punkt/1/ledd/2/" id="paragraf-11-punkt-1-ledd-2">Den som søker om tilskudd anses samtidig å ha gitt instansene nevnt i første ledd nødvendige fullmakter til å kontrollere de gitte opplysninger.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/11/punkt/2/" id="paragraf-11-punkt-2"><span class="data-originalId">2.</span><article class="legalP" data-absoluteaddress="/paragraf/11/punkt/2/ledd/1/" id="paragraf-11-punkt-2-ledd-1">Uriktige og feilaktige opplysninger kan medføre straffansvar og føre til at rett til å motta tilskudd tapes og at utbetalt tilskudd kan kreves tilbakebetalt.</article><article class="legalP" data-absoluteaddress="/paragraf/11/punkt/2/ledd/2/" id="paragraf-11-punkt-2-ledd-2">Brudd på fastsatte vilkår vil medføre krav om tilbakebetaling av tilskuddet.</article></article></li></ul></article><article class="legalArticle" data-lovdata-URL="LTI/forskrift/1998-08-14-807/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrift trer i kraft straks.</article></article></main></body></html>