<!DOCTYPE html><html lang="no"><head><title>Forskrift om endring i forskrift om individuelle pensjonsavtaler etter skatteloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:53</dd><dt class="legacyID">Datokode</dt><dd class="legacyID">FOR-1998-09-17-893</dd><dt class="dokid">DokumentID</dt><dd class="dokid">LTI/forskrift/1998-09-17-893</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 17</dd><dt class="dateInForce">I kraft fra</dt><dd class="dateInForce">1998-09-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-09-25-1023</li><li>forskrift/1992-09-11-667</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§37</li><li>lov/1911-08-18-8/§44</li></ul></dd><dt class="dateOfPublication">Kunngjort</dt><dd class="dateOfPublication">1998-10-23</dd><dt class="title">Tittel</dt><dd class="title">Forskrift om endring i forskrift om individuelle pensjonsavtaler etter skatteloven.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 17. september 1998 med hjemmel i lov av 18. august 1911 nr. 8 om skatt av formue og inntekt (skatteloven) § 37 bokstav e og § 44 annet ledd nr. 1.</dd><dt class="refid">RefID</dt><dd class="refid">forskrift/1998-09-17-893</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om individuelle pensjonsavtaler etter skatteloven.<ul class="tocSubUl"><li>I<ul class="tocSubUl"><li>§ 1-11. Formuesskatt</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1998-09-17-893" id="dokument"><h1>Forskrift om endring i forskrift om individuelle pensjonsavtaler etter skatteloven.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-09-17-893/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 25. september 1997 nr. 1023 om individuelle pensjonsavtaler etter skatteloven gjøres følgende endringer:</article> <article class="defaultP" margin-top="true">§ 1-3 annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Rettighetshaver må være minst 18 år ved inngåelse av pensjonsforsikringsavtale. Denne begrensningen gjelder likevel ikke i den utstrekning det foretas innbetaling i samsvar med skatteloven § 42 sjette ledd siste punktum.</article> <article class="defaultP" margin-top="true">§ 1-3 nytt fjerde ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Kredittilsynet kan godkjenne at pensjonsforsikringsavtale inngås med pensjonskasse når tillatelse til å tegne individuelle pensjonsforsikringsavtaler er gitt før 25. september 1997.</article> <article class="defaultP" margin-top="true">§ 1-4 tredje ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Rettighetshaver må være minst 18 år ved inngåelse av pensjonsspareavtale. Denne begrensningen gjelder likevel ikke i den utstrekning det foretas innbetaling i samsvar med skatteloven § 42 sjette ledd siste punktum.</article> <article class="defaultP" margin-top="true">§ 1-11 skal lyde:</article><article class="futureLegalArticle" data-name="§1-11" data-partID="§1-11" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-11</span>. <span class="legalArticleTitle">Formuesskatt</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Midler i individuelle pensjonsavtaler etter skatteloven er fritatt fra formuesbeskatning. Dette gjelder likevel ikke for midler plassert i premiefond.</article></article> <article class="defaultP" margin-top="true">§ 2-1 andre ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Pensjonsalderen er 64 år med mindre høyere pensjonsalder er avtalt.</article> <article class="defaultP" margin-top="true">§ 2-1 fjerde ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Ytelsesperioden skal være minst 10 år fra avtalt pensjonsalder. Er det avtalt lavere pensjonsalder enn 67 år, kan det avtales at pensjonsbeløpet skal settes ned ved fylte 67 år, men ikke med mer enn 50 prosent.</article> <article class="defaultP" margin-top="true">§ 3-1 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Etterlattepensjon til ektefelle er ytelser som tilstås fra rettighetshavers død, og som opphører senest ved ektefelles eller fraskilt ektefelles død.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Etterlattepensjon til ektefelle skal ha en ytelsesperiode på minst 10 år etter rettighetshavers død. Det kan likevel avtales at slik pensjon skal opphøre når etterlatt ektefelle har fylt 77 år.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Samboer og registrert partner likestilles med ektefelle etter bestemmelsene i denne paragraf.</article> <article class="defaultP" margin-top="true">§ 6-1 nytt fjerde ledd skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Alderspensjon med garanti som er tegnet i medhold av den tidligere forskrift av 28. juni 1968 nr. 3 om egen pensjonsforsikring etter skatteloven § 3, og som er behandlet i samsvar med forskrift av 4. desember 1992 nr. 886 om egen pensjonsforsikring etter skatteloven § 10 annet ledd bokstav c, kan følge avtalte vilkår for så vidt gjelder adgangen til garanterte utbetalinger. Dette gjelder bare dersom vilkårene oppfyller kravene i tidligere forskrift av 28. juni 1968. For øvrig skal slike kontrakter behandles i samsvar med bestemmelsene i denne forskrift.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-09-17-893/KAPITTEL_2" data-partID="k2"><h2 data-text-align="center">II</h2><article class="defaultP">§ 2-2 første ledd skal lyde:</article><article class="legalP" data-absoluteaddress="/kapittel/2/ledd/1/" id="kapittel-2-ledd-1">For følgende yrkesgrupper kan det avtales pensjonsalder som angitt nedenfor:<table><tbody><tr><td data-text-align="left" data-vertical-align="top">Flypiloter</td><td data-text-align="left" data-vertical-align="top">– pensjonsalder 55 år</td></tr><tr><td data-text-align="left" data-vertical-align="top">Dykkere</td><td data-text-align="left" data-vertical-align="top">– pensjonsalder 55 år</td></tr><tr><td data-text-align="left" data-vertical-align="top">Flybesetningsmedlemmer, unntatt piloter</td><td data-text-align="left" data-vertical-align="top">– pensjonsalder 60 år</td></tr><tr><td data-text-align="left" data-vertical-align="top">Yrkessjåfører</td><td data-text-align="left" data-vertical-align="top">– pensjonsalder 62 år</td></tr></tbody></table></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1998-09-17-893/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Endringene under I trer i kraft straks med virkning fra og med 1. januar 1998. Endringene under II trer i kraft straks med virkning fra og med 1. januar 1997. Forskrift av 11. september 1992 nr. 667 om lavere pensjonsalder enn 67 år for bestemte yrkesgrupper oppheves med virkning fra 1. januar 1998.</article></section></main></body></html>