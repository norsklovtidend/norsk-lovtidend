<!DOCTYPE html><html lang="no"><head><title>Forskrift om endring i forskrift til lov om petroleumsvirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">FOR-1998-07-17-623</dd><dt class="dokid">DokumentID</dt><dd class="dokid">LTI/forskrift/1998-07-17-623</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 12</dd><dt class="dateInForce">I kraft fra</dt><dd class="dateInForce">1998-07-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-06-27-653</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li></ul></dd><dt class="dateOfPublication">Kunngjort</dt><dd class="dateOfPublication">1998-07-29</dd><dt class="title">Tittel</dt><dd class="title">Forskrift om endring i forskrift til lov om petroleumsvirksomhet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl. res. 17. juli 1998 med hjemmel i lov av 29. november 1996 nr. 72 om petroleumsvirksomhet § 10-18. Fremmet av Olje- og energidepartementet.</dd><dt class="refid">RefID</dt><dd class="refid">forskrift/1998-07-17-623</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om petroleumsvirksomhet.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-07-17-623" id="dokument"><h1>Forskrift om endring i forskrift til lov om petroleumsvirksomhet.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-07-17-623/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 27. juni 1997 nr. 653 til lov om petroleumsvirksomhet gjøres følgende endringer:</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I utlysningen skal i tillegg til det som følger av loven § 3-5, forventet tidspunkt for tildeling angis.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Dersom søknader fra enkeltvise fysiske eller juridiske personer foretrekkes, skal dette angis i utlysningen.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Tildelingskriteriene nevnt i denne forskriften § 10 skal inntas i utlysningen. Departementet bestemmer hvordan utlysningen nærmere skal utformes. Endres vilkår og krav for tildeling etter utlysningen, skal departementet underrette de fysiske og juridiske personer som har sendt inn, ellers om må forventes å sende inn søknad om tildeling av utvinningstillatelse innen søknadsfristens utløp.</article> <article class="defaultP" margin-top="true">§ 9 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">For behandling av søknad om utvinningstillatelse skal det betales et gebyr på kr. 60.000 som innbetales til staten ved Oljedirektoratet.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Dersom gebyr ikke er innbetalt, anses ikke søknaden for innkommet.</article> <article class="defaultP" margin-top="true">§ 10 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Utvinningstillatelse tildeles på grunnlag av følgende kriterier slik at den best mulige ressursforvaltning fremmes:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1">søkerens tekniske kompetanse og finansielle kapasitet,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1">søkerens plan for leting og utvinning i det området som søkes tildelt.</article></article></li></ul></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Dersom søkeren er eller har vært rettighetshaver etter en utvinningstillatelse, kan departementet også ta hensyn til enhver form for manglende effektivitet eller manglende ansvarlighet utvist av søkeren som rettighetshaver.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Tildelingskriteriene skal i samsvar med loven § 3-5 tredje ledd første punktum utformes og anvendes ikke-diskriminerende mellom søkerne. Første punktum gjelder tilsvarende i forhold til kriterier vedrørende sammensetning av rettighetshavergruppen og utpeking av operatør.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Dersom to eller flere søknader vurderes likt på bakgrunn av ovennevnte kriterier, kan andre relevante objektive og ikke-diskriminerende kriterier som gjør det mulig å foreta det endelige valg mellom søknadene, legges til grunn for tildelingen.</article> <article class="defaultP" margin-top="true">§ 39 skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Etter utløpet av den periode som er fastsatt etter loven § 3-9 første ledd første punktum skal arealavgiften være slik: Første år er avgiften kr. 7.000 pr. km<sup>2</sup> . Deretter stiger avgiften med kr. 7.000 pr. km<sup>2</sup> pr. år til den er på kr. 70.000 pr. km<sup>2</sup> pr. år. Arealavgiften skal deretter være kr. 70.000 pr. km<sup>2</sup> pr. år for den resterende del av tillatelsens varighet. Ved beregning av avgiften avrundes arealet til nærmeste hele km<sup>2</sup> .</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">For utvinningstillatelser i Barentshavet, det vil si nord for 70 grader N og vest for 16 grader Ø, samt områdene nord for 69 grader 30''N og øst for 16 grader Ø, skal avgiften etter utløpet av den periode som er nevnt i loven § 3-9 første ledd første punktum være kr. 7.000 pr. km<sup>2</sup> pr. år for den resterende del av tillatelsens varighet.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Ved deling av området for en utvinningstillatelse etter loven § 3-10, skal det innen utgangen av inneværende år forskuddsvis betales en arealavgift for det fradelte området etter den satsen som gjelder på dette tidspunktet for det opprinnelige området. Deretter skal arealavgiftsatsen være den samme som om deling ikke hadde vært foretatt.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Departementet kan justere arealavgiften med minst fem års mellomrom for å bringe den i overensstemmelse med forandringer i kroneverdien. Utgangspunktet for justeringen skal være Statistisk sentralbyrås konsumprisindeks.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">For utvinningstillatelser gitt i medhold av kgl. res. 9. april 1965 om utforskning og utnyttelse av undersjøiske petroleumsforekomster, skal rettighetshaver betale en arealavgift på kr. 33.000 pr. km<sup>2</sup> pr. år. Departementet kan justere avgiften med minst 10 års mellomrom.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">For utvinningstillatelser hvor det ikke foreligger forkjøpsrett til fordel for andre enn staten, kan rettighetshaver kreve 40% reduksjon i den til enhver tid gjeldende sats for beregning av arealavgift. Krav som nevnt i første punktum skal fremsettes til departementet senest 1. desember året forut for avgiftsåret reduksjonen får virkning fra.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Departementet kan bestemme at arealavgift helt eller delvis ikke skal betales eller at plikten til å betale avgiften skal utsettes.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-07-17-623/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>