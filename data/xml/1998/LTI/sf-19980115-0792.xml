<!DOCTYPE html><html lang="no"><head><title>Forskrift om generell studiekompetanse som grunnlag for opptak til universitet og høgskolar.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:21</dd><dt class="legacyID">Datokode</dt><dd class="legacyID">FOR-1998-01-15-792</dd><dt class="dokid">DokumentID</dt><dd class="dokid">LTI/forskrift/1998-01-15-792</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 15</dd><dt class="dateInForce">I kraft fra</dt><dd class="dateInForce">Opptak til studieåret 1998/99</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-11-20-1079</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§37</li></ul></dd><dt class="dateOfPublication">Kunngjort</dt><dd class="dateOfPublication">1998-09-14</dd><dt class="title">Tittel</dt><dd class="title">Forskrift om generell studiekompetanse som grunnlag for opptak til universitet og høgskolar.</dd><dt class="miscInformation">Annet om dokumentet</dt><dd class="miscInformation">Fastsett av Kyrkje-, utdannings- og forskingsdepartementet 15. januar 1998 med heimel i lov av 12. mai 1995 nr. 22 om universiteter og høgskoler § 37.</dd><dt class="refid">RefID</dt><dd class="refid">forskrift/1998-01-15-792</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om generell studiekompetanse som grunnlag for opptak til universitet og høgskolar.<ul class="tocSubUl"><li>§ 1. Området forskrifta gjeld for</li><li>§ 2. Generelt grunnlag for opptak</li><li>§ 3. Opptak på grunnlag av fullført høgre utdanning</li><li>§ 4. Utanlandsk utdanning</li><li>§ 5. Overgangsreglar</li><li>§ 6. Ikraftsetjing</li></ul></li></ul></dd></dl></header><main class="documentBody" data-lovdata-URL="LTI/forskrift/1998-01-15-792" id="dokument"><h1>Forskrift om generell studiekompetanse som grunnlag for opptak til universitet og høgskolar.</h1><article class="legalArticle" data-lovdata-URL="LTI/forskrift/1998-01-15-792/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Området forskrifta gjeld for</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskrifta gjeld dei generelle krava for opptak til grunnutdanning ved institusjonar som nemnde i § 1 i lov om universiteter og høgskoler.</article></article><article class="legalArticle" data-lovdata-URL="LTI/forskrift/1998-01-15-792/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelt grunnlag for opptak</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det generelle grunnlaget for opptak til universitet og høgskolar (generell studiekompetanse) skal normalt vere:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Fullført og bestått 3-årig vidaregåande opplæring med grunnkurs, Vk I og Vk II<br />eller<br />fagbrev/sveinebrev<br />eller<br />fylte 23 år i løpet av opptaksåret og 5 års fulltids arbeidserfaring eller 5 års samla fulltids erfaring frå arbeid og utdanning. Som arbeidserfaring kan ein også rekne omsorgsarbeid og militær førstegongsteneste/sivilteneste. Som utdanning gjeld fullført og bestått kurs i vidaregåande skole og/eller folkehøgskole, og eksamen frå høgre utdanning av minst eit års lengde.<br />og</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Fylgjande fag må vere dekte innanfor, eller takast i tillegg til krava under bokstav a):<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/ledd/1/punkt/1/" id="paragraf-2-ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/1/ledd/1/" id="paragraf-2-ledd-1-punkt-2-ledd-1-punkt-1-ledd-1">Norsk (14)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/ledd/1/punkt/2/" id="paragraf-2-ledd-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/2/ledd/1/" id="paragraf-2-ledd-1-punkt-2-ledd-1-punkt-2-ledd-1">Engelsk (5)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/ledd/1/punkt/3/" id="paragraf-2-ledd-1-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/3/ledd/1/" id="paragraf-2-ledd-1-punkt-2-ledd-1-punkt-3-ledd-1">Matematikk (5)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/ledd/1/punkt/4/" id="paragraf-2-ledd-1-punkt-2-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/4/ledd/1/" id="paragraf-2-ledd-1-punkt-2-ledd-1-punkt-4-ledd-1">Naturfag (5)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/ledd/1/punkt/5/" id="paragraf-2-ledd-1-punkt-2-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/5/ledd/1/" id="paragraf-2-ledd-1-punkt-2-ledd-1-punkt-5-ledd-1">Samfunnsfag (6), som omfattar nyare historie (4) og samfunnslære (2)</article></article></li></ul></article><article class="legalP" data-absoluteaddress="/paragraf/2/ledd/1/punkt/2/ledd/2/" id="paragraf-2-ledd-1-punkt-2-ledd-2">Faga er oppgjevne med gjennomsnittleg veketimetal og faget må vere bestått med karakteren 2 (Ng) eller betre.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">For søkjarar som har lese norsk og samisk med respektive (11) + (11) veketimar, gjeld ikkje kravet om 14 veketimar i norsk.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Opptaksorganet har plikt til å vurdere om annan utdanning eller dokumentasjon av kunnskapar kan godkjennast som likeverdig. Departementet kan gje nærare reglar.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Det skal vurderast individuelt om søkjarar med 3-årig vidaregåande utdanning frå Rudolf Steiner-skole oppfyller krava til generell studiekompetanse.</article></article></li></ul></article></article><article class="legalArticle" data-lovdata-URL="LTI/forskrift/1998-01-15-792/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opptak på grunnlag av fullført høgre utdanning</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Søkjarar med eksamen frå studium av minst 2 års lengd eller to 1-årige studium ved universitet eller høgskole har generell studiekompetanse. Det same gjeld søkjarar med eksamen frå utdanning av tilsvarande omfang som er godkjend i samsvar med § 9 i lov om private høgskolar av 11. juli 1986 nr. 53 og/eller eksamen frå utdanning av tilsvarande omfang som har tilråding frå det tidlegare Nasjonalt koordinerande utval for godkjenning av eksamenar (NKU). Eksamen frå studium der opptakskravet ikkje har vore basert på fullført vidaregåande skole eller tilsvarande, kan ikkje reknast med som eksamen nemnd ovanfor.</article></article><article class="legalArticle" data-lovdata-URL="LTI/forskrift/1998-01-15-792/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utanlandsk utdanning</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søkjarar med utanlandsk utdanning må dokumentere bestått utdanning på nivå med norsk 3-årig vidaregåande opplæring og i tillegg dokumentere kunnskapar i norsk med ei av fylgjande prøver:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Eksamen frå Læreplan i norsk som andrespråk med karakterane 3 til skriftleg og 4 til munnleg prøve.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Eksamen frå Trinn 3 i norsk for utanlandske studentar ved universiteta med karakteren 3.0 eller betre.</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">3)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Test i norsk for framandspråklege, høgre nivå, («Bergenstesten») med minimum 450 poeng.</article></article></li><li data-li-identifier="4)" data-name="4)"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">4)</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Eksamen frå 1-årig høgskolestudium i norsk språk og samfunnskunnskap for utanlandske studentar med karakteren 3.0 eller betre.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Universitetet eller høgskolen kan godta annan dokumentasjon av norskkunnskapar. Annan dokumentasjon kan til dømes vere norsk eller anna nordisk språk som morsmål, eller eksamen i norsk frå utanlandsk universitet eller høgskole.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Krava til norskkunnskapar gjeld ikkje for søkjarar som skal takast opp til engelskspråklege utdanningsprogram (kvoteprogram), og studentar som tek del i europeiske utvekslingsprogram.</article></article><article class="legalArticle" data-lovdata-URL="LTI/forskrift/1998-01-15-792/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overgangsreglar</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">a)</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Fram til år 2000 vil kravet om 3-årig vidaregåande opplæring jf. § 2 a) kunne dekkjast av 3 år fullført og bestått vidaregåande utdanning utan at desse utgjer eit samla løp.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">b)</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">For faga norsk, engelsk, matematikk og samfunnsfag reknar ein desse fagkrava for å vere oppfylde gjennom grunnkurs, Vk I og Vk II i studieretning for handels- og kontorfag hvis søkjaren har bestått faga norsk, matematikk, reknskapslære, engelsk, sosialøkonomi og organisasjonslære.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">c)</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">For søkjarar som våren 1992 eller tidlegare har teke eksamen eller delprøver i samfunnsfag ved studieretning for allmenne fag, vert 5 veketimar godkjende. Dette kan omfatte geografi, historie og samfunnslære/samfunnskunnskap.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/5/punkt/4/" id="paragraf-5-punkt-4"><span class="data-originalId">d)</span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">Søkjarar som har fullført og bestått 3-årig vidaregåande skole, studieretning for allmenne fag eller studieretning for handels- og kontorfag, har generell studiekompetanse. Det same gjeld for søkjarar som har bestått examen artium eller eksamen frå økonomisk gymnas.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/5/punkt/5/" id="paragraf-5-punkt-5"><span class="data-originalId">e)</span><article class="legalP" data-absoluteaddress="/paragraf/5/punkt/5/ledd/1/" id="paragraf-5-punkt-5-ledd-1">Søkjarar som før 1. juni 1997 er tekne opp til, eller kan dokumentere å ha fått ei vurdering av sitt opptaksgrunnlag ved eit universitet eller ein vitskapleg høgskole på grunnlag av anna høveleg utdanning (tidlegare Veg I, II og III vurderingar), eller er tekne opp med heimel i § 4 b) underpunkt 20 i tidlegare forskrift om opptak til regionale høgskolar av 12. desember 1991 nr. 812 (sist endra 22. desember 1993), har generell studiekompetanse.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/5/punkt/6/" id="paragraf-5-punkt-6"><span class="data-originalId">f)</span><article class="legalP" data-absoluteaddress="/paragraf/5/punkt/6/ledd/1/" id="paragraf-5-punkt-6-ledd-1">Søkjarar som før 1. juli 1998 har avslutta og bestått Trygdeetatens ettårige videreutdanning for trygdefunksjonærer (DH1), har generell studiekompetanse.</article></article></li></ul></article><article class="legalArticle" data-lovdata-URL="LTI/forskrift/1998-01-15-792/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftsetjing</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskrifta tek til å gjelde frå og med opptak til studieåret 1998/99, og avløyser midlertidig forskrift av 20. november 1995 nr. 1079 om generell studiekompetanse som grunnlag for opptak til universiteter og høgskoler.</article></article></main></body></html>