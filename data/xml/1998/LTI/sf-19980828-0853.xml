<!DOCTYPE html><html lang="no"><head><title>Forskrift om typegodkjenning av gevinstautomater.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:25</dd><dt class="legacyID">Datokode</dt><dd class="legacyID">FOR-1998-08-28-853</dd><dt class="dokid">DokumentID</dt><dd class="dokid">LTI/forskrift/1998-08-28-853</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 16</dd><dt class="dateInForce">I kraft fra</dt><dd class="dateInForce">1998-08-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-02-24-11/§4</li></ul></dd><dt class="dateOfPublication">Kunngjort</dt><dd class="dateOfPublication">1998-10-02</dd><dt class="title">Tittel</dt><dd class="title">Forskrift om typegodkjenning av gevinstautomater.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 28. august 1998 med hjemmel i lov av 24. februar 1995 nr. 11 om lotterier m.v. § 4.</dd><dt class="refid">RefID</dt><dd class="refid">forskrift/1998-08-28-853</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om typegodkjenning av gevinstautomater.<ul class="tocSubUl"><li>Kap. 1<ul class="tocSubUl"><li>§ 1. Typegodkjenning</li><li>§ 2. Tillatelse til nyoppstillinger</li><li>§ 3. Fornyet tillatelse</li><li>§ 4. Overgangsordning</li><li>§ 5. Dispensasjon</li></ul></li><li>Kap. 2<ul class="tocSubUl"><li>§ 6. Typegodkjenningsvilkårene</li><li>§ 7. Endringer i automater</li><li>§ 8. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1998-08-28-853" id="dokument"><h1>Forskrift om typegodkjenning av gevinstautomater.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-08-28-853/KAPITTEL_1" data-partID="k1"><h2>Kap. 1</h2><article class="legalArticle" data-lovdata-URL="LTI/forskrift/1998-08-28-853/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Typegodkjenning</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Gevinstautomater skal typegodkjennes av Justisdepartementet etter de vilkår som er gitt i kap. 2. Med gevinstautomat menes automater som direkte eller indirekte gir gevinst i form av kontanter, verdibevis eller varer.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Justisdepartementet kan kreve at søkeren refunderer utgiftene til typegodkjenningen, slik som teknisk kontroll, frakt- og forsendelsesutgifter, reise- og oppholdsutgifter etter statens regulativ og oversettelser.</article></article><article class="legalArticle" data-lovdata-URL="LTI/forskrift/1998-08-28-853/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Tillatelse til nyoppstillinger</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Ved innvilgelse av søknad om tillatelse til å avholde lotteri gjennom nyoppstilling av gevinstautomater, skal lotteriet gjennomføres med automater typegodkjent etter 1. april 1997.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Med nyoppstilling menes tilfeller hvor en ny organisasjon søker om å avholde lotteri gjennom oppstilling av gevinstautomater, og tilfeller der en automat flyttes fra et oppstillingssted til et annet, dersom automaten skiftes ut, eller dersom det foretas andre endringer i forhold til en gitt tillatelse.</article></article><article class="legalArticle" data-lovdata-URL="LTI/forskrift/1998-08-28-853/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Fornyet tillatelse</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Politiet kan gi fornyet tillatelse til oppstilling av samme automat på samme sted selv om den er typegodkjent før 1. april 1997. Politiet kan likeledes gi oppstillingstillatelse for nyinnkjøpt og ikke tidligere utplassert automat typegodkjent før 1. april 1997, dersom Justisdepartementet har gitt dispensasjon, jf. § 5.</article></article><article class="legalArticle" data-lovdata-URL="LTI/forskrift/1998-08-28-853/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Overgangsordning</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Gevinstautomater typegodkjent før 1. april 1997, må innen 1. april 2001 ombygges slik at de tilfredsstiller gjeldende krav til typegodkjenning, dersom de skal oppstilles etter nevnte dato.</article></article><article class="legalArticle" data-lovdata-URL="LTI/forskrift/1998-08-28-853/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Justisdepartementet kan etter søknad gi dispensasjon fra forskriften for oppstilling av nyinnkjøpte og ikke tidligere utplasserte automater dersom entreprenør, godkjent organisasjon eller forening, kan dokumentere at automaten er innkjøpt før denne forskrifts iverksettelse, ved bindende kjøpsavtale, bekreftelse som viser at automaten er innført til landet og/eller hvis andre særlige forhold kan dokumenteres. Politiet kan etter søknad gi dispensasjon fra forskriften dersom lokalet automaten står oppstilt i opphører, eller dersom andre særlige hensyn gjør seg gjeldende.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-08-28-853/KAPITTEL_2" data-partID="k2"><h2>Kap. 2</h2><article class="legalArticle" data-lovdata-URL="LTI/forskrift/1998-08-28-853/§6" data-name="§6" data-partID="§6" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Typegodkjenningsvilkårene</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Følgende hovedvilkår stilles i forbindelse med innretningen av gevinstautomater til bruk i det norske marked og ombord i skip som i fast rute trafikkerer norske havner:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">Symbolbruken på automaten må ikke være støtende.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">Automaten skal ikke gi fra seg sjenerende lyd i form av musikk, tale eller annet.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/3/" id="kapittel-2-paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/3/ledd/1/" id="kapittel-2-paragraf-1-ledd-1-punkt-3-ledd-1">Minste spilletid skal være 3 sekunder pr. spill.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/4/" id="kapittel-2-paragraf-1-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/4/ledd/1/" id="kapittel-2-paragraf-1-ledd-1-punkt-4-ledd-1">Automaten må gi mulighet for tilbakebetaling av ethvert innbetalt beløp.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/5/" id="kapittel-2-paragraf-1-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/5/ledd/1/" id="kapittel-2-paragraf-1-ledd-1-punkt-5-ledd-1">Spilleren skal kunne satse NOK 1 pr. trekning. Samlet innsats pr. spilleomgang, inkludert eventuelle bonusspill kan ikke overstige NOK 5.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/6/" id="kapittel-2-paragraf-1-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/6/ledd/1/" id="kapittel-2-paragraf-1-ledd-1-punkt-6-ledd-1">Automaten må ikke inneha «near-miss» funksjon.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/7/" id="kapittel-2-paragraf-1-ledd-1-punkt-7"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/7/ledd/1/" id="kapittel-2-paragraf-1-ledd-1-punkt-7-ledd-1">Automaten kan utstyres med step-knapper, hold-knapper e.l. som gir mulighet for begrenset flytting av gevinstsymbolene.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/8/" id="kapittel-2-paragraf-1-ledd-1-punkt-8"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/8/ledd/1/" id="kapittel-2-paragraf-1-ledd-1-punkt-8-ledd-1">Programvaren til utbetalingsautomaten må være utformet slik at gevinster oppnås tilfeldig, dog slik at summen av gevinster over tid styres av en forhåndsbestemt gjennomsnittlig utbetalingsprosent som ikke kan være lavere enn 78%.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/9/" id="kapittel-2-paragraf-1-ledd-1-punkt-9"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/9/ledd/1/" id="kapittel-2-paragraf-1-ledd-1-punkt-9-ledd-1">Gevinstplanen skal utformes slik at det utbetales maksimalt 20 x innsats.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/10/" id="kapittel-2-paragraf-1-ledd-1-punkt-10"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/10/ledd/1/" id="kapittel-2-paragraf-1-ledd-1-punkt-10-ledd-1">Alle gevinster skal kunne komme til utbetaling uavhengig av gevinstens størrelse.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/11/" id="kapittel-2-paragraf-1-ledd-1-punkt-11"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/11/ledd/1/" id="kapittel-2-paragraf-1-ledd-1-punkt-11-ledd-1">Automaten må ha en sikkerhetsfunksjon som gjør den utilgjengelig for spill dersom det oppstår feil eller mangler ved automaten.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/12/" id="kapittel-2-paragraf-1-ledd-1-punkt-12"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/12/ledd/1/" id="kapittel-2-paragraf-1-ledd-1-punkt-12-ledd-1">Automaten skal utstyres med informasjon på norsk som klargjør hvordan den virker.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/13/" id="kapittel-2-paragraf-1-ledd-1-punkt-13"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/13/ledd/1/" id="kapittel-2-paragraf-1-ledd-1-punkt-13-ledd-1">Det skal fremgå klart gjennom oppslag e.l. hvilken lotteriverdig organisasjon som får inntektene fra automaten.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/14/" id="kapittel-2-paragraf-1-ledd-1-punkt-14"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/14/ledd/1/" id="kapittel-2-paragraf-1-ledd-1-punkt-14-ledd-1">Det skal være installert et telleverk som gir betryggende sikkerhet for å fastslå bruttoomsetning, gevinstutbetaling og innhold i cashbox.</article></article></li></ul></article></article><article class="legalArticle" data-lovdata-URL="LTI/forskrift/1998-08-28-853/§7" data-name="§7" data-partID="§7" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Endringer i automater</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Alle endringer i typegodkjente automater krever ny typegodkjenning. Dette gjelder også ved endring av navn. Dersom produksjonen av en automat flyttes til en annen fabrikk, kreves det ny typegodkjenning. Det skal alltid fremkomme på automaten hvem som er produsent. For VLT-automater, vil det kunne gis en generell typegodkjenning av automaten (i praksis kassen med skjermen), mens det kun er nye spill som krever typegodkjenning.</article></article><article class="legalArticle" data-lovdata-URL="LTI/forskrift/1998-08-28-853/§8" data-name="§8" data-partID="§8" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Denne forskriften trer i kraft 28. august 1998.</article></article></section></main></body></html>