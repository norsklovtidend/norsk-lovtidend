<!DOCTYPE html><html lang="no"><head><title>Instruks for lisensiering, innseiling og utseiling under sommerloddefisket i Islands økonomiske sone 1998.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">FOR-1998-07-02-690</dd><dt class="dokid">DokumentID</dt><dd class="dokid">LTI/forskrift/1998-07-02-690</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 13</dd><dt class="dateInForce">I kraft fra</dt><dd class="dateInForce">1998-07-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>forskrift/1998-06-26-612/§12</li></ul></dd><dt class="dateOfPublication">Kunngjort</dt><dd class="dateOfPublication">1998-08-05</dd><dt class="title">Tittel</dt><dd class="title">Instruks for lisensiering, innseiling og utseiling under sommerloddefisket i Islands økonomiske sone 1998.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektoratet 2. juli 1998 med hjemmel i forskrift av 26. juni 1998 nr. 612 om regulering av fiske etter lodde ved Grønland, Island og Jan Mayen i sesongen 1998–1999 § 12, jf. lov av 3. juni 1983 nr. 40 om saltvannsfiske m.v. § 4.</dd><dt class="refid">RefID</dt><dd class="refid">forskrift/1998-07-02-690</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks for lisensiering, innseiling og utseiling under sommerloddefisket i Islands økonomiske sone 1998.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-07-02-690" id="dokument"><h1>Instruks for lisensiering, innseiling og utseiling under sommerloddefisket i Islands økonomiske sone 1998.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-07-02-690/KAPITTEL_1" data-partID="k1"><h2 data-text-align="center">I</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Rekkefølgen over påmeldte fartøy er fremkommet ved loddtrekning.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Listen i pkt. 1 er kunngjort til KV Nord, Fiskebåtredernes Forbund, Norges Sildesalgslag, Bergen og Harstad og Norges Fiskarlag.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">3.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Fiskeridirektoratet søker før 15. juli d.å. til Island om lisens for de første 30 fartøyene, og derpå videre på listen slik at 30 fartøy har lisens i Islands sone. Søknad sendes kl. 10.00.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/punkt/4/" id="kapittel-1-punkt-4"><span class="data-originalId">4.</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Fiskeridirektoratet forventer å motta lisens ca. kl. 14.00, og liste over fartøy med lisens kunngjøres umiddelbart til institusjoner som nevnt i pkt. 2.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/punkt/5/" id="kapittel-1-punkt-5"><span class="data-originalId">5.</span><article class="legalP" data-absoluteaddress="/kapittel/1/punkt/5/ledd/1/" id="kapittel-1-punkt-5-ledd-1">Fartøy med lisens må innen 3 1/2 døgn etter kunngjort lisens sende melding til norsk kystvaktfartøy i området om innseiling i Islands sone. Dersom lisensiert fartøy ikke etter 3 1/2 døgn har sendt melding om innseiling til Islands sone, vil Fiskeridirektøren søke til Island om sletting av lisensen.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/punkt/6/" id="kapittel-1-punkt-6"><span class="data-originalId">6.</span><article class="legalP" data-absoluteaddress="/kapittel/1/punkt/6/ledd/1/" id="kapittel-1-punkt-6-ledd-1">Fartøy med lisens som melder utgang av Islands økonomiske sone skal samtidig melde utgang til norsk kystvaktfartøy i området. Ringnotfartøyet vil deretter bli søkt slettet som lisenshaver i Islands økonomiske sone og kommer bakerst på listen for nye lisenssøknader.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/punkt/7/" id="kapittel-1-punkt-7"><span class="data-originalId">7.</span><article class="legalP" data-absoluteaddress="/kapittel/1/punkt/7/ledd/1/" id="kapittel-1-punkt-7-ledd-1">Fartøy med lisens som leverer i islandsk havn, skal også gi melding om levering til norsk kystvaktfartøy. (Lisens slettes ved utgang av Islands økonomiske sone, jf. punktet ovenfor).</article></article></li><li data-li-identifier="8." data-name="8."><article class="listArticle" data-absoluteaddress="/kapittel/1/punkt/8/" id="kapittel-1-punkt-8"><span class="data-originalId">8.</span><article class="legalP" data-absoluteaddress="/kapittel/1/punkt/8/ledd/1/" id="kapittel-1-punkt-8-ledd-1">Det norske kystvaktfartøyet i området (KV Nord) melder fra til Fiskeridirektoratet om morgenen hvilke fartøy som ikke har sendt melding om innseiling og hvilke fartøy som har avsluttet fisket etter lodde i Islands økonomiske sone.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/1/punkt/9/" id="kapittel-1-punkt-9"><span class="data-originalId">9.</span><article class="legalP" data-absoluteaddress="/kapittel/1/punkt/9/ledd/1/" id="kapittel-1-punkt-9-ledd-1">Fiskeridirektoratet ber om at lisenser slettes 1) for fartøy som ikke har meldt utseiling innen fristen og 2) for fartøy som har meldt utgang av Islands økonomiske sone.</article></article></li><li data-li-identifier="10." data-name="10."><article class="listArticle" data-absoluteaddress="/kapittel/1/punkt/10/" id="kapittel-1-punkt-10"><span class="data-originalId">10.</span><article class="legalP" data-absoluteaddress="/kapittel/1/punkt/10/ledd/1/" id="kapittel-1-punkt-10-ledd-1">Kystvaktens oppgave er begrenset til administrasjonen av lisensieringsordningen. Fiskefartøy er selv ansvarlig for all nødvendig rapportering til islandske myndigheter.</article></article></li><li data-li-identifier="11." data-name="11."><article class="listArticle" data-absoluteaddress="/kapittel/1/punkt/11/" id="kapittel-1-punkt-11"><span class="data-originalId">11.</span><article class="legalP" data-absoluteaddress="/kapittel/1/punkt/11/ledd/1/" id="kapittel-1-punkt-11-ledd-1">Tørnordningen i denne instruks gjelder ikke ved fiske i andre områder enn Islands økonomiske sone.</article></article></li></ul></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-07-02-690/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Instruksen trer i kraft straks.</article></section></main></body></html>