<!DOCTYPE html><html lang="no"><head><title>Forskrift om endring i forskrift om tildeling av tillatelse til å drive fiske med trål.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:38</dd><dt class="legacyID">Datokode</dt><dd class="legacyID">FOR-1998-12-04-1110</dd><dt class="dokid">DokumentID</dt><dd class="dokid">LTI/forskrift/1998-12-04-1110</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 21</dd><dt class="dateInForce">I kraft fra</dt><dd class="dateInForce">1998-12-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-12-12-2185</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1951-04-20/§1</li></ul></dd><dt class="dateOfPublication">Kunngjort</dt><dd class="dateOfPublication">1998-12-23</dd><dt class="title">Tittel</dt><dd class="title">Forskrift om endring i forskrift om tildeling av tillatelse til å drive fiske med trål.</dd><dt class="miscInformation">Annet om dokumentet</dt><dd class="miscInformation">Fastsatt ved kgl. res. 4. desember 1998 med hjemmel i lov av 20. april 1951 om fiske med trål § 1. Fremmet av Fiskeridepartementet.</dd><dt class="refid">RefID</dt><dd class="refid">forskrift/1998-12-04-1110</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tildeling av tillatelse til å drive fiske med trål.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-12-04-1110" id="dokument"><h1>Forskrift om endring i forskrift om tildeling av tillatelse til å drive fiske med trål.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-12-04-1110/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 12. desember 1986 nr. 2185 om tildeling av tillatelse til å drive fiske med trål gjøres følgende endringer:</article> <article class="defaultP" margin-top="true">§ 5-4 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Selv om vilkåret i § 5-3 for nytildeling ikke foreligger, kan det gis tillatelse til utskiftning til nybygg eller annet fartøy når:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">utskiftningen ikke representerer nevneverdig kapasitetsutvidelse,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">utskiftningen er ledd i en fornyelse av flåten og</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">fartøyet som skal settes inn i fisket er utrustet til å kunne drive fiske på de arter som er nevnt i § 5-1.</article></article></li></ul></article> <article class="defaultP" margin-top="true">§ 9-2 første ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Tillatelse som nevnt i § 9-1 kan gis når det anses forsvarlig av hensyn til ressursgrunnlaget og loddefiske kan inngå som et naturlig supplement til fartøyets drift.</article> <article class="defaultP" margin-top="true">§ 10-2 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Tillatelse etter § 10-1 kan gis til rederi som har deltatt i kolmulefisket ett av de tre siste år.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Tillatelse etter § 10-1 kan gis til ny eier for fortsatt drift med fartøy med tillatelse etter første ledd.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Fiskeridepartementet kan dispensere fra kravet i første ledd for å styrke ringnotmiljøet i næringssvake distrikter.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Foreligger ikke vilkåret i første ledd, kan det gis tillatelse etter § 10-1 når det anses forsvarlig av hensyn til ressursgrunnlaget. Tillatelsen skal gis etter en distriktsmessig behovsprøving.</article> <article class="defaultP" margin-top="true">§ 10-4 tredje ledd annet punktum skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Den kapasitet som er fastsatt etter § 10-3 første ledd for utskiftningsfartøyet (konsesjonskapasitet), kommer også til anvendelse på det ombygde og det nye fartøyet.</article> <article class="defaultP" margin-top="true">§ 12-1 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Fartøy med ringnottillatelse etter forskrift av 2. mars 1979 nr. 1 om adgangen til å delta i fisket med ringnot som er tildelt kvote som ringnotfartøy i fiske etter makrell, taggmakrell (hestmakrell) og sild i Nordsjøen, etter lodde eller norsk vårgytende sild, kan gis tillatelse til å fiske sin kvote med flytetrål. Slik tillatelse kan også gis til fartøy mellom 21,35 og 27,50 meter største lengde som er tildelt kvote av nevnte arter. Ved fiske etter norsk vårgytende sild som nevnt i denne paragraf, er det forbudt å fiske i området innenfor 12 nautiske mil fra grunnlinjene. Fiskeridepartementet kan endre denne paragrafen.</article> <article class="defaultP" margin-top="true">§ 15-1 første ledd skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Har et fartøy vært nyttet til trålfiske i mindre enn 3 måneder i løpet av et sammenhengende tidsrom på 2 år, kan det ikke gis tillatelse til ny eier for fortsatt drift med mindre vilkåret i henholdsvis § 3-2, § 4-2, § 5-3, § 8-3, § 9-2 og § 10-2 foreligger.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-12-04-1110/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>