<!DOCTYPE html><html lang="no"><head><title>Forskrift om skattemessig behandling av leie av flyttbar produksjonsinnretning på kontinentalsokkelen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">FOR-1998-08-18-819</dd><dt class="dokid">DokumentID</dt><dd class="dokid">LTI/forskrift/1998-08-18-819</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 15</dd><dt class="dateInForce">I kraft fra</dt><dd class="dateInForce">1998-08-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-13-35/§3</li></ul></dd><dt class="dateOfPublication">Kunngjort</dt><dd class="dateOfPublication">1998-09-14</dd><dt class="title">Tittel</dt><dd class="title">Forskrift om skattemessig behandling av leie av flyttbar produksjonsinnretning på kontinentalsokkelen.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 18. august 1998 med hjemmel i lov av 13. juni 1975 nr. 35 om skattlegging av undersjøiske petroleumsforekomster mv (petroleumsskatteloven) § 3 bokstav i).</dd><dt class="refid">RefID</dt><dd class="refid">forskrift/1998-08-18-819</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om skattemessig behandling av leie av flyttbar produksjonsinnretning på kontinentalsokkelen.<ul class="tocSubUl"><li>I<ul class="tocSubUl"><li>§ 1. Forskriftens virkeområde</li><li>§ 2. Krav til innretningen</li><li>§ 3. Krav til leieavtalen</li><li>§ 4. Skattemessig fradrag for avskrivninger og friinntekt</li><li>§ 5. Skattemessig fradrag for beregnede rentekostnader</li><li>§ 6. Skattemessig behandling av leiebeløpene</li><li>§ 7. Opphør av leieforholdet</li><li>§ 8. Brudd på vilkår i forskriften</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1998-08-18-819" id="dokument"><h1>Forskrift om skattemessig behandling av leie av flyttbar produksjonsinnretning på kontinentalsokkelen.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-08-18-819/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1998-08-18-819/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Skattepliktig etter petroleumsskatteloven § 5 kan kreve at leie av flyttbar produksjonsinnretning skal følge reglene i denne forskrift på de vilkårene som er angitt. Krav om ligning etter forskriften må fremsettes i leietakers selvangivelse for det år leieperioden starter, og er bindende for hele leieperioden.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Er det flere leietakere til samme innretning, bedømmes hver av dem for seg etter forskriften.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Leietaker kan bare kreve fradrag etter denne forskrift så lenge leieforholdet varer.</article></article><article class="legalArticle" data-lovdata-URL="LTI/forskrift/1998-08-18-819/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Krav til innretningen</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Leieavtalen må gjelde flyttbar produksjonsinnretning. Med flyttbar produksjonsinnretning forstås flyttbar innretning som benyttes til utvinning av petroleumsforekomster, og som ville kvalifisere til avskrivninger etter petroleumsskatteloven § 3 b dersom den var eiet av et selskap som er skattepliktig etter petroleumsskatteloven § 5.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Innretningen kan i leieperioden bare benyttes i virksomhet som er skattepliktig etter petroleumsskatteloven § 5. Innretningen kan ikke være eid i virksomhet som nevnt hos utleier.</article></article><article class="legalArticle" data-lovdata-URL="LTI/forskrift/1998-08-18-819/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Krav til leieavtalen</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Leieavtalen må inngås skriftlig for en fast periode på minst 3 år, og må være begrenset til ren utleie av innretningen. Tilleggsytelser fra utleier, f.eks. vedlikehold, må i tilfelle baseres på separat avtale.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Leieavtalen mellom partene skal dessuten inneholde en angivelse av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/2/punkt/1/" id="kapittel-1-paragraf-3-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/2/punkt/1/ledd/1/" id="kapittel-1-paragraf-3-ledd-2-punkt-1-ledd-1">Leieperioden for leieavtalen.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/2/punkt/2/" id="kapittel-1-paragraf-3-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/2/punkt/2/ledd/1/" id="kapittel-1-paragraf-3-ledd-2-punkt-2-ledd-1">Opprinnelig kostpris for innretningen på utleiers hånd, og den markedsverdi partene legger til grunn at innretningen har ved leieforholdets påbegynnelse.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/2/punkt/3/" id="kapittel-1-paragraf-3-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/2/punkt/3/ledd/1/" id="kapittel-1-paragraf-3-ledd-2-punkt-3-ledd-1">Behandlingen av påkostninger i leieperioden.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/2/punkt/4/" id="kapittel-1-paragraf-3-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/2/punkt/4/ledd/1/" id="kapittel-1-paragraf-3-ledd-2-punkt-4-ledd-1">De enkelte leietakeres deltakerandel i den utvinningstillatelse hvor innretningen skal benyttes.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/2/punkt/5/" id="kapittel-1-paragraf-3-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/2/punkt/5/ledd/1/" id="kapittel-1-paragraf-3-ledd-2-punkt-5-ledd-1">De enkelte leietakeres eventuelle direkte og indirekte eierandel i utleier.</article></article></li></ul></article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Påkostninger på innretningen i leieperioden med eventuell tilhørende økning av leiebeløpene behandles ikke etter reglene i denne forskriften.</article></article><article class="legalArticle" data-lovdata-URL="LTI/forskrift/1998-08-18-819/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Skattemessig fradrag for avskrivninger og friinntekt</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Leietaker kan kreve skattemessig fradrag for avskrivninger etter petroleumsskatteloven § 3 b og friinntekt etter petroleumsskatteloven § 5 fjerde ledd beregnet av grunnlag som fastsatt i annet ledd.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Grunnlaget for beregning av avskrivninger og friinntekt etter første ledd fastsettes til innretningens kostpris på utleiers hånd redusert med 4 prosent lineære avskrivninger årlig fram til leieforholdet påbegynnes, herunder forholdsmessig reduserte avskrivninger for anskaffelsesåret og utleieåret. Dersom skattyter godtgjør at markedsprisen på nevnte tidspunkt ved leie av brukt innretning utvilsomt avviker fra grunnlaget etter dette ledds første punktum, skal slik markedspris i stedet legges til grunn. Dersom ligningsmyndighetene godtgjør at markedsprisen på nevnte tidspunkt ved leie av brukt innretning avviker fra grunnlaget etter dette ledds første punktum, skal slik markedspris i stedet legges til grunn.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">På anmodning fra potensiell leietaker skal Oljeskattenemnda avgi bindende forhåndsuttalelse om markedspris etter annet ledd annet punktum. Dersom kravet til sannsynliggjøring er oppfylt, skal uttalelsen angi innretningens markedspris. Uttalelsen skal gjelde innretningens markedspris på avgjørelsestidspunktet. Forhåndsuttalelse som nevnt i dette ledd er bindende dersom endelig avtale om leieforholdet inngås innen to måneder etter at uttalelsen er avgitt og leietaker ikke har gitt uriktige eller ufullstendige opplysninger. For øvrig gjelder bestemmelsene i forskrift av 22. november 1991 nr. 752 tilsvarende så langt de passer, med unntak av §§ 2 og 3 annet og tredje ledd.</article><article class="legalP" data-absoluteaddress="/kapittel/1/paragraf/4/ledd/4/" id="kapittel-1-paragraf-4-ledd-4">Avskrivninger og friinntekt etter første ledd kan kreves fra og med det året leieforholdet påbegynnes.</article></article><article class="legalArticle" data-lovdata-URL="LTI/forskrift/1998-08-18-819/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Skattemessig fradrag for beregnede rentekostnader</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Leietaker kan årlig kreve skattemessig fradrag etter petroleumsskatteloven § 3 d annet ledd for rentekostnader beregnet etter annet til fjerde ledd. Den andelen av rentekostnadene som henføres til sokkeldistriktet, skal ikke medtas ved anvendelsen av petroleumsskatteloven § 3 h.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Grunnlaget for beregning av rentekostnader etter første ledd settes lik 80 prosent av grunnlaget for beregning av avskrivninger og friinntekt etter § 4, redusert med summen av avdragsdelene av leiebeløpene beregnet etter § 6 første ledd for foregående inntektsår. Grunnlaget for beregning av rentekostnader settes ikke lavere enn null.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Rentekostnadene for inntektsåret settes lik grunnlaget etter annet ledd multiplisert med en normrentesats. Normrentesatsen fastsettes av Finansdepartementet i januar året etter inntektsåret som et gjennomsnitt av renten på statsobligasjoner med 3 års løpetid for inntektsåret og de to foregående inntektsår.</article><article class="legalP" data-absoluteaddress="/kapittel/1/paragraf/5/ledd/4/" id="kapittel-1-paragraf-5-ledd-4">Har leietaker direkte eller indirekte eierandel i utleier, skal rentefradraget etter de foregående ledd reduseres ved å multiplisere med en faktor. Faktoren settes til differansen mellom 1 og eierandel i utleier dividert med deltakerandel i den utvinningstillatelse hvor innretningen benyttes. Rentefradrag etter dette ledd settes ikke lavere enn null.</article></article><article class="legalArticle" data-lovdata-URL="LTI/forskrift/1998-08-18-819/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Skattemessig behandling av leiebeløpene</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Det samlede leiebeløpet det enkelte år fordeles på en rentekostnadsdel beregnet etter § 5 annet og tredje ledd og en resterende avdragsdel.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Når denne forskriften kommer til anvendelse, gis det ikke skattemessig fradrag for leiebeløpene hos leietaker utover det som følger av forskriftens bestemmelser.</article></article><article class="legalArticle" data-lovdata-URL="LTI/forskrift/1998-08-18-819/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Opphør av leieforholdet</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Ved opphør av leieforholdet for den enkelte leietaker, får petroleumsskatteloven § 3 f og § 5 femte ledd tilsvarende anvendelse på dennes leieobjekt.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Ved beregningen av gevinst eller tap settes inngangsverdien for innretningen lik skattemessig nedskrevet verdi etter § 4. Utgangsverdien settes lik grunnlaget for beregning av avskrivninger og friinntekt etter § 4 fratrukket summen av avdragsdelene av leiebeløpene beregnet etter § 6 fram til opphørstidspunktet for leieforholdet. Utgangsverdien settes ikke lavere enn null.</article></article><article class="legalArticle" data-lovdata-URL="LTI/forskrift/1998-08-18-819/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Brudd på vilkår i forskriften</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Ved brudd på vilkår i denne forskrift etter at den er anvendt for leietakeren i et inntektsår, skal det gjennomføres et gevinst- og tapsoppgjør som beskrevet i § 7 annet ledd. Dette gjelder også brudd som leietaker ikke selv har herredømme over.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-08-18-819/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft straks med virkning for leieavtaler inngått fra og med 1. januar 1997.</article></section></main></body></html>