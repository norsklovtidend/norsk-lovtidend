<!DOCTYPE html><html lang="no"><head><title>Forskrift om tilskudd til økologisk landbruk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:52</dd><dt class="legacyID">Datokode</dt><dd class="legacyID">FOR-1998-12-02-1108</dd><dt class="dokid">DokumentID</dt><dd class="dokid">LTI/forskrift/1998-12-02-1108</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 21</dd><dt class="dateInForce">I kraft fra</dt><dd class="dateInForce">1999-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-02-1506</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1998-12-23</dd><dt class="title">Tittel</dt><dd class="title">Forskrift om tilskudd til økologisk landbruk.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 2. desember 1998 med hjemmel i lov av 12. mai 1995 nr. 23 om jord (jordlova) § 3 og § 18 i henhold til jordbruksoppgjøret og etter samråd med Norges Bondelag og Norges Bonde- og Småbrukarlag.</dd><dt class="refid">RefID</dt><dd class="refid">forskrift/1998-12-02-1108</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til økologisk landbruk.<ul class="tocSubUl"><li>I. Generelle bestemmelser<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Vilkår</li></ul></li><li>II. Omleggingstilskudd til økologisk landbruk<ul class="tocSubUl"><li>§ 4. Formål</li><li>§ 5. Vilkår</li><li>§ 6. Tilskudd</li></ul></li><li>III. Arealtilskudd til økologisk landbruk<ul class="tocSubUl"><li>§ 7. Formål</li><li>§ 8. Vilkår</li><li>§ 9. Tilskudd</li></ul></li><li>IV. Avsluttende bestemmelser<ul class="tocSubUl"><li>§ 10. Innsending og behandling av søknader</li><li>§ 11. Kontroll</li><li>§ 12. Tilbakebetaling</li><li>§ 13. Klage</li><li>§ 14. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1998-12-02-1108" id="dokument"><h1>Forskrift om tilskudd til økologisk landbruk.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1998-12-02-1108/KAPITTEL_1" data-partID="k1"><h2>I. Generelle bestemmelser</h2><article class="legalArticle" data-lovdata-URL="LTI/forskrift/1998-12-02-1108/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Formålet med tilskudd til økologisk landbruk er å stimulere til omlegging til økologiske driftsformer og bidra til at etterspørselen etter økologiske produkter dekkes.</article></article><article class="legalArticle" data-lovdata-URL="LTI/forskrift/1998-12-02-1108/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/paragraf/2/punkt/1/" id="kapittel-1-paragraf-2-punkt-1"><span class="data-originalId">1)</span><article class="legalP" data-absoluteaddress="/kapittel/1/paragraf/2/punkt/1/ledd/1/" id="kapittel-1-paragraf-2-punkt-1-ledd-1"><i>Økologisk landbruk:</i> Begrepet økologisk landbruk brukes på samme måte i denne forskriften som i forskrift om produksjon og merking av økologiske landbruksvarer.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/paragraf/2/punkt/2/" id="kapittel-1-paragraf-2-punkt-2"><span class="data-originalId">2)</span><article class="legalP" data-absoluteaddress="/kapittel/1/paragraf/2/punkt/2/ledd/1/" id="kapittel-1-paragraf-2-punkt-2-ledd-1"><i>Landbrukseiendom, driftsenhet, bruker, jordbruksareal:</i> Definisjonene i § 2 i generell forskrift om produksjonstilskudd i jordbruket gjelder.</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/paragraf/2/punkt/3/" id="kapittel-1-paragraf-2-punkt-3"><span class="data-originalId">3)</span><article class="legalP" data-absoluteaddress="/kapittel/1/paragraf/2/punkt/3/ledd/1/" id="kapittel-1-paragraf-2-punkt-3-ledd-1"><i>Karenstid, karensareal:</i> Med karenstid menes tiden fra påbegynt omlegging av et areal til arealet kan godkjennes som økologisk drevet areal. Arealet defineres i karenstiden som karensareal.</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/1/paragraf/2/punkt/4/" id="kapittel-1-paragraf-2-punkt-4"><span class="data-originalId">4)</span><article class="legalP" data-absoluteaddress="/kapittel/1/paragraf/2/punkt/4/ledd/1/" id="kapittel-1-paragraf-2-punkt-4-ledd-1"><i>Areal:</i> Areal klassifiseres etter forskrift om produksjon og merking av økologiske landbruksvarer, og foregående vekstsesong legges til grunn. Som grunnlag for beregning av omleggingstilskudd til økologisk landbruk brukes karensareal. Som grunnlag for beregning av arealtilskudd til økologisk landbruk brukes areal som er ferdig omlagt til økologisk drift.</article></article></li><li data-li-identifier="5)" data-name="5)"><article class="listArticle" data-absoluteaddress="/kapittel/1/paragraf/2/punkt/5/" id="kapittel-1-paragraf-2-punkt-5"><span class="data-originalId">5)</span><article class="legalP" data-absoluteaddress="/kapittel/1/paragraf/2/punkt/5/ledd/1/" id="kapittel-1-paragraf-2-punkt-5-ledd-1"><i>Økologiske produkter:</i> Med økologiske produkter menes produkter som er produsert etter forskrift for produksjon og merking av økologiske landbruksvarer og som er godkjent som økologisk av gjeldende kontrollmyndighet.</article></article></li></ul></article><article class="legalArticle" data-lovdata-URL="LTI/forskrift/1998-12-02-1108/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Bestemmelsene i generell forskrift for produksjonstilskudd i jordbruket og forskrift for areal- og kulturlandskapstilskudd gjelder dersom ikke annet er bestemt i denne forskrift.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Produksjonen skal tilfredsstille bestemmelsene i forskrift om produksjon og merking av økologiske landbruksvarer.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1998-12-02-1108/KAPITTEL_2" data-partID="k2"><h2>II. Omleggingstilskudd til økologisk landbruk</h2><article class="legalArticle" data-lovdata-URL="LTI/forskrift/1998-12-02-1108/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Formål</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Omleggingstilskudd er en kompensasjon for økte kostnader og avlingsnedgang i forbindelse med omlegging til økologisk landbruk.</article></article><article class="legalArticle" data-lovdata-URL="LTI/forskrift/1998-12-02-1108/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">For at det skal gis omleggingstilskudd, må arealet være kontrollert og klassifisert som karensareal vekstsesongen før søknadsomgangen.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Dersom det skal kunne gis omleggingstilskudd for leid areal, må det foreligge skriftlig leieavtale for en tidsperiode som strekker seg minst 3 år utover karenstiden.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Det kan ikke gis omleggingstilskudd for samme areal mer enn en gang uten at utbetalt omleggingstilskudd er tilbakebetalt og det er gått minst 10 år siden siste utbetaling av omleggingstilskuddet. Ved eier-/brukerskifte kan det gis omleggingstilskudd forutsatt at arealet ikke er drevet økologisk siste 10 år.</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Det forutsettes at arealet det er gitt tilskudd til drives økologisk i minst 3 år etter at det er godkjent som økologisk areal første gang.</article><article class="legalP" data-absoluteaddress="/kapittel/2/paragraf/2/ledd/5/" id="kapittel-2-paragraf-2-ledd-5">Det skal legges fram en plan over arealbruken og produksjonen, samt en plan for avsetning av økologiske produkter. Fylkesmannen kan redusere arealet som legges til grunn for beregning av tilskuddet, eller avslå søknaden, dersom opplegget for omlegging ikke ansees gjennomførbart eller markedsmessig forsvarlig.</article></article><article class="legalArticle" data-lovdata-URL="LTI/forskrift/1998-12-02-1108/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tilskudd</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Omleggingstilskudd gis som et engangstilskudd for karensareal.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Satsene blir fastsatt i jordbruksoppgjøret.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1998-12-02-1108/KAPITTEL_3" data-partID="k3"><h2>III. Arealtilskudd til økologisk landbruk</h2><article class="legalArticle" data-lovdata-URL="LTI/forskrift/1998-12-02-1108/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Formål</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Arealtilskudd skal bidra til å opprettholde økologiske driftsformer og produksjon av økologiske produkter.</article></article><article class="legalArticle" data-lovdata-URL="LTI/forskrift/1998-12-02-1108/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Vilkår</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">For at det skal gis arealtilskudd må arealet være kontrollert og klassifisert som økologisk areal vekstsesongen før søknadsomgangen.</article></article><article class="legalArticle" data-lovdata-URL="LTI/forskrift/1998-12-02-1108/§9" data-name="§9" data-partID="§9" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tilskudd</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Arealtilskuddet gis som et årlig tilskudd for areal som er ferdig omlagt til økologisk drift.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Satsene blir fastsatt i jordbruksoppgjøret.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1998-12-02-1108/KAPITTEL_4" data-partID="k4"><h2>IV. Avsluttende bestemmelser</h2><article class="legalArticle" data-lovdata-URL="LTI/forskrift/1998-12-02-1108/§10" data-name="§10" data-partID="§10" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Innsending og behandling av søknader</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Søknadsfristen er 20. januar. Søknaden sendes om kommunen til fylkesmannen. Kommunen skal kontrollere at nødvendige vedlegg er korrekt utfylt og følger søknaden. Fylkesmannen avgjør søknaden.</article></article><article class="legalArticle" data-lovdata-URL="LTI/forskrift/1998-12-02-1108/§11" data-name="§11" data-partID="§11" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Debio er av Statens landbrukstilsyn delegert ansvar for kontroll etter forskrift om produksjon og merking av økologiske landbruksvarer. Søkeren må holde de frister som kontrollorganet setter for sin behandling i forbindelse med inspeksjon og oppfølging av driftsreglene for økologisk landbruksproduksjon.</article></article><article class="legalArticle" data-lovdata-URL="LTI/forskrift/1998-12-02-1108/§12" data-name="§12" data-partID="§12" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tilbakebetaling</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Dersom et bruk innenfor en periode på 3 år etter at karenstiden er over, ikke følger driftsreglene for økologisk landbruksproduksjon på areal det er gitt tilskudd til, gir dette grunnlag for tilbakebetaling av omleggingstilskuddet. Det samme gjelder dersom eierskifte, driftsovertakelse og opphør av forpaktning/leieavtaler medfører brudd i driftsreglene. Kravet om tilbakebetaling rettes mot den bruker som har mottatt omleggingstilskuddet.</article></article><article class="legalArticle" data-lovdata-URL="LTI/forskrift/1998-12-02-1108/§13" data-name="§13" data-partID="§13" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Klage</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Vedtak som er gjort av fylkesmannens landbruksavdeling i medhold av denne forskriften, kan påklages til Statens Kornforretning etter lov av 10. februar 1967 om behandling av forvaltningssaker, kapittel VI.</article></article><article class="legalArticle" data-lovdata-URL="LTI/forskrift/1998-12-02-1108/§14" data-name="§14" data-partID="§14" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Forskriften gjelder fra 1. januar 1999. Samtidig oppheves forskrift av 2. desember 1997 nr. 1506 om tilskudd til økologisk landbruk.</article></article></section></main></body></html>