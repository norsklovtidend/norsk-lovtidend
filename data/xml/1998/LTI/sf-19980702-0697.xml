<!DOCTYPE html><html lang="no"><head><title>Forskrift om tilskudd til dyr på utmarksbeite.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:11</dd><dt class="legacyID">Datokode</dt><dd class="legacyID">FOR-1998-07-02-697</dd><dt class="dokid">DokumentID</dt><dd class="dokid">LTI/forskrift/1998-07-02-697</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 13</dd><dt class="dateInForce">I kraft fra</dt><dd class="dateInForce">1998-07-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1998-08-05</dd><dt class="title">Tittel</dt><dd class="title">Forskrift om tilskudd til dyr på utmarksbeite.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 2. juli 1998 etter samråd med Norges Bondelag og Norsk Bonde- og Småbrukarlag og med hjemmel i lov av 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/1998-07-02-697</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til dyr på utmarksbeite.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Vilkår</li><li>§ 4. Tilskuddet</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1998-07-02-697" id="dokument"><h1>Forskrift om tilskudd til dyr på utmarksbeite.</h1><article class="legalArticle" data-lovdata-URL="LTI/forskrift/1998-07-02-697/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med tilskudd til dyr på utmarksbeite er å stimulere til bruk og pleie av kulturlandskapet i utmarka.</article></article><article class="legalArticle" data-lovdata-URL="LTI/forskrift/1998-07-02-697/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskuddet omfatter melkekyr, ammekyr, ungdyr av storfe, hester, sauer, lam, geiter og kje.</article></article><article class="legalArticle" data-lovdata-URL="LTI/forskrift/1998-07-02-697/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Vilkårene i den generelle forskriften om produksjonstilskudd i jordbruket må være oppfylt. Det er et krav at dyrene oppholder seg minst 8 uker i utmark, og at slik utnyttelse av beite går inn som en naturlig del av driftsopplegget på landbrukseiendommen. Det er en forutsetning at brukeren selv eier dyrene eller er berettiget til eget tilskudd til husdyr for de dyrene som oppholder seg i utmarka.</article></article><article class="legalArticle" data-lovdata-URL="LTI/forskrift/1998-07-02-697/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskuddet</span></h2><article class="defaultP">1. <i>Tilskuddet</i></article><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tilskuddet blir gitt etter satser pr. dyr. Satsene blir fastsatt av Statens Kornforretning på grunnlag av bevilgningen, foreløpige satser og oppgavene i søknadene. For 1998/99 er det fastsatt følgende foreløpige satser:</article> <article class="defaultP" margin-top="true"><i>Tabell 1: Tilskudd til dyr på utmarksbeite, foreløpige satser, kr. pr. dyr</i><table><tbody><tr><td data-text-align="left" data-vertical-align="top">Dyreslag</td><td data-text-align="left" data-vertical-align="top">Intervall</td><td data-text-align="left" data-vertical-align="top">Sats i kr. pr. dyr</td></tr><tr><td data-text-align="left" data-vertical-align="top">Kyr, storfe, hester</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">(kode 410, 420 og 450)</td><td data-text-align="left" data-vertical-align="top">Alle</td><td data-text-align="left" data-vertical-align="top">210</td></tr><tr><td data-text-align="left" data-vertical-align="top">Sauer, lam, geiter (kode 430 og 440)</td><td data-text-align="left" data-vertical-align="top">1-100</td><td data-text-align="left" data-vertical-align="top"> 80</td></tr><tr><td data-text-align="left" data-vertical-align="top" /><td data-text-align="left" data-vertical-align="top">over 100 dyr</td><td data-text-align="left" data-vertical-align="top"> 20</td></tr></tbody></table></article> <article class="defaultP" margin-top="true">2. <i>Tilskudd ved nedslakting pålagt av veterinærmyndighet</i></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Ved fullstendig nedslakting pålagt av veterinærmyndigheten med hjemmel i husdyrloven beregnes og utbetales tilskudd til dyr på utmarksbeite oppgitt på søknadsskjema pr. 31. juli før nedslakting. Det kan utbetales tilskudd på dette grunnlaget i inntil 3 år fra pålagt oppholdsperiode er over. Etter at pålagt oppholdsperiode er over er det en forutsetning at det er startet opp igjen med samme husdyrproduksjon på driftsenheten som før nedslakting.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Det samme gjelder ved utslakting som skjer som følge av restriksjoner pålagt av veterinærmyndigheten. Også brukere som inngår en frivillig nedslaktingsavtale med veterinærmyndigheten, inngår i ordningen.</article></article><article class="legalArticle" data-lovdata-URL="LTI/forskrift/1998-07-02-697/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriften gjelder fra 2. juli 1998.</article></article></main></body></html>