<!DOCTYPE html><html lang="no"><head><title>Forskrifter om handel utenom fast utsalgssted overfor forbruker, Vardø kommune, Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:51</dd><dt class="legacyID">Datokode</dt><dd class="legacyID">FOR-1998-06-19-642</dd><dt class="dokid">DokumentID</dt><dd class="dokid">LTII/forskrift/1998-06-19-642</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 8</dd><dt class="dateInForce">I kraft fra</dt><dd class="dateInForce">1998-06-19</dd><dt class="appliesTo">Gjelder for</dt><dd class="appliesTo">Vardø kommune, Finnmark</dd><dt class="basedOn">Hjemmel</dt><dd class="basedOn"><ul><li>lov/1980-06-06-21</li></ul></dd><dt class="dateOfPublication">Kunngjort</dt><dd class="dateOfPublication">1998-07-31</dd><dt class="titleShort">Korttittel</dt><dd class="titleShort">Forskrifter om handel, Vardø</dd><dt class="title">Tittel</dt><dd class="title">Forskrifter om handel utenom fast utsalgssted overfor forbruker, Vardø kommune, Finnmark.</dd><dt class="miscInformation">Annet om dokumentet</dt><dd class="miscInformation">Fastsatt av Vardø bystyre 3. mars 1998 med hjemmel i lov av 6. juni 1980 nr. 21 om handelsvirksomhet. Stadfestet av fylkesmannen i Finnmark 19. juni 1998.</dd><dt class="refid">RefID</dt><dd class="refid">forskrift/1998-06-19-642</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrifter om handel utenom fast utsalgssted overfor forbruker, Vardø kommune, Finnmark.<ul class="tocSubUl"><li>Kap I. Alminnelig bestemmelser<ul class="tocSubUl"><li>§ 1-1.</li><li>§ 1-2.</li></ul></li><li>Kap II. Torghandel<ul class="tocSubUl"><li>§ 2-1.</li><li>§ 2-2.</li><li>§ 2-3.</li><li>§ 2-4.</li><li>§ 2-5.</li><li>§ 2-6.</li><li>§ 2-7. Generelle regler</li></ul></li><li>Kap III. Oppsøkende handelsvirksomhet<ul class="tocSubUl"><li>§ 3-1.</li><li>§ 3-2.</li><li>§ 3-3.</li></ul></li><li>Kap IV. Handel med brukte og kasserte ting.</li><li>Kap V. Dispensasjon</li><li>Kap VI. Straff</li><li>Kap VII. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1998-06-19-642" id="dokument"><h1>Forskrifter om handel utenom fast utsalgssted overfor forbruker, Vardø kommune, Finnmark.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1998-06-19-642/KAPITTEL_1" data-partID="k1"><h2>Kap I. Alminnelig bestemmelser</h2><article class="legalArticle" data-lovdata-URL="LTII/forskrift/1998-06-19-642/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskriften gjelder handel utenom fast utsalgsted overfor forbruker i Vardø kommune.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Som fast utsalgssted regnes lokale hvor det drives handelsvirksomhet av stasjonær og regelmessig karakter.</article></article><article class="legalArticle" data-lovdata-URL="LTII/forskrift/1998-06-19-642/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Foretak som ønsker å drive næringsvirksomhet er registreringspliktige i Foretaksregistret.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1998-06-19-642/KAPITTEL_2" data-partID="k2"><h2>Kap II. Torghandel</h2><article class="legalArticle" data-lovdata-URL="LTII/forskrift/1998-06-19-642/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Melding om slik handel skal gis til Rådmann eller stedfortreder.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Torgavgift på kr. 100,- pr. dag betales i ekspedisjonen på Rådhuset, før slikt salg finner sted. Avgiften kan reguleres årlig av Vardø bystyre.</article></article><article class="legalArticle" data-lovdata-URL="LTII/forskrift/1998-06-19-642/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Handelen skal foregå fra plass avtalt med kommunen eller etter avtale med grunneier.</article></article><article class="legalArticle" data-lovdata-URL="LTII/forskrift/1998-06-19-642/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Torghandel er tillatt på følgende tider:<table><tbody><tr><td data-text-align="left" data-vertical-align="top">Mandag – Fredag</td><td data-text-align="left" data-vertical-align="top">kl. 08:00 – 20:00.</td></tr><tr><td data-text-align="left" data-vertical-align="top">Lørdag</td><td data-text-align="left" data-vertical-align="top">kl. 08:00 – 18:00.</td></tr><tr><td data-text-align="left" data-vertical-align="top">Søndag (1. juni – 31. august)</td><td data-text-align="left" data-vertical-align="top">kl. 14:00 – 19:00.</td></tr></tbody></table></article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Torghandel er ikke tillatt på søndager, helligdager eller off. høytidsdager. Påske-, pinse-, jul- eller nyttårsaften er torghandel ikke tillatt etter kl. 15:00.</article></article><article class="legalArticle" data-lovdata-URL="LTII/forskrift/1998-06-19-642/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Rådmannen kan under særlig omstendigheter fravike reguleringene av tidsbestemmelsene.</article></article><article class="legalArticle" data-lovdata-URL="LTII/forskrift/1998-06-19-642/§2-5" data-name="§2-5" data-partID="§2-5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Humanitære og politiske organisasjoner, idrettslag o.l. fritas for torgavgift.</article></article><article class="legalArticle" data-lovdata-URL="LTII/forskrift/1998-06-19-642/§2-6" data-name="§2-6" data-partID="§2-6" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Selger plikter selv å innhente nødvendige tillatelser fra næringsmiddeltilsynet for Øst-Finnmark, Vadsø.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Ved lotteri og tombola skal det foreligge tillatelse fra politiet.</article></article><article class="legalArticle" data-lovdata-URL="LTII/forskrift/1998-06-19-642/§2-7" data-name="§2-7" data-partID="§2-7" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Generelle regler</span></h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Ved salgstidens slutt skal salgsstedet ryddes for utstyr og avfall.</article><article class="legalP" data-absoluteaddress="/kapittel/2/paragraf/7/ledd/2/" id="kapittel-2-paragraf-7-ledd-2">Tomgangskjøring av kjøretøy er ikke tillatt.</article><article class="legalP" data-absoluteaddress="/kapittel/2/paragraf/7/ledd/3/" id="kapittel-2-paragraf-7-ledd-3">Torghandelen skal ikke være til hinder for bevegelseshemmede.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1998-06-19-642/KAPITTEL_3" data-partID="k3"><h2>Kap III. Oppsøkende handelsvirksomhet</h2><article class="legalArticle" data-lovdata-URL="LTII/forskrift/1998-06-19-642/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Oppsøkende handelsvirksomhet utenom fast utsalgssted omfatter salgsformer hvor selger aktivt oppsøker potensielle kunder.</article></article><article class="legalArticle" data-lovdata-URL="LTII/forskrift/1998-06-19-642/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Alle foretak som akter å drive oppsøkende handelsvirksomhet utenom fast utsalgssted overfor forbruker er registreringspliktig. Registrering skal skje hos fylkesmannen i det fylket hvor foretaket har sitt forretningssted.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Registreringsbevis fra fylkesmannen skal uoppfordret forevises kjøperen.</article></article><article class="legalArticle" data-lovdata-URL="LTII/forskrift/1998-06-19-642/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Oppsøkende handelsvirksomhet utenom fast utsalgssted med dagligvarer er ikke tillatt, med unntak av grønnsaker, poteter, frukt og bær i sin naturlige form.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1998-06-19-642/KAPITTEL_4" data-partID="k4"><h2>Kap IV. Handel med brukte og kasserte ting.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Handelsvirksomhet med brukte og kasserte ting, herunder brukte kunstgjenstander og antikviteter, krever tillatelse fra politiet.</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Jfr. Lov om handelsvirksomhet 6. juni 1980 nr. 21, § 4-1, 1. ledd.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1998-06-19-642/KAPITTEL_5" data-partID="k5"><h2>Kap V. Dispensasjon</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Rådmannen kan gi dispensasjon fra bestemmelsene i forskriftene, med unntak av kap III og IV.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1998-06-19-642/KAPITTEL_6" data-partID="k6"><h2>Kap VI. Straff</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Overtredelse av forskriften eller påbud rammes av lov om handelsvirksomhet av 6. juni 1980 nr. 21, § 5-1.</article><article class="legalP" data-absoluteaddress="/kapittel/6/ledd/2/" id="kapittel-6-ledd-2">Rådmannen delegeres myndighet for anmeldelse av overtredelse.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1998-06-19-642/KAPITTEL_7" data-partID="k7"><h2>Kap VII. Ikrafttredelse</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Denne forskriften trer i kraft etter at fylkesmannens godkjenning foreligger.</article></section></main></body></html>