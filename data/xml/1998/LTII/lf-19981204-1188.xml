<!DOCTYPE html><html lang="no"><head><title>Forskrift om freding av Havrå som kulturmiljø, Osterøy kommune, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:12</dd><dt class="legacyID">Datokode</dt><dd class="legacyID">FOR-1998-12-04-1188</dd><dt class="dokid">DokumentID</dt><dd class="dokid">LTII/forskrift/1998-12-04-1188</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 13</dd><dt class="dateInForce">I kraft fra</dt><dd class="dateInForce">1998-12-04</dd><dt class="appliesTo">Gjelder for</dt><dd class="appliesTo">Osterøy kommune, Hordaland.</dd><dt class="basedOn">Hjemmel</dt><dd class="basedOn"><ul><li>lov/1978-06-09-50/§15</li><li>lov/1978-06-09-50/§20</li><li>lov/1978-06-09-50/§15a</li><li>lov/1978-06-09-50/§16</li><li>lov/1978-06-09-50/§17</li><li>lov/1978-06-09-50/§18</li><li>lov/1978-06-09-50/§21</li></ul></dd><dt class="dateOfPublication">Kunngjort</dt><dd class="dateOfPublication">1998-12-23</dd><dt class="titleShort">Korttittel</dt><dd class="titleShort">Forskrift om Havrå kulturmiljø, Osterøy</dd><dt class="title">Tittel</dt><dd class="title">Forskrift om freding av Havrå som kulturmiljø, Osterøy kommune, Hordaland.</dd><dt class="miscInformation">Annet om dokumentet</dt><dd class="miscInformation">Fastsett ved kgl. res. 4. desember 1998 med heimel i lov av 9. juni 1978 nr. 50 om kulturminner § 15 og § 20, jf. §§ 15a – 18 og § 21. Fremja av Miljøverndepartementet.</dd><dt class="refid">RefID</dt><dd class="refid">forskrift/1998-12-04-1188</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om freding av Havrå som kulturmiljø, Osterøy kommune, Hordaland.<ul class="tocSubUl"><li>Del 1. Generelle reglar<ul class="tocSubUl"><li>I</li><li>II</li><li>III</li></ul></li><li>Del 2. Kulturmiljø freda etter § 20<ul class="tocSubUl"><li>IV</li><li>V</li><li>VI</li></ul></li><li>Del 3. Freda bygningar etter § 15<ul class="tocSubUl"><li>VII</li><li>VIII</li><li>IX</li></ul></li><li>Del 4. Forvaltningstyresmakt, ikraftsetjing o.a.<ul class="tocSubUl"><li>X</li><li>XI</li><li>XII</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1998-12-04-1188" id="dokument"><h1>Forskrift om freding av Havrå som kulturmiljø, Osterøy kommune, Hordaland.</h1><section class="section" data-name="del1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1998-12-04-1188/KAPITTEL_1" data-partID="k1"><h2>Del 1. Generelle reglar</h2><section class="section" data-name="kapI" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTII/forskrift/1998-12-04-1188/KAPITTEL_1-1" data-partID="k1-1"><h3 data-text-align="center">I</h3><article class="legalP" data-absoluteaddress="/kapittel/1/kapittel/1/ledd/1/" id="kapittel-1-kapittel-1-ledd-1">I medhald av lov av 9. juni 1978 nr 50 om kulturminner §§ 15 og 20, jf §§ 15a – 18 og 21, er eit kulturmiljø og enkeltbygningar innanfor eit område på Havrå i Osterøy kommune, Hordaland fylke, freda som eit kulturmiljø ved kongeleg resolusjon av 4. desember 1998 under namnet «Havrå kulturmiljø».</article></section><section class="section" data-name="kapII" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTII/forskrift/1998-12-04-1188/KAPITTEL_1-2" data-partID="k1-2"><h3 data-text-align="center">II</h3><article class="legalP" data-absoluteaddress="/kapittel/1/kapittel/2/ledd/1/" id="kapittel-1-kapittel-2-ledd-1">Det freda området femnar om følgjande gnr/bnr i Osterøy kommune: 68/1-17.</article><article class="legalP" data-absoluteaddress="/kapittel/1/kapittel/2/ledd/2/" id="kapittel-1-kapittel-2-ledd-2">Fredingsområde dekkjer eit areal på omlag 2000 dekar.</article><article class="legalP" data-absoluteaddress="/kapittel/1/kapittel/2/ledd/3/" id="kapittel-1-kapittel-2-ledd-3">Følgjande eigedomar har enkeltbygningar freda etter kulturminnelova § 15 innanfor området:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/kapittel/2/ledd/3/punkt/1/" id="kapittel-1-kapittel-2-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/1/kapittel/2/ledd/3/punkt/1/ledd/1/" id="kapittel-1-kapittel-2-ledd-3-punkt-1-ledd-1">Felles tørkehus, gnr. 68, bnr. 7, 8 og 9 (bygning 25 på tunplan).</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/2/ledd/3/punkt/2/" id="kapittel-1-kapittel-2-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/1/kapittel/2/ledd/3/punkt/2/ledd/1/" id="kapittel-1-kapittel-2-ledd-3-punkt-2-ledd-1">Saue-/geiteflor (utløe), gnr. 68, bnr. 8 (bygning 27 på tunplan).</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/kapittel/2/ledd/3/punkt/3/" id="kapittel-1-kapittel-2-ledd-3-punkt-3"><span class="data-originalId">3.</span><article class="legalP" data-absoluteaddress="/kapittel/1/kapittel/2/ledd/3/punkt/3/ledd/1/" id="kapittel-1-kapittel-2-ledd-3-punkt-3-ledd-1">Saue-/geiteflor (utløe), gnr. 68, bnr. 9 (bygning 28 på tunplan).</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/kapittel/2/ledd/3/punkt/4/" id="kapittel-1-kapittel-2-ledd-3-punkt-4"><span class="data-originalId">4.</span><article class="legalP" data-absoluteaddress="/kapittel/1/kapittel/2/ledd/3/punkt/4/ledd/1/" id="kapittel-1-kapittel-2-ledd-3-punkt-4-ledd-1">Norestova, gnr. 68, bnr. 5 (bygning 14 på tunplan).</article></article></li></ul></article><article class="legalP" data-absoluteaddress="/kapittel/1/kapittel/2/ledd/4/" id="kapittel-1-kapittel-2-ledd-4">Dei freda bygningane si plassering er vist på kart 2 for tunet, datert Miljøverndepartementet desember 1998.</article><article class="legalP" data-absoluteaddress="/kapittel/1/kapittel/2/ledd/5/" id="kapittel-1-kapittel-2-ledd-5">Grensene for kulturmiljøet er vist på kart 1 i målestokk 1:7000, datert Miljøverndepartementet desember 1998. Dei nøyaktige grensene for kulturmiljøet skal merkast av i marka, og knekkpunkta bør koordinatfestast.</article><article class="legalP" data-absoluteaddress="/kapittel/1/kapittel/2/ledd/6/" id="kapittel-1-kapittel-2-ledd-6">Kart og forskrift om freding finst i Osterøy kommune, hos Hordaland fylkeskommune, hos Riksantikvaren og i Miljøverndepartementet.</article></section><section class="section" data-name="kapIII" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTII/forskrift/1998-12-04-1188/KAPITTEL_1-3" data-partID="k1-3"><h3 data-text-align="center">III</h3><article class="legalP" data-absoluteaddress="/kapittel/1/kapittel/3/ledd/1/" id="kapittel-1-kapittel-3-ledd-1">Føremålet med fredinga er å ta vare på og sikre eit nasjonalt kulturhistorisk og arkitektonisk eineståande fjordgardsanlegg, slik Havrå står fram med eit heilskapleg vestnorsk klyngetun med tilliggjande landbrukslandskap, og der jorda aldri har vore undergitt eit samla jordskifte. Målet er å ta vare på dette kulturmiljøet som ein historisk referanse og ei kjelde til kunnskap og forsking om levekår og driftsform knytt til det førindustrielle landbruket med tilhøyrande binæringar, og å sikra opplevingsverdien av Havrå med innmark og utmark.</article></section></section><section class="section" data-name="del2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1998-12-04-1188/KAPITTEL_2" data-partID="k2"><h2>Del 2. Kulturmiljø freda etter § 20</h2><section class="section" data-name="kapIV" data-section-type="default" data-absoluteaddress="/kapittel/2/kapittel/1/" id="kapittel-2-kapittel-1" data-lovdata-URL="LTII/forskrift/1998-12-04-1188/KAPITTEL_2-1" data-partID="k2-1"><h3 data-text-align="center">IV</h3><article class="legalP" data-absoluteaddress="/kapittel/2/kapittel/1/ledd/1/" id="kapittel-2-kapittel-1-ledd-1">For kulturmiljøet som er freda etter § 20 gjeld følgjande reglar:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/kapittel/1/ledd/1/punkt/1/" id="kapittel-2-kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/kapittel/1/ledd/1/punkt/1/ledd/1/" id="kapittel-2-kapittel-1-ledd-1-punkt-1-ledd-1">I det freda området må det ikkje utan særskilt løyve frå forvaltningsstyresmakta iverksettjast tiltak eller bruksendringar som kan endre eller innverke på kulturhistoriske, arkitektoniske eller landskapsmessige verdiar eller på annan måte motverke føremålet med fredinga.</article><article class="legalP" data-absoluteaddress="/kapittel/2/kapittel/1/ledd/1/punkt/1/ledd/2/" id="kapittel-2-kapittel-1-ledd-1-punkt-1-ledd-2">Døme på slike tiltak er:</article><article class="legalP" data-absoluteaddress="/kapittel/2/kapittel/1/ledd/1/punkt/1/ledd/3/" id="kapittel-2-kapittel-1-ledd-1-punkt-1-ledd-3">Oppføring av bygningar, tilbygg, anlegg, brakker, gjerde og andre faste innretningar, oppstilling av campingvogner, ny belysning og belegning, heil eller delvis riving av bygningar og bygging av andre tekniske anlegg, murar og gjerde, bygging eller utviding av vegar eller parkeringsplassar, nye landbruksvegar, bakkeplanering, uttak og oppfylling av masse og andre inngrep i landskapet, drenering og anna form for tørrlegging, fjerning, tildekking eller flytting av kulturminne, skogplanting, juletreplanting og pyntegrønt, og avfallsdeponering. Det kan heller ikkje frådelast eller bortfestast grunn til verksemd som kan medføre slike inngrep. Opplistinga er ikkje uttømmande.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/kapittel/1/ledd/1/punkt/2/" id="kapittel-2-kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/kapittel/1/ledd/1/punkt/2/ledd/1/" id="kapittel-2-kapittel-1-ledd-1-punkt-2-ledd-1">På bygningar og andre kulturminne er det ikkje tillate å endre ytre detaljar, fargar og materialar.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/kapittel/1/ledd/1/punkt/3/" id="kapittel-2-kapittel-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/kapittel/1/ledd/1/punkt/3/ledd/1/" id="kapittel-2-kapittel-1-ledd-1-punkt-3-ledd-1">Motorferdsel utanfor eksisterande offentleg og privat veg og parkeringsplassar er ikkje tillate, sjå likevel føresegna i kap V nr 5 og VI nr 5.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/kapittel/1/ledd/1/punkt/4/" id="kapittel-2-kapittel-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/kapittel/1/ledd/1/punkt/4/ledd/1/" id="kapittel-2-kapittel-1-ledd-1-punkt-4-ledd-1">Organisert verksemd og ferdsel som ikkje følgjer eksisterande vegar og stiar er ikkje tillate. Dette gjeld ikkje grunneigar/rettshavar/gardsstyrar sin ferdsel.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/2/kapittel/2/" id="kapittel-2-kapittel-2" data-lovdata-URL="LTII/forskrift/1998-12-04-1188/KAPITTEL_2-2" data-partID="k2-2"><h3 data-text-align="center">V</h3><article class="legalP" data-absoluteaddress="/kapittel/2/kapittel/2/ledd/1/" id="kapittel-2-kapittel-2-ledd-1">Reglane i kap IV er ikkje til hinder for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/kapittel/2/ledd/1/punkt/1/" id="kapittel-2-kapittel-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/kapittel/2/ledd/1/punkt/1/ledd/1/" id="kapittel-2-kapittel-2-ledd-1-punkt-1-ledd-1">Gjennomføring av militær operativ verksemd og tiltak i samband med ambulanse-, rednings-, politi-, brannvern-, oppsyns-, skjøtsels- og forvaltningsverksemd.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/kapittel/2/ledd/1/punkt/2/" id="kapittel-2-kapittel-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/kapittel/2/ledd/1/punkt/2/ledd/1/" id="kapittel-2-kapittel-2-ledd-1-punkt-2-ledd-1">Istandsetjing og vedlikehald av bygningar og andre kulturminne som vert utført etter tradisjonell metode og teknikk med materiale og dimensjonar tilpassa objektet og perioden si eigenart ein månad etter at forvaltningsstyresmakta er varsla. (For dei bygningane som er freda etter § 15, sjå kap. VIII).</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/kapittel/2/ledd/1/punkt/3/" id="kapittel-2-kapittel-2-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/kapittel/2/ledd/1/punkt/3/ledd/1/" id="kapittel-2-kapittel-2-ledd-1-punkt-3-ledd-1">Uttak av tømmer som ikkje er i strid med føremålet med fredinga etter at forvaltningsstyresmakta er varsla. Uttak av tømmer til eige bruk kan skje utan slik varsel.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/kapittel/2/ledd/1/punkt/4/" id="kapittel-2-kapittel-2-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/kapittel/2/ledd/1/punkt/4/ledd/1/" id="kapittel-2-kapittel-2-ledd-1-punkt-4-ledd-1">Rydding av beite og stiar som er utsette for gjengroing, og styving av tre.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/2/kapittel/2/ledd/1/punkt/5/" id="kapittel-2-kapittel-2-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/2/kapittel/2/ledd/1/punkt/5/ledd/1/" id="kapittel-2-kapittel-2-ledd-1-punkt-5-ledd-1">Motorisert ferdsel på eksisterande offentleg og privat veg og parkeringsplassar, sjå likevel føresegna kap IV nr 3 og VI nr 5.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/2/kapittel/2/ledd/1/punkt/6/" id="kapittel-2-kapittel-2-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/2/kapittel/2/ledd/1/punkt/6/ledd/1/" id="kapittel-2-kapittel-2-ledd-1-punkt-6-ledd-1">Organisert ferdsel i undervisningssamanhang av universitetet, høgskular, skular og barnehagar som ikkje medfører vesentleg slitasje på området.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/2/kapittel/2/ledd/1/punkt/7/" id="kapittel-2-kapittel-2-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/2/kapittel/2/ledd/1/punkt/7/ledd/1/" id="kapittel-2-kapittel-2-ledd-1-punkt-7-ledd-1">Tradisjonell drift av inn- og utmark, inklusive oppsettjing av lette og flyttbare beitegjerde.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/2/kapittel/2/ledd/1/punkt/8/" id="kapittel-2-kapittel-2-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/2/kapittel/2/ledd/1/punkt/8/ledd/1/" id="kapittel-2-kapittel-2-ledd-1-punkt-8-ledd-1">Beite som på tidspunktet for fredinga.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/2/kapittel/2/ledd/1/punkt/9/" id="kapittel-2-kapittel-2-ledd-1-punkt-9"><span class="data-originalId">9.</span><article class="legalP" data-absoluteaddress="/kapittel/2/kapittel/2/ledd/1/punkt/9/ledd/1/" id="kapittel-2-kapittel-2-ledd-1-punkt-9-ledd-1">Snøbrøyting og vanleg vedlikehald av eksisterande fylkesveg som m.a. grusing, skraping av vegen, asfaltering, kantskjering, under føresetnaden av at den opprinnelege vegstandarden med bredde og linjeføring ikkje blir endra.</article></article></li><li data-li-identifier="10." data-name="10."><article class="listArticle" data-absoluteaddress="/kapittel/2/kapittel/2/ledd/1/punkt/10/" id="kapittel-2-kapittel-2-ledd-1-punkt-10"><span class="data-originalId">10.</span><article class="legalP" data-absoluteaddress="/kapittel/2/kapittel/2/ledd/1/punkt/10/ledd/1/" id="kapittel-2-kapittel-2-ledd-1-punkt-10-ledd-1">Bruk av maskinelt utstyr som motorsager og andre maskin- og slåtteredskap som ikkje medfører varige skader i grunnen.</article></article></li></ul></article></section><section class="section" data-name="kapVI" data-section-type="default" data-absoluteaddress="/kapittel/2/kapittel/3/" id="kapittel-2-kapittel-3" data-lovdata-URL="LTII/forskrift/1998-12-04-1188/KAPITTEL_2-3" data-partID="k2-3"><h3 data-text-align="center">VI</h3><article class="legalP" data-absoluteaddress="/kapittel/2/kapittel/3/ledd/1/" id="kapittel-2-kapittel-3-ledd-1">Forvaltningsstyresmakta kan gje løyve til tiltak så lenge det ikkje vesentleg er i strid med føremålet med fredinga, jf kulturminnelova § 20, tredje ledd. Dette gjeld m.a.:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/kapittel/3/ledd/1/punkt/1/" id="kapittel-2-kapittel-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/kapittel/3/ledd/1/punkt/1/ledd/1/" id="kapittel-2-kapittel-3-ledd-1-punkt-1-ledd-1">Tiltak som vil bidra til å tilbakeføre eller forbetre miljøet sin karakter i retning av 1950-nivå, slik som gjenoppbygging av flor (utløe) og andre innretningar, tilbakeføring av detaljar, fargar og materialar på eksisterande bygningar og tiltak i landskapet.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/kapittel/3/ledd/1/punkt/2/" id="kapittel-2-kapittel-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/kapittel/3/ledd/1/punkt/2/ledd/1/" id="kapittel-2-kapittel-3-ledd-1-punkt-2-ledd-1">Mindre fysiske inngrep i bygningar og tekniske anlegg.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/kapittel/3/ledd/1/punkt/3/" id="kapittel-2-kapittel-3-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/kapittel/3/ledd/1/punkt/3/ledd/1/" id="kapittel-2-kapittel-3-ledd-1-punkt-3-ledd-1">Riving av bygg og tekniske anlegg oppførde etter 1950.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/kapittel/3/ledd/1/punkt/4/" id="kapittel-2-kapittel-3-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/kapittel/3/ledd/1/punkt/4/ledd/1/" id="kapittel-2-kapittel-3-ledd-1-punkt-4-ledd-1">Bruk av maskinelt utstyr.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/2/kapittel/3/ledd/1/punkt/5/" id="kapittel-2-kapittel-3-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/2/kapittel/3/ledd/1/punkt/5/ledd/1/" id="kapittel-2-kapittel-3-ledd-1-punkt-5-ledd-1">Nødvendig motorisert ferdsel utanfor eksisterande offentleg og privat veg og parkeringsplassar som grunneigar/rettshavar/gardsstyrar gjer i samband med drift og tilsyn.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/2/kapittel/3/ledd/1/punkt/6/" id="kapittel-2-kapittel-3-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/2/kapittel/3/ledd/1/punkt/6/ledd/1/" id="kapittel-2-kapittel-3-ledd-1-punkt-6-ledd-1">Forsøksdrift, forsking, museal aktivitet, tilrettelegging og formidling.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/2/kapittel/3/ledd/1/punkt/7/" id="kapittel-2-kapittel-3-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/2/kapittel/3/ledd/1/punkt/7/ledd/1/" id="kapittel-2-kapittel-3-ledd-1-punkt-7-ledd-1">Gjennomføring av planar for turisme, jordbruk, skogbruk o.l.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/2/kapittel/3/ledd/1/punkt/8/" id="kapittel-2-kapittel-3-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/2/kapittel/3/ledd/1/punkt/8/ledd/1/" id="kapittel-2-kapittel-3-ledd-1-punkt-8-ledd-1">Oppsettjing av skilt og informasjonsplakatar.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/2/kapittel/3/ledd/1/punkt/9/" id="kapittel-2-kapittel-3-ledd-1-punkt-9"><span class="data-originalId">9.</span><article class="legalP" data-absoluteaddress="/kapittel/2/kapittel/3/ledd/1/punkt/9/ledd/1/" id="kapittel-2-kapittel-3-ledd-1-punkt-9-ledd-1">Begrensa skogplanting i utmark.</article></article></li><li data-li-identifier="10." data-name="10."><article class="listArticle" data-absoluteaddress="/kapittel/2/kapittel/3/ledd/1/punkt/10/" id="kapittel-2-kapittel-3-ledd-1-punkt-10"><span class="data-originalId">10.</span><article class="legalP" data-absoluteaddress="/kapittel/2/kapittel/3/ledd/1/punkt/10/ledd/1/" id="kapittel-2-kapittel-3-ledd-1-punkt-10-ledd-1">Auka eller endra beiteaktivitet.</article></article></li><li data-li-identifier="11." data-name="11."><article class="listArticle" data-absoluteaddress="/kapittel/2/kapittel/3/ledd/1/punkt/11/" id="kapittel-2-kapittel-3-ledd-1-punkt-11"><span class="data-originalId">11.</span><article class="legalP" data-absoluteaddress="/kapittel/2/kapittel/3/ledd/1/punkt/11/ledd/1/" id="kapittel-2-kapittel-3-ledd-1-punkt-11-ledd-1">Organisert verksemd.</article></article></li><li data-li-identifier="12." data-name="12."><article class="listArticle" data-absoluteaddress="/kapittel/2/kapittel/3/ledd/1/punkt/12/" id="kapittel-2-kapittel-3-ledd-1-punkt-12"><span class="data-originalId">12.</span><article class="legalP" data-absoluteaddress="/kapittel/2/kapittel/3/ledd/1/punkt/12/ledd/1/" id="kapittel-2-kapittel-3-ledd-1-punkt-12-ledd-1">Utbetring og ekstraordinære vedlikehaldstiltak på eksisterande fylkesveg, herunder arbeid som fører til at vegbana blir heva med tilhøyrande utviding av vegen.</article></article></li></ul></article></section></section><section class="section" data-name="del3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1998-12-04-1188/KAPITTEL_3" data-partID="k3"><h2>Del 3. Freda bygningar etter § 15</h2><section class="section" data-name="kapVII" data-section-type="default" data-absoluteaddress="/kapittel/3/kapittel/1/" id="kapittel-3-kapittel-1" data-lovdata-URL="LTII/forskrift/1998-12-04-1188/KAPITTEL_3-1" data-partID="k3-1"><h3 data-text-align="center">VII</h3><article class="legalP" data-absoluteaddress="/kapittel/3/kapittel/1/ledd/1/" id="kapittel-3-kapittel-1-ledd-1">For dei enkelte bygningane innanfor kulturmiljøet som er freda etter § 15 må det ikkje utan særskilt løyve frå forvaltningsstyresmakta iverksettjast tiltak eller bruksendringar som kan endre eller innverke på bygningane sin kulturhistoriske eller arkitektoniske verdi eller på annan måte motverke føremålet med fredinga. For dei freda bygningane gjeld og kulturminnelova §§ 15a – 18.</article></section><section class="section" data-name="kapVIII" data-section-type="default" data-absoluteaddress="/kapittel/3/kapittel/2/" id="kapittel-3-kapittel-2" data-lovdata-URL="LTII/forskrift/1998-12-04-1188/KAPITTEL_3-2" data-partID="k3-2"><h3 data-text-align="center">VIII</h3><article class="legalP" data-absoluteaddress="/kapittel/3/kapittel/2/ledd/1/" id="kapittel-3-kapittel-2-ledd-1">Reglane i kap VII er ikkje til hinder for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/kapittel/2/ledd/1/punkt/1/" id="kapittel-3-kapittel-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/3/kapittel/2/ledd/1/punkt/1/ledd/1/" id="kapittel-3-kapittel-2-ledd-1-punkt-1-ledd-1">Vanleg vedlikehald av bygningane.</article></article></li></ul></article></section><section class="section" data-name="kapIX" data-section-type="default" data-absoluteaddress="/kapittel/3/kapittel/3/" id="kapittel-3-kapittel-3" data-lovdata-URL="LTII/forskrift/1998-12-04-1188/KAPITTEL_3-3" data-partID="k3-3"><h3 data-text-align="center">IX</h3><article class="legalP" data-absoluteaddress="/kapittel/3/kapittel/3/ledd/1/" id="kapittel-3-kapittel-3-ledd-1">Forvaltningsstyresmakta kan gje løyve til tiltak så lenge det ikkje vesentleg er i strid med føremålet med fredinga, jf kulturminnelova § 15a. Dette gjeld m.a.:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/kapittel/3/ledd/1/punkt/1/" id="kapittel-3-kapittel-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/3/kapittel/3/ledd/1/punkt/1/ledd/1/" id="kapittel-3-kapittel-3-ledd-1-punkt-1-ledd-1">Tiltak utover vanleg vedlikehald av bygningane sitt eksteriør, konstruksjonar, interiør med kledning og listverk, og dører og vindauge.</article></article></li></ul></article></section></section><section class="section" data-name="del4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1998-12-04-1188/KAPITTEL_4" data-partID="k4"><h2>Del 4. Forvaltningstyresmakt, ikraftsetjing o.a.</h2><section class="section" data-name="kapX" data-section-type="default" data-absoluteaddress="/kapittel/4/kapittel/1/" id="kapittel-4-kapittel-1" data-lovdata-URL="LTII/forskrift/1998-12-04-1188/KAPITTEL_4-1" data-partID="k4-1"><h3 data-text-align="center">X</h3><article class="legalP" data-absoluteaddress="/kapittel/4/kapittel/1/ledd/1/" id="kapittel-4-kapittel-1-ledd-1">Forvaltningsstyresmakta kan gjennomføre skjøtselstiltak som er nødvendige av omsyn til føremålet med fredinga, jf kulturminnelova § 21. Det bør utarbeidast forvaltningsplan som skal innehalde nærare retningsliner for m.a. gjennomføring av skjøtselstiltak.</article></section><section class="section" data-name="kapXI" data-section-type="default" data-absoluteaddress="/kapittel/4/kapittel/2/" id="kapittel-4-kapittel-2" data-lovdata-URL="LTII/forskrift/1998-12-04-1188/KAPITTEL_4-2" data-partID="k4-2"><h3 data-text-align="center">XI</h3><article class="legalP" data-absoluteaddress="/kapittel/4/kapittel/2/ledd/1/" id="kapittel-4-kapittel-2-ledd-1">Forvaltninga av fredingsforskrifta er lagt til Riksantikvaren eller den Riksantikvaren gjev fullmakt.</article></section><section class="section" data-name="kapXII" data-section-type="default" data-absoluteaddress="/kapittel/4/kapittel/3/" id="kapittel-4-kapittel-3" data-lovdata-URL="LTII/forskrift/1998-12-04-1188/KAPITTEL_4-3" data-partID="k4-3"><h3 data-text-align="center">XII</h3><article class="legalP" data-absoluteaddress="/kapittel/4/kapittel/3/ledd/1/" id="kapittel-4-kapittel-3-ledd-1">Denne forskrifta tek til å gjelde straks.</article></section></section></main></body></html>