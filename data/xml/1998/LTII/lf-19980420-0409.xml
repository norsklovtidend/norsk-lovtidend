<!DOCTYPE html><html lang="no"><head><title>Forskrift om fiske etter anadrom laksefisk i vassdrag, Nord-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:48</dd><dt class="legacyID">Datokode</dt><dd class="legacyID">FOR-1998-04-20-409</dd><dt class="dokid">DokumentID</dt><dd class="dokid">LTII/forskrift/1998-04-20-409</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 6</dd><dt class="dateInForce">I kraft fra</dt><dd class="dateInForce">1998-04-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-02-14-176</li></ul></dd><dt class="appliesTo">Gjelder for</dt><dd class="appliesTo">Nord-Trøndelag</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§33</li><li>forskrift/1992-11-27-877</li></ul></dd><dt class="dateOfPublication">Kunngjort</dt><dd class="dateOfPublication">1998-06-05</dd><dt class="titleShort">Korttittel</dt><dd class="titleShort">Forskrift om laksefiske, Nord-Trøndelag</dd><dt class="title">Tittel</dt><dd class="title">Forskrift om fiske etter anadrom laksefisk i vassdrag, Nord-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av fylkesmannen i Nord-Trøndelag 20. april 1998 med hjemmel i lov av 15. mai 1992 nr. 47 om laksefisk og innlandsfisk m.m. § 33, jr. kgl.res. av 27. november 1992 nr. 877 om åpning for fiske etter anadrom laksefisk og delegering til fylkesmannen av 24. februar 1993.</dd><dt class="refid">RefID</dt><dd class="refid">forskrift/1998-04-20-409</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fiske etter anadrom laksefisk i vassdrag, Nord-Trøndelag.<ul class="tocSubUl"><li>Fisketider<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>Redskapsbruk<ul class="tocSubUl"><li>§ 5.</li><li>§ 6.</li></ul></li><li>Regulering av fiske ved fosser og stryk<ul class="tocSubUl"><li>§ 7.</li><li>§ 8. Døgnkvoter (bag limit)</li></ul></li><li>Straffebestemmelser<ul class="tocSubUl"><li>§ 9.</li></ul></li><li>Ikrafttreden<ul class="tocSubUl"><li>§ 10.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1998-04-20-409" id="dokument"><h1>Forskrift om fiske etter anadrom laksefisk i vassdrag, Nord-Trøndelag.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1998-04-20-409/KAPITTEL_1" data-partID="k1"><h2>Fisketider</h2><article class="legalArticle" data-lovdata-URL="LTII/forskrift/1998-04-20-409/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det er tillatt å fiske anadrom laksefisk i følgende vassdrag i de angitte tidsrom:<table><tbody><tr><td data-text-align="left" data-vertical-align="top">Høylandsvassdraget inkl. Bjøra</td><td data-text-align="left" data-vertical-align="top">15. mai</td><td data-text-align="center" data-vertical-align="top">–</td><td data-text-align="left" data-vertical-align="top">31. august</td></tr><tr><td data-text-align="left" data-vertical-align="top">Namsenvassdraget unntatt Høyl.vassdr.</td><td data-text-align="left" data-vertical-align="top">1. juni</td><td data-text-align="center" data-vertical-align="top">–</td><td data-text-align="left" data-vertical-align="top">31. august</td></tr><tr><td data-text-align="left" data-vertical-align="top">Steinkjervassdraget og Figga</td><td data-text-align="left" data-vertical-align="top">1. juni</td><td data-text-align="center" data-vertical-align="top">–</td><td data-text-align="left" data-vertical-align="top">31. august</td></tr><tr><td data-text-align="left" data-vertical-align="top">Årgårdsvassdraget</td><td data-text-align="left" data-vertical-align="top">1. juni</td><td data-text-align="center" data-vertical-align="top">–</td><td data-text-align="left" data-vertical-align="top">31. august</td></tr><tr><td data-text-align="left" data-vertical-align="top">Bogna</td><td data-text-align="left" data-vertical-align="top">1. juni</td><td data-text-align="center" data-vertical-align="top">–</td><td data-text-align="left" data-vertical-align="top">31. august</td></tr><tr><td data-text-align="left" data-vertical-align="top">Oksdøla</td><td data-text-align="left" data-vertical-align="top">1. juni</td><td data-text-align="center" data-vertical-align="top">–</td><td data-text-align="left" data-vertical-align="top">31. august</td></tr><tr><td data-text-align="left" data-vertical-align="top">Aursunda</td><td data-text-align="left" data-vertical-align="top">1. juni</td><td data-text-align="center" data-vertical-align="top">–</td><td data-text-align="left" data-vertical-align="top">31. august</td></tr><tr><td data-text-align="left" data-vertical-align="top">Kongsmoelva/Nordfolla</td><td data-text-align="left" data-vertical-align="top">1. juni</td><td data-text-align="center" data-vertical-align="top">–</td><td data-text-align="left" data-vertical-align="top">31. august</td></tr><tr><td data-text-align="left" data-vertical-align="top">Stjørdalsvassdraget</td><td data-text-align="left" data-vertical-align="top">1. juni</td><td data-text-align="center" data-vertical-align="top">–</td><td data-text-align="left" data-vertical-align="top">31. august</td></tr><tr><td data-text-align="left" data-vertical-align="top">Levangerelva</td><td data-text-align="left" data-vertical-align="top">1. juni</td><td data-text-align="center" data-vertical-align="top">–</td><td data-text-align="left" data-vertical-align="top">31. august</td></tr><tr><td data-text-align="left" data-vertical-align="top">Verdalsvassdraget</td><td data-text-align="left" data-vertical-align="top">14. juni</td><td data-text-align="center" data-vertical-align="top">–</td><td data-text-align="left" data-vertical-align="top">31. august</td></tr><tr><td data-text-align="left" data-vertical-align="top">Salvassdraget inkl. Moelva</td><td data-text-align="left" data-vertical-align="top">14. juni</td><td data-text-align="center" data-vertical-align="top">–</td><td data-text-align="left" data-vertical-align="top">14. september</td></tr><tr><td data-text-align="left" data-vertical-align="top">Moldelva (Beistad)</td><td data-text-align="left" data-vertical-align="top">14. juni</td><td data-text-align="center" data-vertical-align="top">–</td><td data-text-align="left" data-vertical-align="top">14. september</td></tr><tr><td data-text-align="left" data-vertical-align="top">Lauvsneselva</td><td data-text-align="left" data-vertical-align="top">1. juni</td><td data-text-align="center" data-vertical-align="top">–</td><td data-text-align="left" data-vertical-align="top">30. september</td></tr><tr><td data-text-align="left" data-vertical-align="top">Opløyelva</td><td data-text-align="left" data-vertical-align="top">1. juni</td><td data-text-align="center" data-vertical-align="top">–</td><td data-text-align="left" data-vertical-align="top">30. november</td></tr><tr><td data-text-align="left" data-vertical-align="top">Horvenelva</td><td data-text-align="left" data-vertical-align="top">1. juli</td><td data-text-align="center" data-vertical-align="top">–</td><td data-text-align="left" data-vertical-align="top">31. august</td></tr></tbody></table></article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">På grunn av lakseparasitten G. salaris må fiskere som har fisket i Steinkjervassdraget og/eller Figga desinfisere fiskeredskapen sin før fisket starter i annet vassdrag.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">I Stjørdalselva nedenfor utløpet av Gråelva er det tillatt å fiske sjøaure til og med 30. september. I Verdalselva nedenfor Østnes bru er det tillatt å fiske sjøaure til og med 15. september. Villaks som fanges etter 1. september i disse områdene skal skånsomt slippes ut igjen.</article></article><article class="legalArticle" data-lovdata-URL="LTII/forskrift/1998-04-20-409/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">I følgende vassdrag er det ikke tillatt å fiske: Mossa og Storelva (Nærøy).</article></article><article class="legalArticle" data-lovdata-URL="LTII/forskrift/1998-04-20-409/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">I de vassdrag som fører laks og sjøaure, men som ikke er nevnt i denne forskriften, er det tillatt å fiske fra og med 1. juni til og med 31. august.</article></article><article class="legalArticle" data-lovdata-URL="LTII/forskrift/1998-04-20-409/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Vinterstøing av laks og laks/sjøaure under 35 cm er fredet. Hvis slik fisk fanges skal den skånsomt settes ut igjen. (Vinterstøing er mager laks som har stått i elva over vinteren).</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1998-04-20-409/KAPITTEL_2" data-partID="k2"><h2>Redskapsbruk</h2><article class="legalArticle" data-lovdata-URL="LTII/forskrift/1998-04-20-409/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Som hovedregel er følgende redskap tillatt å bruke:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">mark (eventuelt med flytende dupp)</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">sluk, spinner og wobbler</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/3/" id="kapittel-2-paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/3/ledd/1/" id="kapittel-2-paragraf-1-ledd-1-punkt-3-ledd-1">flue hvor flytende dupp eller fluesnøre utgjør kastevekten.</article></article></li></ul></article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">For Namsenvassdraget tillates wobblere/sluker med inntil tre treblekroker. Det er forbudt å fiske på en slik måte at fisken sannsynligvis vil krøkes.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Bruk av søkke er bare tillatt ved markfiske. Fiske med reke er forbudt.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Ved fiske med flue skal snøret/duppen utgjøre kastevekten, dvs. at vekten ikke skal ligge i kroken (nedtynget), i tuben eller i annen del av utstyret.</article><article class="legalP" data-absoluteaddress="/kapittel/2/paragraf/1/ledd/5/" id="kapittel-2-paragraf-1-ledd-5">Bruk av ekkolodd i forbindelse med fiske etter laks og sjøaure er ikke tillatt.</article></article><article class="legalArticle" data-lovdata-URL="LTII/forskrift/1998-04-20-409/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">I Stjørdalsvassdraget, Verdalsvassdraget og Levangerelva er det etter 1. august kun tillatt å bruke flue med flytesnøre (og eventuelt dupp) og mark uten søkke (et lett fiske for å spare gytelaks).</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1998-04-20-409/KAPITTEL_3" data-partID="k3"><h2>Regulering av fiske ved fosser og stryk</h2><article class="legalArticle" data-lovdata-URL="LTII/forskrift/1998-04-20-409/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">I følgende fossekulper er det kun tillatt å fiske med mark og flue (gjelder hele sesongen):<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/1/punkt/1/" id="kapittel-3-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/1/punkt/1/ledd/1/" id="kapittel-3-paragraf-1-ledd-1-punkt-1-ledd-1">Kongsmofossen i Kongsmoelva</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/1/punkt/2/" id="kapittel-3-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/1/punkt/2/ledd/1/" id="kapittel-3-paragraf-1-ledd-1-punkt-2-ledd-1">Floanfossen i Levangerelva</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/1/punkt/3/" id="kapittel-3-paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/1/punkt/3/ledd/1/" id="kapittel-3-paragraf-1-ledd-1-punkt-3-ledd-1">Kolstadfossen i Ferga</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/1/punkt/4/" id="kapittel-3-paragraf-1-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/1/punkt/4/ledd/1/" id="kapittel-3-paragraf-1-ledd-1-punkt-4-ledd-1">Brørsfossen, Kalnesfossen, Liaberga og Lingsfossen i Østerelva (Namdalseid kommune)</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/1/punkt/5/" id="kapittel-3-paragraf-1-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/1/punkt/5/ledd/1/" id="kapittel-3-paragraf-1-ledd-1-punkt-5-ledd-1">Berrefossen, Nyengfossen, Buamoknakken og Stormofossen i Øyensåa</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/1/punkt/6/" id="kapittel-3-paragraf-1-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/1/punkt/6/ledd/1/" id="kapittel-3-paragraf-1-ledd-1-punkt-6-ledd-1">Gjermundsfossen i Aursunda</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/1/punkt/7/" id="kapittel-3-paragraf-1-ledd-1-punkt-7"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/1/punkt/7/ledd/1/" id="kapittel-3-paragraf-1-ledd-1-punkt-7-ledd-1">Litjfossen og Storfossen i Oksdøla</article></article></li></ul></article></article><article class="legalArticle" data-lovdata-URL="LTII/forskrift/1998-04-20-409/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Døgnkvoter (bag limit)</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Døgnkvote defineres som den fangsten en fisker har lov til å fiske i løpet av ett døgn. Kvoter gjelder for den enkelte fisker og kan ikke overføres til andre. Sjøaure er unntatt fra kvotebegrensning. Døgnkvoten er 5 laks. For Namsenvassdraget kan 3 laks av kvoten være større enn 3 kg. For Stjørdals- og Verdalsvassdraget kan 1 laks være større enn 3 kg. Når kvoten på henholdsvis 3 (Namsen) og 1 laks (Stjørdal/Verdal) større enn 3 kg er fanget, skal fisket avsluttes inntil nytt fiskedøgn starter. Kvoten følger fiskekortdøgnet. Feil fanget laks skal skånsomt slippes ut igjen. (En laks på 3 kg er ca 65 cm lang).</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Aursunda er unntatt fra døgnkvotebestemmelsene (pga faren for furunkuloseutbrudd).</article></article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1998-04-20-409/KAPITTEL_4" data-partID="k4"><h2>Straffebestemmelser</h2><article class="legalArticle" data-lovdata-URL="LTII/forskrift/1998-04-20-409/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Brudd på forskriften er straffbart, jfr. lov om laksefisk og innlandsfisk m.v., § 49.</article></article></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1998-04-20-409/KAPITTEL_5" data-partID="k5"><h2>Ikrafttreden</h2><article class="legalArticle" data-lovdata-URL="LTII/forskrift/1998-04-20-409/§10" data-name="§10" data-partID="§10" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Forskriften trer i kraft straks. Samtidig oppheves forskrift av 14. februar 1997 nr. 176 om fiske etter anadrom laksefisk i vassdrag, Nord-Trøndelag.</article></article></section></main></body></html>