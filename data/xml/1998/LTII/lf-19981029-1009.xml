<!DOCTYPE html><html lang="no"><head><title>Forskrift om gebyr for behandling av private reguleringsforslag og dispensasjon fra arealplaner, Gjøvik kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:02</dd><dt class="legacyID">Datokode</dt><dd class="legacyID">FOR-1998-10-29-1009</dd><dt class="dokid">DokumentID</dt><dd class="dokid">LTII/forskrift/1998-10-29-1009</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 12</dd><dt class="dateInForce">I kraft fra</dt><dd class="dateInForce">1999-01-07</dd><dt class="appliesTo">Gjelder for</dt><dd class="appliesTo">Gjøvik kommune, Oppland.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§109</li></ul></dd><dt class="dateOfPublication">Kunngjort</dt><dd class="dateOfPublication">1998-12-07</dd><dt class="titleShort">Korttittel</dt><dd class="titleShort">Forskr. om gebyr for reguleringsforslag, Gjøvik</dd><dt class="title">Tittel</dt><dd class="title">Forskrift om gebyr for behandling av private reguleringsforslag og dispensasjon fra arealplaner, Gjøvik kommune, Oppland.</dd><dt class="miscInformation">Annet om dokumentet</dt><dd class="miscInformation">Fastsatt av Gjøvik kommunestyre 29. oktober 1998 med hjemmel i plan- og bygningsloven av 14. juni 1985 nr. 77 § 109.</dd><dt class="refid">RefID</dt><dd class="refid">forskrift/1998-10-29-1009</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr for behandling av private reguleringsforslag og dispensasjon fra arealplaner, Gjøvik kommune, Oppland.<ul class="tocSubUl"><li>§ 1. Følgende søknader kan belegges med behandlingsgebyr</li><li>§ 2. Gebyrets størrelse. (Alle priser inkl. mva)</li><li>§ 3. Annet</li><li>§ 4. Justering av satsene</li><li>§ 5. Betalingsbestemmelser</li><li>§ 6. Beregning av gebyret. Klageadgang</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1998-10-29-1009" id="dokument"><h1>Forskrift om gebyr for behandling av private reguleringsforslag og dispensasjon fra arealplaner, Gjøvik kommune, Oppland.</h1><article class="legalArticle" data-lovdata-URL="LTII/forskrift/1998-10-29-1009/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Følgende søknader kan belegges med behandlingsgebyr</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">1.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Forslag til reguleringsplan eller vesentlig endring av slik plan. (Jf. plan- og bygningsloven § 30, § 28-1.)</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">2.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Forslag til mindre vesentlig endring av reguleringsplan (inkl. endringer av reguleringsbestemmelsene). (Jf. plan- og bygningsloven § 28-1 nr. 2.)</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/punkt/3/" id="paragraf-1-punkt-3"><span class="data-originalId">3.</span><article class="legalP" data-absoluteaddress="/paragraf/1/punkt/3/ledd/1/" id="paragraf-1-punkt-3-ledd-1">Forslag til bebyggelsesplan, eller endring av slik plan. (Jf. plan- og bygningsloven § 28-2.)</article></article></li><li data-li-identifier="4." data-name="4."><article class="listArticle" data-absoluteaddress="/paragraf/1/punkt/4/" id="paragraf-1-punkt-4"><span class="data-originalId">4.</span><article class="legalP" data-absoluteaddress="/paragraf/1/punkt/4/ledd/1/" id="paragraf-1-punkt-4-ledd-1">Søknad om dispensasjon fra kommuneplan, reguleringsplan eller bebyggelsesplan.</article></article></li></ul></article><article class="legalArticle" data-lovdata-URL="LTII/forskrift/1998-10-29-1009/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gebyrets størrelse. (Alle priser inkl. mva)</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Reguleringsplan/vesentlig endring av reguleringsplan.</article><article class="legalP" data-absoluteaddress="/paragraf/2/punkt/1/ledd/2/" id="paragraf-2-punkt-1-ledd-2">For alle forslag skal det betales et grunngebyr. Avhengig av arealets størrelse skal det betales et tilleggsgebyr.</article><article class="legalP" data-absoluteaddress="/paragraf/2/punkt/1/ledd/3/" id="paragraf-2-punkt-1-ledd-3">Grunngebyr kr 3.000,-.</article><article class="legalP" data-absoluteaddress="/paragraf/2/punkt/1/ledd/4/" id="paragraf-2-punkt-1-ledd-4">Gebyr innen de første 10 daa. kr. 1.000,- pr. daa.</article><article class="legalP" data-absoluteaddress="/paragraf/2/punkt/1/ledd/5/" id="paragraf-2-punkt-1-ledd-5">Gebyr utover de første 10 daa. kr. 500,- pr. daa.</article><article class="legalP" data-absoluteaddress="/paragraf/2/punkt/1/ledd/6/" id="paragraf-2-punkt-1-ledd-6">Dersom en søker ønsker å endre en plan han selv har utarbeidet betales 75% av satsene ovenfor.</article><article class="legalP" data-absoluteaddress="/paragraf/2/punkt/1/ledd/7/" id="paragraf-2-punkt-1-ledd-7">Følgende reguleringsformål unntas fra beregning av gebyr:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/punkt/1/ledd/7/punkt/1/" id="paragraf-2-punkt-1-ledd-7-punkt-1"><span class="data-originalId">-</span><article class="legalP" data-absoluteaddress="/paragraf/2/punkt/1/ledd/7/punkt/1/ledd/1/" id="paragraf-2-punkt-1-ledd-7-punkt-1-ledd-1">Friområder fratrukket arealer for bebyggelse, kjøring og parkering.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/punkt/1/ledd/7/punkt/2/" id="paragraf-2-punkt-1-ledd-7-punkt-2"><span class="data-originalId">-</span><article class="legalP" data-absoluteaddress="/paragraf/2/punkt/1/ledd/7/punkt/2/ledd/1/" id="paragraf-2-punkt-1-ledd-7-punkt-2-ledd-1">Spesialområder for bevaring, friluftsområder, naturvernområder eller grav- og urnelunder.</article></article></li></ul></article><article class="legalP" data-absoluteaddress="/paragraf/2/punkt/1/ledd/8/" id="paragraf-2-punkt-1-ledd-8">Dersom planforslaget i hovedsak gjelder regulering til landbruksformål, begrenses gebyret, samlet oppad til 25.000,-.</article><article class="legalP" data-absoluteaddress="/paragraf/2/punkt/1/ledd/9/" id="paragraf-2-punkt-1-ledd-9">Det forutsettes at arealene i utgangspunktet ikke er regulert til annet formål, eller avsatt til byggeformål i kommuneplanen.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Mindre vesentlig endring av reguleringsplan (inkl. endringer av reguleringsbestemmelser).</article><article class="legalP" data-absoluteaddress="/paragraf/2/punkt/2/ledd/2/" id="paragraf-2-punkt-2-ledd-2">Gebyr kr. 5.000,-.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">3.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Bebyggelsesplan eller endring av slik plan.</article><article class="legalP" data-absoluteaddress="/paragraf/2/punkt/3/ledd/2/" id="paragraf-2-punkt-3-ledd-2">Gebyret er 50% av satsene under pkt. 1. Dersom endringen ikke medfører offentlig ettersyn, betales kr. 3.000,-.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">4.</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Dispensasjon fra kommuneplan, reguleringsplan eller bebyggelsesplan.</article><article class="legalP" data-absoluteaddress="/paragraf/2/punkt/4/ledd/2/" id="paragraf-2-punkt-4-ledd-2">Gebyr, maks oppad kr. 8.000,-.</article></article></li></ul><article class="legalP" data-absoluteaddress="/paragraf/2/ledd/1/" id="paragraf-2-ledd-1">Teknisk sjef kan vurdere avkorting, eventuelt frafall av gebyr for spesielt enkle og lite omfattende saker (ref. egne retningslinjer).</article></article><article class="legalArticle" data-lovdata-URL="LTII/forskrift/1998-10-29-1009/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Annet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Når spesielle forhold tilsier det, kan teknisk sjef fravike forskriften der gebyret synes urimelig høyt.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Forkastes hele eller deler av et planforslag ved politisk behandling kan teknisk sjef refundere inntil 50% av gebyrets opprinnelige størrelse.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Teknisk sjef kan vurdere avkorting, eventuelt frafall av gebyr for søknader som er grunnet i ideelle motiver eller er av allmennyttig karakter.</article></article><article class="legalArticle" data-lovdata-URL="LTII/forskrift/1998-10-29-1009/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Justering av satsene</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Satsene justeres 1. januar hvert år i samsvar med konsumprisindeksen fra Statistisk Sentralbyrå.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Utgangspunktet er konsumprisindeksen pr. mai 1998 og vedtatte gebyrsatser for 1998.</article></article><article class="legalArticle" data-lovdata-URL="LTII/forskrift/1998-10-29-1009/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Betalingsbestemmelser</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Gebyret beregnes etter de satser som gjelder på det tidspunkt saken registreres.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Hvis teknisk sjef finner å kunne legge planforslaget ut til offentlig ettersyn uten forutgående behandling i planutvalget, betales både grunngebyret og det arealavhengige gebyret før utlegging.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Er behandling i planutvalget nødvendig før utlegging til offentlig ettersyn, betales grunngebyret før denne behandlingen og det arealavhengige gebyret før eventuell utlegging.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Hvis forslag som skal behandles politisk etter offentlig ettersyn, trekkes fra videre behandling etter utleggelse, refunderes 20% av innbetalt gebyr.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Gebyr for behandling av forslag om mindre vesentlig reguleringsendring eller dispensasjonssøknad betales før offentlig ettersyn eller varsling.</article></article><article class="legalArticle" data-lovdata-URL="LTII/forskrift/1998-10-29-1009/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Beregning av gebyret. Klageadgang</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Teknisk sjef beregner gebyrets størrelse.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Han kan redusere gebyret i forhold til satsene i § 2 og etter forskrift i § 3.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Fastsettingen av gebyr kan påklages til det faste utvalg for plansaker.</article></article><article class="legalArticle" data-lovdata-URL="LTII/forskrift/1998-10-29-1009/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft i samsvar med forvaltningslovens kapittel VII.</article></article></main></body></html>