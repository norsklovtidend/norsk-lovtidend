<!DOCTYPE html><html lang="no"><head><title>Forskrift om gebyrregulativ for 1998 etter eierseksjonsloven, Sarpsborg kommune, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:06</dd><dt class="legacyID">Datokode</dt><dd class="legacyID">FOR-1998-02-26-343</dd><dt class="dokid">DokumentID</dt><dd class="dokid">LTII/forskrift/1998-02-26-343</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 5</dd><dt class="dateInForce">I kraft fra</dt><dd class="dateInForce">1998-05-11</dd><dt class="appliesTo">Gjelder for</dt><dd class="appliesTo">Sarpsborg kommune, Østfold.</dd><dt class="basedOn">Hjemmel</dt><dd class="basedOn"><ul><li>lov/1997-05-23-31/§7</li></ul></dd><dt class="dateOfPublication">Kunngjort</dt><dd class="dateOfPublication">1998-05-11</dd><dt class="titleShort">Korttittel</dt><dd class="titleShort">Forskrift om gebyrregulativ for 1998, Sarpsborg</dd><dt class="title">Tittel</dt><dd class="title">Forskrift om gebyrregulativ for 1998 etter eierseksjonsloven, Sarpsborg kommune, Østfold.</dd><dt class="miscInformation">Annet om dokumentet</dt><dd class="miscInformation">Fastsatt av Sarpsborg kommune 26. februar 1998 med hjemmel i lov av 23. mai 1997 nr. 31 om eierseksjoner (eierseksjonsloven) § 7.</dd><dt class="refid">RefID</dt><dd class="refid">forskrift/1998-02-26-343</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyrregulativ for 1998 etter eierseksjonsloven, Sarpsborg kommune, Østfold.<ul class="tocSubUl"><li>I<ul class="tocSubUl"><li>1. Virkeområde</li><li>2. Generelt</li><li>3. Gebyrsatser</li><li>4. Justering av gebyrsatsene</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1998-02-26-343" id="dokument"><h1>Forskrift om gebyrregulativ for 1998 etter eierseksjonsloven, Sarpsborg kommune, Østfold.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1998-02-26-343/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTII/forskrift/1998-02-26-343/1" data-name="1" data-partID="1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Etter dette regulativ kreves gebyr for behandling av begjæring om tillatelse til seksjonering i henhold til eierseksjonsloven § 7 femte ledd.</article></article><article class="legalArticle" data-lovdata-URL="LTII/forskrift/1998-02-26-343/2" data-name="2" data-partID="2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">2</span>. <span class="legalArticleTitle">Generelt</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Alle gebyr skal betales til kemneren i Sarpsborg etter regningsoppgave fra oppmålingsavdelingen.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Gebyret skal være innbetalt innen en frist som kommunen setter i det enkelte tilfelle.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Seksjoneringsaken blir ikke tatt opp til behandling før gebyret er innbetalt.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Kommunen innkrever gebyr for tinglysing. Kommunen overfører dette videre til tinglysingskontoret i forbindelse med oversendelsen av seksjoneringsaken.</article><article class="legalP" data-absoluteaddress="/kapittel/1/paragraf/2/ledd/5/" id="kapittel-1-paragraf-2-ledd-5">Betalingen skjer etter det regulativ og de satser som gjelder på det tidspunkt fullstendig begjæring om tillatelse til seksjonering foreligger. Dette gjelder også gebyr for tinglysing.</article><article class="legalP" data-absoluteaddress="/kapittel/1/paragraf/2/ledd/6/" id="kapittel-1-paragraf-2-ledd-6">Blir tillatelse til seksjonering ikke gitt, skal det innbetalte gebyret for tinglysing og halvparten av gebyret for seksjonering betales tilbake. Dette gjelder både når kommunen nekter tillatelse fordi vilkårene ikke er oppfylt og det tilfelle at en hjemmelshaver trekker begjæringen før kommunen har gitt tillatelse. Trekkes begjæringen før kommunen har rukket å nedlegge nevneverdig arbeid, kreves ikke gebyr.</article></article><article class="legalArticle" data-lovdata-URL="LTII/forskrift/1998-02-26-343/3" data-name="3" data-partID="3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">3</span>. <span class="legalArticleTitle">Gebyrsatser</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">For kontroll, vurdering og godkjennelse av begjæring om tillatelse til seksjonering gjelder følgende gebyrer:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">For seksjoneringstillatelse uten befaring betales 3 ganger rettsgebyret = kr 1545,-</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">For seksjoneringstillatelse med befaring betales 5 ganger rettsgebyret = kr 2575,-</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/3/ledd/1/punkt/3/" id="kapittel-1-paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/" id="kapittel-1-paragraf-3-ledd-1-punkt-3-ledd-1">Når det er nødvendig å utarbeide målebrevskart etter bestemmelsene i eierseksjonsloven § 9 annet ledd, skal gebyret for dette beregnes etter anvendt tid i henhold til satsene i punkt 13 i kommunens betalingsregulativ for arbeid etter delingsloven.</article></article></li></ul></article></article><article class="legalArticle" data-lovdata-URL="LTII/forskrift/1998-02-26-343/4" data-name="4" data-partID="4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">4</span>. <span class="legalArticleTitle">Justering av gebyrsatsene</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Gebyret for seksjoneringstillatelse justeres automatisk 1. januar hvert år i samsvar med årsendringen i rettsgebyret. På tilsvarende vis følger gebyret for å utarbeide målebrevskart endringene i satsene i punkt 13 i betalingsregulativet for arbeid etter delingsloven.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Ved årlig justering av gebyrsatsene for seksjoneringstillatelse avrundes de nye beløpene ned til nærmeste hele 5-krone.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1998-02-26-343/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft fra kunngjøringsdato.</article></section></main></body></html>