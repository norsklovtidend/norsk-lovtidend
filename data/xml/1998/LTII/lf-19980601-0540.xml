<!DOCTYPE html><html lang="no"><head><title>Forskrift om tiltak mot lakselus, Hordaland og Sogn og Fjordane.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:52</dd><dt class="legacyID">Datokode</dt><dd class="legacyID">FOR-1998-06-01-540</dd><dt class="dokid">DokumentID</dt><dd class="dokid">LTII/forskrift/1998-06-01-540</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 7</dd><dt class="dateInForce">I kraft fra</dt><dd class="dateInForce">1998-06-01</dd><dt class="appliesTo">Gjelder for</dt><dd class="appliesTo">Hordaland og Sogn og Fjordane</dd><dt class="basedOn">Hjemmel</dt><dd class="basedOn"><ul><li>lov/1997-06-13-54/§26</li><li>lov/1997-06-13-54/§27</li><li>lov/1997-06-13-54/§29</li><li>forskrift/1991-07-04-509/§15</li></ul></dd><dt class="dateOfPublication">Kunngjort</dt><dd class="dateOfPublication">1998-06-24</dd><dt class="titleShort">Korttittel</dt><dd class="titleShort">Forskrift om tiltak mot lakselus, Hordaland mm</dd><dt class="title">Tittel</dt><dd class="title">Forskrift om tiltak mot lakselus, Hordaland og Sogn og Fjordane.</dd><dt class="miscInformation">Annet om dokumentet</dt><dd class="miscInformation">Fastsett av Statens dyrehelsetilsyn ved fylkesveterinæren for Hordaland, Sogn og Fjordane 1. juni 1998 med heimel i lov av 13. juni 1997 nr. 54 om tiltak mot sykdom hos fisk og andre akvatiske dyr (fiskesykdomsloven) § 26, jf. § 27 og § 29 og forskrift av 4. juli 1991 nr. 509 om forebygging, begrensning og utrydding av sykdommer hos akvatiske organismer § 15.</dd><dt class="refid">RefID</dt><dd class="refid">forskrift/1998-06-01-540</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tiltak mot lakselus, Hordaland og Sogn og Fjordane.<ul class="tocSubUl"><li>Kapittel I. Generelle vilkår<ul class="tocSubUl"><li>§ 1. Føremål</li><li>§ 2. Verkeområde</li><li>§ 3. Definisjonar</li></ul></li><li>Kapittel II. Tiltak<ul class="tocSubUl"><li>§ 4. Teljing, registrering og rapportering</li><li>§ 5. Grenseverdiar for obligatorisk avlusing</li></ul></li><li>Kapittel III. Andre vilkår<ul class="tocSubUl"><li>§ 7. Økonomi</li><li>§ 8. Tvangsmiddel</li><li>§ 9. Tilsyn og vedtak</li><li>§ 10. Dispensasjon</li><li>§ 11. Straff</li><li>§ 12. Tid</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1998-06-01-540" id="dokument"><h1>Forskrift om tiltak mot lakselus, Hordaland og Sogn og Fjordane.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1998-06-01-540/KAPITTEL_1" data-partID="k1"><h2>Kapittel I. Generelle vilkår</h2><article class="legalArticle" data-lovdata-URL="LTII/forskrift/1998-06-01-540/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Føremål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Føremålet med forskrifta er å fastsetja minstetiltak for å avgrensa førekomsten av lakselus på laks og aure i oppdrettsanlegg og fisk av desse artane som lever fritt.</article></article><article class="legalArticle" data-lovdata-URL="LTII/forskrift/1998-06-01-540/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Verkeområde</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Denne forskrifta gjeld for oppdrettsanlegg i sjø i Hordaland og Sogn og Fjordane fylke og omfattar artane laks (Salmo salar) og regnbogeaure (Oncorhynchus mykiss).</article></article><article class="legalArticle" data-lovdata-URL="LTII/forskrift/1998-06-01-540/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjonar</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">I denne forskrifta er:</article><article class="defaultP"><i>Lakselus:</i> Lepeophtheirus salmonis</article><article class="defaultP"><i>Kjønnsmogen holus:</i> Adult holus med eller utan eggstrengar</article><article class="defaultP"><i>Behandling:</i> Ei behandling er medikamentell avlusing ved bad eller via fôret.</article><article class="defaultP"><i>Ansvarleg for lokaliteten:</i> Den eller dei som har løyve etter fiskesjukdomslova og oppdrettslova til å driva oppdrett på lokaliteten.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1998-06-01-540/KAPITTEL_2" data-partID="k2"><h2>Kapittel II. Tiltak</h2><article class="legalArticle" data-lovdata-URL="LTII/forskrift/1998-06-01-540/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Teljing, registrering og rapportering</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">I perioden frå 1. mars (jfr § 5 a) til 1. desember (jfr § 5 b) skal førekomsten av lus undersøkjast og registrerast minst 1 gong per månad ved sjøtemperatur mellom 4° og 9° Celsius, målt på 3 meters djup. Ved sjøtemperatur lik eller over 9° Celsius, målt på 3 meters djup skal førekomsten av lus undersøkjast og registrerast minst kvar 14. dag.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">I same tidsrom som nemnt i første ledd skal den som er ansvarleg for lokaliteten kvar månad rapportera ei oversikt på (førekomsten) tal kjønnsmogne holus (lakselus), tal behandlingar som er utførte og bruk av leppefisk. Rapporteringa skal skje til Distriktsveterinæren innan den 15. i den nærast fylgjande månad.<sup class="footnotereference" data-footnotereferencevalue="*" data-unique-footnote-counter="1">*</sup></article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Lokalitetar som skal slaktast ut, tømast for fisk, innan 1 -ein- månad er unnateke frå vilkåra i første og andre ledd.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Statens dyrehelsetilsyn, Sentralforvaltningen, gir retningsliner for teljing og registrering av lus.</article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Perioden juni – oktober kan i 1998 rapporterast samla med rapporteringsfrist: 15. november 1998.</article></footer></article><article class="legalArticle" data-lovdata-URL="LTII/forskrift/1998-06-01-540/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Grenseverdiar for obligatorisk avlusing</span></h3><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/2/punkt/1/" id="kapittel-2-paragraf-2-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/2/punkt/1/ledd/1/" id="kapittel-2-paragraf-2-punkt-1-ledd-1">På alle oppdrettslokalitetar i sjø med laks eller regnbogeaure, skal det i perioden frå 1. mars til 1. juni i gjennomsnitt ikkje kunne påvisast 2 eller fleire kjønnsmogne holus (lakselus) pr. fisk etter retningslinene for teljing og registrering av lus. Dersom det vert påvist 2 eller fleire kjønnsmogne holus i denne perioden, og temperaturen ikkje er lågare enn 4° Celsius, skal behandling mot lakselus gjennomførast.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/2/punkt/2/" id="kapittel-2-paragraf-2-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/2/punkt/2/ledd/1/" id="kapittel-2-paragraf-2-punkt-2-ledd-1">På alle oppdrettslokalitetar i sjø med laks eller regnbogeaure, skal det i perioden frå 1. juni til 1. desember i gjennomsnitt ikkje kunna påvisast 5 eller fleire kjønnsmogne holus (lakselus) pr. fisk etter retningslinene for teljing og registrering av lus. Dersom det i gjennomsnitt vert påvist 5 eller fleire kjønnsmogne holus i denne perioden skal tiltak mot lakselus gjennomførast ved medikamentell behandling eller bruk av leppefisk.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1998-06-01-540/KAPITTEL_3" data-partID="k3"><h2>Kapittel III. Andre vilkår</h2><article class="legalArticle" data-lovdata-URL="LTII/forskrift/1998-06-01-540/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Økonomi</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Tap som fylgje av tiltak som vert kravd gjennomført etter denne forskrifta vert ikkje erstatta av Staten</article></article><article class="legalArticle" data-lovdata-URL="LTII/forskrift/1998-06-01-540/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tvangsmiddel</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Ved brot på føresegnene i § 4 i forskrifta kan fylkesveterinæren, for kvar påbyrja 10.000 fisk på lokaliteten fastsetja tvangsmulkt til 10 gongar folketrygda sitt grunnbeløp dividert med 365.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Ved brot på føresegner i § 5 a) i forskrifta kan fylkesveterinæren, for kvar påbyrja 10.000 fisk på lokaliteten, fastsetja tvangsmulkt til 10 gongar folketrygda sitt grunnbeløp dividert med 365, per dag.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Dersom tvangsmulkt ikkje er føremålstenleg eller tilstrekkeleg kan fylkesveterinæren setja i verk naudsynte tiltak for å gjennomføra påbodet, jfr. § 27 i fiskesjukdomslova.</article></article><article class="legalArticle" data-lovdata-URL="LTII/forskrift/1998-06-01-540/§9" data-name="§9" data-partID="§9" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn og vedtak</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Statens dyrehelsetilsyn ved distriktsveterinæren fører tilsyn. Statens dyrehelsetilsyn ved fylkesveterinæren gjer naudsynte vedtak for å sikra at forskrifta vert fylgd. Fylkesveterinæren kan dessutan gjera vedtak om tiltak utover det som fylgjer av føresegnene i § 5.</article></article><article class="legalArticle" data-lovdata-URL="LTII/forskrift/1998-06-01-540/§10" data-name="§10" data-partID="§10" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Statens dyrehelsetilsyn, fylkesveterinæren kan gjera unntak frå vilkåra i forskrifta og setja vilkår for unntaka. Mynde til å gjera unntak frå forskrifta kan delegerast til distriktsveterinær.</article></article><article class="legalArticle" data-lovdata-URL="LTII/forskrift/1998-06-01-540/§11" data-name="§11" data-partID="§11" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Brot på forskrifta eller påbod og avgjerder med heimel i forskrifta er straffbart, jfr. § 30 i lov av 13. juni 1997 nr. 54 om tiltak mot sjukdom hos fisk og andre akvatiske dyr (fiskesjukdomslova).</article></article><article class="legalArticle" data-lovdata-URL="LTII/forskrift/1998-06-01-540/§12" data-name="§12" data-partID="§12" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tid</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Denne forskrifta gjeld frå 1. juni 1998.</article></article></section></main></body></html>