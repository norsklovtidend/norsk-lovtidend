<!DOCTYPE html><html lang="no"><head><title>Forskrift om utvidet fiske etter rømt oppdrettslaks i sjøen, Hordaland, Sør-Trøndelag, Nord-Trøndelag, Nordland og Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:18</dd><dt class="legacyID">Datokode</dt><dd class="legacyID">FOR-1998-07-13-775</dd><dt class="dokid">DokumentID</dt><dd class="dokid">LTII/forskrift/1998-07-13-775</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 9</dd><dt class="dateInForce">I kraft fra</dt><dd class="dateInForce">1998-07-13</dd><dt class="appliesTo">Gjelder for</dt><dd class="appliesTo">Hordaland, Sør-Trøndelag, Nord-Trøndelag, Nordland og Troms</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§33</li><li>forskrift/1992-11-27-864</li><li>forskrift/1992-11-27-877</li><li>forskrift/1993-02-15-112</li></ul></dd><dt class="dateOfPublication">Kunngjort</dt><dd class="dateOfPublication">1998-09-02</dd><dt class="titleShort">Korttittel</dt><dd class="titleShort">Forskrift om rømt oppdrettslaks, Hordaland mv</dd><dt class="title">Tittel</dt><dd class="title">Forskrift om utvidet fiske etter rømt oppdrettslaks i sjøen, Hordaland, Sør-Trøndelag, Nord-Trøndelag, Nordland og Troms.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 13. juli 1998 med hjemmel i lov av 15. mai 1992 nr. 47 om laksefisk og innlandsfisk § 33, jf. kgl. res. av 27. november 1992 nr. 864, forskrift av 27. november 1992 nr. 877 om åpning for fiske etter anadrome laksefisk og forskrift av 15. februar 1993 nr. 112 om definisjon, utforming og bruk av redskap til fangst av anadrome laksefisk.</dd><dt class="refid">RefID</dt><dd class="refid">forskrift/1998-07-13-775</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utvidet fiske etter rømt oppdrettslaks i sjøen, Hordaland, Sør-Trøndelag, Nord-Trøndelag, Nordland og Troms.<ul class="tocSubUl"><li>§ 1. Utvidet riske etter rømt oppdrettslaks</li><li>§ 2. Unntak for fredningssoner</li><li>§ 3. Fangst av vill anadrom laksefisk (laks, sjøørret og sjørøye)</li><li>§ 4. Registrering</li><li>§ 5. Oppgaveplikt</li><li>§ 6. Straffebestemmelse</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1998-07-13-775" id="dokument"><h1>Forskrift om utvidet fiske etter rømt oppdrettslaks i sjøen, Hordaland, Sør-Trøndelag, Nord-Trøndelag, Nordland og Troms.</h1><article class="legalArticle" data-lovdata-URL="LTII/forskrift/1998-07-13-775/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Utvidet riske etter rømt oppdrettslaks</span></h2> <article class="defaultP" margin-top="true"><i>Hordaland fylke</i><p class="leddfortsettelse"><i>Utvidet fiske med alminnelige laksefiskeredskaper</i></p></article><article class="legalP" data-absoluteaddress="/paragraf/1/ledd/1/" id="paragraf-1-ledd-1">I perioden fra og med 5. august til og med 30. september 1998 åpnes det for fiske med stang og håndsnøre (redskap med en enkel, dobbel eller trippelkrok), kilenot og lakseverp (sitjenot) i hele fylket unntatt i Sørfjorden og Osterfjorden. Fra og med 1. september er det i tillegg tillatt å benytte krokgarn, laksedorg og oter. I kommunene Fedje, Austrheim, Øygarden, Fjell, Sund, Austevoll, Bømlo og Fitjar er det tillatt å benytte krokgarn, oter og laksedorg i hele perioden fra 5. august til 30. september.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">I Sørfjorden og i Osterfjorden er det tillatt å fiske med stang, håndsnøre, laksedorg, oter, kilenot, lakseverp og krokgarn fra og med 1. september til og med 30. september.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Fra og med 5. august til og med 31. august er det tillatt å fiske fra mandag kl. 18.00 til fredag 18.00. Fra og med 1. september til og med 30. september er det tillatt å fiske alle dager.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">(Dette fisket kommer i tillegg til det høst-/vinterfiske som er tillatt med alminnelige laksefiskeredskaper fra og med 1. oktober til og med 28. februar, jfr forskrift om fisketider for fiske etter anadrome laksefisk i sjøen av 13. mars 1998).</article> <article class="defaultP" margin-top="true"><i>Fiske med andre redskaper</i></article><article class="legalP" data-absoluteaddress="/paragraf/1/ledd/5/" id="paragraf-1-ledd-5">I perioden fra og med 1. oktober 1998 til og med 28. februar 1999 åpnes det i Hordaland fylke for fiske med:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/5/punkt/1/" id="paragraf-1-ledd-5-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/5/punkt/1/ledd/1/" id="paragraf-1-ledd-5-punkt-1-ledd-1">annen garnredskap enn krokgarn (eks settegarn og drivgarn). Alle maskevidder tillates.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/5/punkt/2/" id="paragraf-1-ledd-5-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/5/punkt/2/ledd/1/" id="paragraf-1-ledd-5-punkt-2-ledd-1">andre dorgeredskaper enn stang, håndsnøre og laksedorg.</article></article></li></ul></article><article class="legalP" data-absoluteaddress="/paragraf/1/ledd/6/" id="paragraf-1-ledd-6">(Dette fisket kommer i tillegg til fiske med de redskaper som er tillatt etter forskrift om fisketider for fiske etter anadrome laksefisk i sjøen av 13. mars 1998 nr. 246).</article> <article class="defaultP" margin-top="true"><i>Utvidet fiske med alminnelige laksefiskeredskaper</i><p class="leddfortsettelse"><i>Nord-Trøndelag unntatt Trondheimsfjorden, Nordland, Troms fylke</i></p></article><article class="legalP" data-absoluteaddress="/paragraf/1/ledd/7/" id="paragraf-1-ledd-7">I perioden fra og med 20. august til og med 30. september 1998 åpnes det for fiske med stang og håndsnøre (redskap med en enkel, dobbel eller trippelkrok), laksedorg, oter, kilenot, lakseverp (sitjenot) og krokgarn.</article><article class="legalP" data-absoluteaddress="/paragraf/1/ledd/8/" id="paragraf-1-ledd-8">Det er tillatt å fiske alle dager i denne perioden.</article><article class="legalP" data-absoluteaddress="/paragraf/1/ledd/9/" id="paragraf-1-ledd-9">(Dette fisket kommer i tillegg til det høst-/vinterfiske som er tillatt med alminnelige lakseredskaper fra og med 1. oktober til og med 28. februar, jfr forskrift om fisketider for fiske etter anadrome laksefisk i sjøen av 13. mars 1998 nr. 246).</article> <article class="defaultP" margin-top="true"><i>Fiske med andre redskaper</i><p class="leddfortsettelse"><i>Sør-Trøndelag og Nord-Trøndelag</i></p></article><article class="legalP" data-absoluteaddress="/paragraf/1/ledd/10/" id="paragraf-1-ledd-10">Fra og med 1. oktober 1998 til og med 28. februar 1999 er det tillatt å fiske med settegarn med maskevidde 58 millimeter eller mer. (Fisket etter anadrome laksefisk med faststående redskap er forbeholdt grunneier/rettighetshaver. Det er bare tillatt å fiske fra grunn som er eiet eller leiet av fiskeren).</article><article class="legalP" data-absoluteaddress="/paragraf/1/ledd/11/" id="paragraf-1-ledd-11">(Dette fisket kommer i tillegg til det høst-/vinterfiske som er tillatt med alminnelige lakseredskaper fra og med 1. oktober til og med 28. februar, jfr forskrift om fisketider for fiske etter anadrome laksefisk i sjøen av 13. mars 1998 nr. 246).</article></article><article class="legalArticle" data-lovdata-URL="LTII/forskrift/1998-07-13-775/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak for fredningssoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det åpnes ikke for fiske i fredningssoner utenfor vassdrag, jfr lov om laksefisk og innlandsfisk, § 40. Dette gjelder selv om andre bestemmelser i sonen er tidsavgrenset. Det er ikke tillatt å fiske nærmere enn 1 km fra elvemunning (grense elv/sjø) der det ikke er fastsatt særskilt fredningssone. I Ranafjorden i Rana kommune er det ikke tillatt å fiske innenfor en rett linje fra fyrlykt på Alterneset til nordvestspissen av Haukneset.</article></article><article class="legalArticle" data-lovdata-URL="LTII/forskrift/1998-07-13-775/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fangst av vill anadrom laksefisk (laks, sjøørret og sjørøye)</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Villfisk som fanges under fiske etter rømt oppdrettslaks kan beholdes.</article></article><article class="legalArticle" data-lovdata-URL="LTII/forskrift/1998-07-13-775/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Registrering</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Alle som ønsker å fiske etter rømt oppdrettsfisk med lakseverp (sitjenot), kilenot og krokgarn eller andre garntyper der slike er tillatt, og som ikke er registrert tidligere denne sesongen, skal registrere seg hos fylkesmannen før fisket tar til, jfr forskrift om oppgaveplikt og registrering av redskap av 30. desember 1992 nr. 1231.</article></article><article class="legalArticle" data-lovdata-URL="LTII/forskrift/1998-07-13-775/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppgaveplikt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiske etter rømt oppdrettsfisk skal rapporteres til Statistisk sentralbyrå ved innlevering av fangstdagbøker når det gjelder fiske med kilenot, lakseverp og krokgarn. Fiske med andre redskapstyper rapporteres til fylkesmannen. Rapporten skal inneholde opplysninger om antall og samlet vekt av henholdsvis laks, sjøaure og sjørøye, samt redskapstype og dato for fangst.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Rapporteringsfrist er 1 måned etter at fisket er slutt, jfr forskrift om oppgaveplikt og registrering av redskap av 30. desember 1992 nr. 1231.</article></article><article class="legalArticle" data-lovdata-URL="LTII/forskrift/1998-07-13-775/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straffebestemmelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiske etter anadrome laksefisk utenom oppgitte fisketider og/eller med redskapstyper som ikke er nevnt i denne forskriften, er straffbart, jfr laks- og innlandsfisklovens § 49.</article></article><article class="legalArticle" data-lovdata-URL="LTII/forskrift/1998-07-13-775/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskriften trer i kraft straks.</article></article></main></body></html>