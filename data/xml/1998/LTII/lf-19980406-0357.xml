<!DOCTYPE html><html lang="no"><head><title>Forskrift om snøscooterløyper, Lyngen kommune, Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:14</dd><dt class="legacyID">Datokode</dt><dd class="legacyID">FOR-1998-04-06-357</dd><dt class="dokid">DokumentID</dt><dd class="dokid">LTII/forskrift/1998-04-06-357</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 5</dd><dt class="dateInForce">I kraft fra</dt><dd class="dateInForce">1998-04-06</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-01-16-39</li></ul></dd><dt class="appliesTo">Gjelder for</dt><dd class="appliesTo">Lyngen kommune, Troms.</dd><dt class="basedOn">Hjemmel</dt><dd class="basedOn"><ul><li>lov/1977-06-10-82/§5</li><li>forskrift/1988-05-15-356/§8</li></ul></dd><dt class="dateOfPublication">Kunngjort</dt><dd class="dateOfPublication">1998-05-11</dd><dt class="titleShort">Korttittel</dt><dd class="titleShort">Forskrift om snøscooterløyper, Lyngen</dd><dt class="title">Tittel</dt><dd class="title">Forskrift om snøscooterløyper, Lyngen kommune, Troms.</dd><dt class="miscInformation">Annet om dokumentet</dt><dd class="miscInformation">Fastsatt av fylkesmannen i Troms 6. april 1998 med hjemmel i lov av 10. juni 1977 nr. 82 om motorferdsel i utmark og vassdrag § 5 tredje ledd og forskrift av 15. mai 1988 nr. 356 for bruk av motorkjøretøyer i utmark og på islagte vassdrag § 8.</dd><dt class="refid">RefID</dt><dd class="refid">forskrift/1998-04-06-357</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om snøscooterløyper, Lyngen kommune, Troms.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTII/forskrift/1998-04-06-357" id="dokument"><h1>Forskrift om snøscooterløyper, Lyngen kommune, Troms.</h1><article class="legalArticle" data-lovdata-URL="LTII/forskrift/1998-04-06-357/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Følgende faste løyper for snøscooter er opprettet:</article><article class="defaultP"><i>Straumen – Raudtindvatnet</i></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Snøscooterløypa går fra Reinbakken/Straumen, ned til sjøisen før Grasbergneset og fra sjøisen via Nordlenangsbotn til nordbredden av Raudtindvatnet (= nedre Rundtindvatnet).</article> <article class="defaultP" margin-top="true"><i>Svendsby – Jægervassbotn, med sidegrein til Trollvatnet</i></article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Snøscooterløypa går langs Storåsvegen (skogsveg) fra fylkesveg 312 på Svendsby til grensen mellom eiendommene 123/8 og 123/11 øst for Storåsen. Derfra ca 100 meter østover langs grenseveg, videre ca 400 meter nordover langs myr til eiendommen 123/7, krysser Trollvasselva østover, derfra ca 500 meter nordover langs myr, krysser Trollvasselva over til elvas vestside og ender på eiendommen 121/2, i en avstand av ca 200 meter fra Jægervatnet leirskole.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Sidegreina starter ved snuplassen på Storåsvegen, ca 2 km fra fylkesveg 312. Derfra går løypa østover til Trollvasselvas utløp fra Trollvatnet.</article></article><article class="legalArticle" data-lovdata-URL="LTII/forskrift/1998-04-06-357/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Løypene tillates brukt fra det tidspunkt merking er gjennomført. Løypa fra Straumen kan brukes til og med 4. mai. Ved usikre isforhold stenges løypa tidligere. Løypa fra Svendsby kan brukes til og med 24. april. Nedtaking av merker skal være avsluttet innen sluttdato. Kommunen bekjentgjør åpningen av løypene.</article></article><article class="legalArticle" data-lovdata-URL="LTII/forskrift/1998-04-06-357/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Merking av løypene skal skje etter retningslinjer gitt av fylkesmannen.</article></article><article class="legalArticle" data-lovdata-URL="LTII/forskrift/1998-04-06-357/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Denne forskrift trer i kraft straks. Forskrift av 16. januar 1996 nr. 39 om snøscooterløyper, Lyngen kommune, Troms, oppheves samtidig.</article></article></main></body></html>