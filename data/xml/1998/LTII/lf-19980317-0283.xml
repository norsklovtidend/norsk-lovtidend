<!DOCTYPE html><html lang="no"><head><title>Forskrift til lov om handelsvirksomhet, Eigersund kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:54</dd><dt class="legacyID">Datokode</dt><dd class="legacyID">FOR-1998-03-17-283</dd><dt class="dokid">DokumentID</dt><dd class="dokid">LTII/forskrift/1998-03-17-283</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 4</dd><dt class="dateInForce">I kraft fra</dt><dd class="dateInForce">1998-04-23</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-06-26-1377</li></ul></dd><dt class="appliesTo">Gjelder for</dt><dd class="appliesTo">Eigersund kommune, Rogaland.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1998-04-23</dd><dt class="titleShort">Korttittel</dt><dd class="titleShort">Forskrift om handelsvirksomhet, Eigersund</dd><dt class="title">Tittel</dt><dd class="title">Forskrift til lov om handelsvirksomhet, Eigersund kommune, Rogaland.</dd><dt class="miscInformation">Annet om dokumentet</dt><dd class="miscInformation">Fastsatt av Eigersund kommunestyre 9. februar 1998 med hjemmel i lov av 6. juni 1980 nr. 21 om handelsvirksomhet § 3-2. Stadfestet av fylkesmannen i Rogaland 17. mars 1998.</dd><dt class="refid">RefID</dt><dd class="refid">forskrift/1998-03-17-283</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til lov om handelsvirksomhet, Eigersund kommune, Rogaland.<ul class="tocSubUl"><li>§ 1. Handelsvirksomhet utenom fast utsalgssted til forbruker</li><li>§ 2. Salg til forbruker fra salgshaller, torg, gater, brygger og andre offentlige steder m.v.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTII/forskrift/1998-03-17-283" id="dokument"><h1>Forskrift til lov om handelsvirksomhet, Eigersund kommune, Rogaland.</h1><article class="legalArticle" data-lovdata-URL="LTII/forskrift/1998-03-17-283/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Handelsvirksomhet utenom fast utsalgssted til forbruker</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Oppsøkende handelsvirksomhet med dagligvarer overfor forbruker kan etter søknad i det enkelte tilfelle tillates i kommunen. Formannskapet avgjør slik søknad, etter å ha innhentet uttalelse fra Næringsmiddeltilsynet i Dalane.</article></article><article class="legalArticle" data-lovdata-URL="LTII/forskrift/1998-03-17-283/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Salg til forbruker fra salgshaller, torg, gater, brygger og andre offentlige steder m.v.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Oppsøkende handelsvirksomhet i Eigersund kan bare foregå på de offentlige plasser eller deler av offentlige plasser som rådmannen bestemmer etter at politiets uttalelse er innhentet og etter følgende bestemmelser:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Når det gjelder «dagligvarer» er oppsøkende handel bare tillatt med grønnsaker, poteter, frukt, bær og andre produkter i sin naturlige form. Dessuten er slik handel med saltet og røkt fisk, ansjos og andre fiskeprodukter tillatt. Når det gjelder salg av fersk fisk kan dette kun foregå etter retningslinjer godkjent av Næringsmiddeltilsynet i Dalane.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Salg fra salgshaller, gater, brygger og andre offentlige steder, fra tomter og annen privat grunn og innganger til disse, fra portrom og innganger til bygninger som ligger slik til at de har fritt samband med alminnelig ferdsel, herunder fra kiosker og buer, likeså fra telt som er midlertidig oppsatt, kan bare foregå på de steder som er godkjent av rådmannen etter at politiets uttalelse er innhentet, og innenfor følgende rammer:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/2/ledd/1/punkt/1/" id="paragraf-2-ledd-1-punkt-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/1/ledd/1/" id="paragraf-2-ledd-1-punkt-2-ledd-1-punkt-1-ledd-1">På hverdager fra klokken 08.00 til klokken 23.30.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/ledd/1/punkt/2/" id="paragraf-2-ledd-1-punkt-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/2/ledd/1/" id="paragraf-2-ledd-1-punkt-2-ledd-1-punkt-2-ledd-1">På søndager og helligdager fra klokken 13.00 til klokken 23.30.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/2/ledd/1/punkt/3/" id="paragraf-2-ledd-1-punkt-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/3/ledd/1/" id="paragraf-2-ledd-1-punkt-2-ledd-1-punkt-3-ledd-1">På høytidsdager, 1. og 17. mai kan salg foregå fra klokken 09.00 til klokken 10.30 og fra klokken 13.00 til klokken 23.30.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/1/punkt/2/ledd/1/punkt/4/" id="paragraf-2-ledd-1-punkt-2-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/4/ledd/1/" id="paragraf-2-ledd-1-punkt-2-ledd-1-punkt-4-ledd-1">På påske-, pinse- og julaften fra klokken 08.00 – 16.00.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/2/ledd/1/punkt/2/ledd/1/punkt/5/" id="paragraf-2-ledd-1-punkt-2-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/5/ledd/1/" id="paragraf-2-ledd-1-punkt-2-ledd-1-punkt-5-ledd-1">Langfredag, 1. påskedag, 1. pinsedag, 1. juledag og julaften når denne faller på søndag, skal det holdes helt stengt.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/2/ledd/1/punkt/2/ledd/1/punkt/6/" id="paragraf-2-ledd-1-punkt-2-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/6/ledd/1/" id="paragraf-2-ledd-1-punkt-2-ledd-1-punkt-6-ledd-1">Fra fartøy og brygge må salg ikke finne sted på søn- og helligdager.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/2/ledd/1/punkt/2/ledd/1/punkt/7/" id="paragraf-2-ledd-1-punkt-2-ledd-1-punkt-7"><span class="data-originalId">7.</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/7/ledd/1/" id="paragraf-2-ledd-1-punkt-2-ledd-1-punkt-7-ledd-1">Politiet kan i særskilte høve gi dispensasjon.</article></article></li></ul></article><article class="legalP" data-absoluteaddress="/paragraf/2/ledd/1/punkt/2/ledd/2/" id="paragraf-2-ledd-1-punkt-2-ledd-2">Slik handel er tillatt etter rådmannens godkjenning i det enkelte tilfelle med varme pølser med tilbehør, ferdigproduserte kyllinger, hamburgere o.l., spisesjokolade og liknende sukkerprodukter, mineralvann, leskedrikker, spiseis, frukt og tobakksvarer, dessuten med egentilvirkede produkter (unntatt dagligvarer) av begrenset verdi og i begrenset omfang. Salg fra automat plassert utenom fast utsalgssted er tillatt med produkter som nevnt i første ledd, unntatt tobakk, samt med sikringspatroner.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Oppsøkende handel på Egersund torg kan foregå alle yrkesdager fra klokken 07.30 til klokken 19.00. I spesielle tilfeller kan torgkontrolløren i samråd med administrasjonssjefen for en enkelt dag, eller enkelte dager, innskrenke salgstiden eller helt forby torghandel. I forbindelse med 17. mai-feiring gjelder kommunens retningslinjer for 17. mai-arrangementer.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Kopi av retningslinjene for disponering av Egersund torg kan fås ved henvendelse til formannskapskontoret.</article></article></li></ul></article></article><article class="legalArticle" data-lovdata-URL="LTII/forskrift/1998-03-17-283/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Rådmannen har rett og plikt til å føre sanitær kontroll med oppsøkende handel. Hvis det er antydning til sanitære misligheter ved varene, skal torgkontrolløren nedlegge salgsforbud og varsle rådmannen. Næringsmiddeltilsynet i Dalane avgjør om forbudet skal opprettholdes. Oppsøkende handel med matvarer skal foregå fra bord eller kasser som er hevet minst 70 cm over bakken. Det er forbudt å sette kasser eller korger med slike varer like på bakken. Fisk og fiskeprodukter skal selges fra godkjent fiskebil/salgsvogn.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ved salgstidens slutt plikter de handlende straks å fjerne varer, transportredskaper, bord, emballasje, avfall m.v. fra salgsområdet.</article></article><article class="legalArticle" data-lovdata-URL="LTII/forskrift/1998-03-17-283/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">De som driver salg fra de steder som er nevnt i § 3 b, har plikt til å rette seg etter de pålegg som politiet gir av omsyn til orden, og etter de pålegg som blir gitt av rådmannen til enhver tid.</article></article><article class="legalArticle" data-lovdata-URL="LTII/forskrift/1998-03-17-283/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Overtredelse av denne forskrift straffes etter lov om handelsvirksomhet § 5-1.</article></article><article class="legalArticle" data-lovdata-URL="LTII/forskrift/1998-03-17-283/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft fra og med kunngjøringsdato i Norsk Lovtidend.</article></article><article class="legalArticle" data-lovdata-URL="LTII/forskrift/1998-03-17-283/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved ikrafttreden av denne forskrift oppheves forskrift av 26. juni 1986 nr. 1377 om handelsvirksomhet utenom fast utsalgssted, Eigersund kommune, Rogaland.</article></article></main></body></html>