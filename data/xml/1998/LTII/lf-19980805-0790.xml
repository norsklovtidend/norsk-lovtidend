<!DOCTYPE html><html lang="no"><head><title>Forskrift om vedtekt til plan- og bygningsloven § 107, Haugesund kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:58</dd><dt class="legacyID">Datokode</dt><dd class="legacyID">FOR-1998-08-05-790</dd><dt class="dokid">DokumentID</dt><dd class="dokid">LTII/forskrift/1998-08-05-790</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 9</dd><dt class="dateInForce">I kraft fra</dt><dd class="dateInForce">1998-09-15</dd><dt class="appliesTo">Gjelder for</dt><dd class="appliesTo">Haugesund kommune, Rogaland.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li><li>lov/1985-06-14-77/§107</li></ul></dd><dt class="dateOfPublication">Kunngjort</dt><dd class="dateOfPublication">1998-09-02</dd><dt class="titleShort">Korttittel</dt><dd class="titleShort">Forskr om vedtekt til bygningsloven, Haugesund</dd><dt class="title">Tittel</dt><dd class="title">Forskrift om vedtekt til plan- og bygningsloven § 107, Haugesund kommune, Rogaland.</dd><dt class="miscInformation">Annet om dokumentet</dt><dd class="miscInformation">Fastsatt av Haugesund kommune 23. april 1997 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal- og regionaldepartementet 5. august 1998.</dd><dt class="refid">RefID</dt><dd class="refid">forskrift/1998-08-05-790</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til plan- og bygningsloven § 107, Haugesund kommune, Rogaland.<ul class="tocSubUl"><li>I<ul class="tocSubUl"><li>1 Alminnelige bestemmelser</li><li>2 Reklameinnretninger og områdehensyn</li><li>3 Formingskriterier</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1998-08-05-790" id="dokument"><h1>Forskrift om vedtekt til plan- og bygningsloven § 107, Haugesund kommune, Rogaland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1998-08-05-790/KAPITTEL_1" data-partID="k1"><h2 data-text-align="center">I</h2><section class="section" data-name="kap1" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTII/forskrift/1998-08-05-790/KAPITTEL_1-1" data-partID="k1-1"><h3>1 Alminnelige bestemmelser</h3><article class="marginIdArticle" data-partID="a1.1" data-absoluteaddress="/kapittel/1/kapittel/1/punkt/1/" id="kapittel-1-kapittel-1-punkt-1"><span class="data-marginOriginalId">1.1</span><span class="miscHeadline"><i>Søknad</i></span></article><article class="marginIdArticle" data-partID="a1.11" data-absoluteaddress="/kapittel/1/kapittel/1/punkt/2/" id="kapittel-1-kapittel-1-punkt-2"><span class="data-marginOriginalId">1.11</span><article class="legalP" data-absoluteaddress="/kapittel/1/kapittel/1/punkt/2/ledd/1/" id="kapittel-1-kapittel-1-punkt-2-ledd-1">Innen hele kommunen må skilt, reklameinnretninger o.l. ikke settes opp uten at kommunen etter søknad har gitt tillatelse. Tillatelse kan bare gis inntil videre eller for et bestemt tidsrom.</article></article><article class="marginIdArticle" data-partID="a1.12" data-absoluteaddress="/kapittel/1/kapittel/1/punkt/3/" id="kapittel-1-kapittel-1-punkt-3"><span class="data-marginOriginalId">1.12</span><article class="legalP" data-absoluteaddress="/kapittel/1/kapittel/1/punkt/3/ledd/1/" id="kapittel-1-kapittel-1-punkt-3-ledd-1">Søknaden skal ha en fagmessig visuell presentasjon som klart viser skiltets eller reklameinnretningens størrelse og utforming både i seg selv og i forhold til omgivelsene.</article></article><article class="marginIdArticle" data-partID="a1.13" data-absoluteaddress="/kapittel/1/kapittel/1/punkt/4/" id="kapittel-1-kapittel-1-punkt-4"><span class="data-marginOriginalId">1.13</span><article class="legalP" data-absoluteaddress="/kapittel/1/kapittel/1/punkt/4/ledd/1/" id="kapittel-1-kapittel-1-punkt-4-ledd-1">Med unntak av lysreklame kreves ikke søknad for ett enkelt skilt eller en enkelt reklameinnretning med eksponeringsflate under 0,7 m<sup>2</sup> som settes opp flatt på byggverk eller innretning og som ikke bryter med andre bestemmelser i vedtekten eller for bevaringsverdige bygninger eller bygningsmiljøer.</article></article><article class="marginIdArticle" data-partID="a1.2" data-absoluteaddress="/kapittel/1/kapittel/1/punkt/5/" id="kapittel-1-kapittel-1-punkt-5"><span class="data-marginOriginalId">1.2</span><span class="miscHeadline"><i>Definisjoner</i></span><article class="defaultP"><i>Reklame</i></article><article class="defaultP">omfatter tekst, bilder, symboler, figurer etc. som reklamerer for varer, tjenester og arrangementer.</article><article class="defaultP"><i>Reklameinnretning</i></article><article class="defaultP">er standardtavle/-søyle vesentlig beregnet for oppklistring av reklameplakater med tidsbegrenset varighet. Tilsvarer bl.a. «boards» som bransjen selv ofte bruker. Reklameinnretning er også master, ballonger, vimpler, flagg, lys, seil, transparenter m.v.</article><article class="defaultP"><i>Tilfeldig reklame</i></article><article class="defaultP">er reklameinnretninger og plakater som klistres eller henges på vegger, stolper, gjerder m.v.</article><article class="defaultP"><i>Variabel reklame</i></article><article class="defaultP">er reklameinnretning hvor budskapet endres mer enn en gang i døgnet, uansett om vekslingen skjer mekanisk, elektronisk, optisk eller på annen måte.</article><article class="defaultP"><i>Lysreklame</i></article><article class="defaultP">er samlebetegnelse for alle typer skilt- og reklameinnretninger som har lys eller som er belyst.</article><article class="defaultP"><i>Løsfotreklame</i></article><article class="defaultP">er flyttbare innretninger for plakater, vimpler, flagg, vippeskilt, vareeksponering m.v.</article><article class="defaultP"><i>Skilt</i></article><article class="defaultP">i vedtektenes forstand omfatter informasjons- og virksomhets-skilt som ikke inneholder reklamebudskap.</article><article class="defaultP"><i>Visuell eksponeringsflate</i></article><article class="defaultP">er flaten innenfor en tenkt omramming av ytterpunktene til reklameinnretningen alene eller i kombinasjon med andre reklameinnretninger som visuelt virker sammen. Bakgrunnsplater m.v. og andre markerte festeinnretninger er en del av eksponeringsflaten.</article><article class="defaultP"><i>Samfunnsinformasjon</i></article><article class="defaultP">er generell informasjon av allmennyttig karakter.</article><article class="defaultP"><i>Gesims</i></article><article class="defaultP">er front på takutstikk eller utbygde bånd på fasader.</article></article><article class="marginIdArticle" data-partID="a1.3" data-absoluteaddress="/kapittel/1/kapittel/1/punkt/6/" id="kapittel-1-kapittel-1-punkt-6"><span class="data-marginOriginalId">1.3</span><span class="miscHeadline"><i>Fjerning av skilt- og reklameinnretninger</i></span><article class="legalP" data-absoluteaddress="/kapittel/1/kapittel/1/punkt/6/ledd/1/" id="kapittel-1-kapittel-1-punkt-6-ledd-1">Kommunen kan gi pålegg om å fjerne skilt- og reklameinnretninger som er i strid med denne vedtekt.</article></article><article class="marginIdArticle" data-partID="a1.4" data-absoluteaddress="/kapittel/1/kapittel/1/punkt/7/" id="kapittel-1-kapittel-1-punkt-7"><span class="data-marginOriginalId">1.4</span><span class="miscHeadline"><i>Dispensasjon</i></span><article class="legalP" data-absoluteaddress="/kapittel/1/kapittel/1/punkt/7/ledd/1/" id="kapittel-1-kapittel-1-punkt-7-ledd-1">Kommunen kan gi dispensasjon fra denne vedtekt når det foreligger særlige grunner.</article></article></section><section class="section" data-name="kap2" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTII/forskrift/1998-08-05-790/KAPITTEL_1-2" data-partID="k1-2"><h3>2 Reklameinnretninger og områdehensyn</h3><article class="defaultP"><table><tbody><tr><td data-text-align="left" data-vertical-align="top">       Kommunen kan selv utarbeide eller kreves utarbeidet en samlet skiltplan for et avgrenset område eller en bygning. Kommunen kan definere bestemte områder eller soner hvor vedtektenes forskjellige bestemmelser gjøres gjeldende.</td></tr></tbody></table></article><article class="marginIdArticle" data-partID="a2.1" data-absoluteaddress="/kapittel/1/kapittel/2/punkt/1/" id="kapittel-1-kapittel-2-punkt-1"><span class="data-marginOriginalId">2.1</span><span class="miscHeadline"><i>Generelle krav</i></span></article><article class="marginIdArticle" data-partID="a2.11" data-absoluteaddress="/kapittel/1/kapittel/2/punkt/2/" id="kapittel-1-kapittel-2-punkt-2"><span class="data-marginOriginalId">2.11</span><article class="legalP" data-absoluteaddress="/kapittel/1/kapittel/2/punkt/2/ledd/1/" id="kapittel-1-kapittel-2-punkt-2-ledd-1">Skilt- og reklameinnretninger som ikke er direkte knyttet til virksomheten som drives på eiendommen, er ikke tillatt.</article><article class="legalP" data-absoluteaddress="/kapittel/1/kapittel/2/punkt/2/ledd/2/" id="kapittel-1-kapittel-2-punkt-2-ledd-2">Det kan gjøres unntak for helt bestemte områder og bygninger, hvor stedlige forhold tillegges stor vekt, og hvor det ikke er til sjenanse for omgivelsene.</article></article><article class="marginIdArticle" data-partID="a2.12" data-absoluteaddress="/kapittel/1/kapittel/2/punkt/3/" id="kapittel-1-kapittel-2-punkt-3"><span class="data-marginOriginalId">2.12</span><article class="legalP" data-absoluteaddress="/kapittel/1/kapittel/2/punkt/3/ledd/1/" id="kapittel-1-kapittel-2-punkt-3-ledd-1">Lysreklame – belyste skilt- og reklameinnretninger – samt variabel reklame tillates bare i forretningsstrøk, næringsområder, bydelssentere og sentrale byområder. Lysreklame som er til sjenanse for boliger, tillates ikke.</article></article><article class="marginIdArticle" data-partID="a2.13" data-absoluteaddress="/kapittel/1/kapittel/2/punkt/4/" id="kapittel-1-kapittel-2-punkt-4"><span class="data-marginOriginalId">2.13</span><article class="legalP" data-absoluteaddress="/kapittel/1/kapittel/2/punkt/4/ledd/1/" id="kapittel-1-kapittel-2-punkt-4-ledd-1">Samfunnsinformasjon kan oppføres i alle områder, og kan være belyst – forutsatt at innretning ikke virker dominerende eller skjemmende på omgivelsene.</article></article><article class="marginIdArticle" data-partID="a2.2" data-absoluteaddress="/kapittel/1/kapittel/2/punkt/5/" id="kapittel-1-kapittel-2-punkt-5"><span class="data-marginOriginalId">2.2</span><span class="miscHeadline"><i>Naturlandskap og friområder</i></span></article><article class="marginIdArticle" data-partID="a2.21" data-absoluteaddress="/kapittel/1/kapittel/2/punkt/6/" id="kapittel-1-kapittel-2-punkt-6"><span class="data-marginOriginalId">2.21</span><article class="legalP" data-absoluteaddress="/kapittel/1/kapittel/2/punkt/6/ledd/1/" id="kapittel-1-kapittel-2-punkt-6-ledd-1">I naturlandskap, landbruksområder, kulturlandskap, parker og friområder må det ikke oppføres reklameinnretninger.</article></article><article class="marginIdArticle" data-partID="a2.22" data-absoluteaddress="/kapittel/1/kapittel/2/punkt/7/" id="kapittel-1-kapittel-2-punkt-7"><span class="data-marginOriginalId">2.22</span><article class="legalP" data-absoluteaddress="/kapittel/1/kapittel/2/punkt/7/ledd/1/" id="kapittel-1-kapittel-2-punkt-7-ledd-1">Det samme forbud gjelder for skilt og reklame som er rettet mot slike områder, dersom innretningen virker sjenerende eller skjemmende for området. For samfunnsinformasjon gjelder bestemmelsen i punkt 2.13 ovenfor.</article></article><article class="marginIdArticle" data-partID="a2.3" data-absoluteaddress="/kapittel/1/kapittel/2/punkt/8/" id="kapittel-1-kapittel-2-punkt-8"><span class="data-marginOriginalId">2.3</span><span class="miscHeadline"><i>Bevaringsverdige og særpregede miljøer</i></span></article><article class="marginIdArticle" data-partID="a2.31" data-absoluteaddress="/kapittel/1/kapittel/2/punkt/9/" id="kapittel-1-kapittel-2-punkt-9"><span class="data-marginOriginalId">2.31</span><article class="legalP" data-absoluteaddress="/kapittel/1/kapittel/2/punkt/9/ledd/1/" id="kapittel-1-kapittel-2-punkt-9-ledd-1">Innenfor særpregede eller historisk interessante miljøer kan det bare gjøres skilt- og reklameinnretninger som i grafisk utforming, materialbruk, utførelse og farger er underordnet og tilpasset miljøets karakter. Dette gjelder uansett innretningens størrelse. Det skal også tas hensyn til innbyrdes forhold og skala mellom de aktuelle skilt- og reklameinnretningene.</article></article><article class="marginIdArticle" data-partID="a2.32" data-absoluteaddress="/kapittel/1/kapittel/2/punkt/10/" id="kapittel-1-kapittel-2-punkt-10"><span class="data-marginOriginalId">2.32</span><article class="legalP" data-absoluteaddress="/kapittel/1/kapittel/2/punkt/10/ledd/1/" id="kapittel-1-kapittel-2-punkt-10-ledd-1">Reklametavler (boards) med skiftende reklame for varer, produkter og tjenester tillates ikke oppsatt innenfor disse områdene.</article></article><article class="marginIdArticle" data-partID="a2.33" data-absoluteaddress="/kapittel/1/kapittel/2/punkt/11/" id="kapittel-1-kapittel-2-punkt-11"><span class="data-marginOriginalId">2.33</span><article class="legalP" data-absoluteaddress="/kapittel/1/kapittel/2/punkt/11/ledd/1/" id="kapittel-1-kapittel-2-punkt-11-ledd-1">Skilt og reklame fra områder som retter seg mot bevaringsverdige og særpregede miljøer, tillates ikke dersom innretningene virker sjenerende eller skjemmende for dette miljøet.</article></article><article class="marginIdArticle" data-partID="a2.4" data-absoluteaddress="/kapittel/1/kapittel/2/punkt/12/" id="kapittel-1-kapittel-2-punkt-12"><span class="data-marginOriginalId">2.4</span><span class="miscHeadline"><i>Boligområder</i></span></article><article class="marginIdArticle" data-partID="a2.41" data-absoluteaddress="/kapittel/1/kapittel/2/punkt/13/" id="kapittel-1-kapittel-2-punkt-13"><span class="data-marginOriginalId">2.41</span><article class="legalP" data-absoluteaddress="/kapittel/1/kapittel/2/punkt/13/ledd/1/" id="kapittel-1-kapittel-2-punkt-13-ledd-1">I boligområder tillates ikke reklameinnretninger. Mindre reklameinnretninger på forretninger, kiosker o.l. kan likevel settes opp dersom dette ikke sjenerer boligene.</article></article><article class="marginIdArticle" data-partID="a2.42" data-absoluteaddress="/kapittel/1/kapittel/2/punkt/14/" id="kapittel-1-kapittel-2-punkt-14"><span class="data-marginOriginalId">2.42</span><article class="legalP" data-absoluteaddress="/kapittel/1/kapittel/2/punkt/14/ledd/1/" id="kapittel-1-kapittel-2-punkt-14-ledd-1">Skilt og reklame fra områder – som retter seg mot boligmiljøer – tillates ikke dersom det virker sjenerende og skjemmende for dette miljøet.</article></article><article class="marginIdArticle" data-partID="a2.5" data-absoluteaddress="/kapittel/1/kapittel/2/punkt/15/" id="kapittel-1-kapittel-2-punkt-15"><span class="data-marginOriginalId">2.5</span><span class="miscHeadline"><i>Områder for forretning og kontor – senterområder</i></span><article class="legalP" data-absoluteaddress="/kapittel/1/kapittel/2/punkt/15/ledd/1/" id="kapittel-1-kapittel-2-punkt-15-ledd-1">De generelle kravene gjelder. Dersom slike områder kommer inn under område for bevaring, gjelder retningslinjer for bevaringsområder i tillegg, jf pkt. 2.1 og 2.3.</article></article><article class="marginIdArticle" data-partID="a2.6" data-absoluteaddress="/kapittel/1/kapittel/2/punkt/16/" id="kapittel-1-kapittel-2-punkt-16"><span class="data-marginOriginalId">2.6</span><span class="miscHeadline"><i>Industriområder</i></span><article class="legalP" data-absoluteaddress="/kapittel/1/kapittel/2/punkt/16/ledd/1/" id="kapittel-1-kapittel-2-punkt-16-ledd-1">De generelle kravene gjelder. Dersom slike områder kommer inn under område for bevaring, gjelder retningslinjer for bevaringsområder i tillegg, jf pkt. 2.1 og 2.3.</article></article></section><section class="section" data-name="kap3" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTII/forskrift/1998-08-05-790/KAPITTEL_1-3" data-partID="k1-3"><h3>3 Formingskriterier</h3><article class="marginIdArticle" data-partID="a3.1" data-absoluteaddress="/kapittel/1/kapittel/3/punkt/1/" id="kapittel-1-kapittel-3-punkt-1"><span class="data-marginOriginalId">3.1</span><span class="miscHeadline"><i>Generelt</i></span></article><article class="marginIdArticle" data-partID="a3.11" data-absoluteaddress="/kapittel/1/kapittel/3/punkt/2/" id="kapittel-1-kapittel-3-punkt-2"><span class="data-marginOriginalId">3.11</span><article class="legalP" data-absoluteaddress="/kapittel/1/kapittel/3/punkt/2/ledd/1/" id="kapittel-1-kapittel-3-punkt-2-ledd-1">Skilt- og reklameinnretninger skal utføres slik at de tilfredsstiller rimelig skjønnhetshensyn både for seg selv og i forhold til bygningen/bakgrunnen og omgivelsene. Skjemmende utførelse og farger er ikke tillatt og kan kreves endret.</article></article><article class="marginIdArticle" data-partID="a3.12" data-absoluteaddress="/kapittel/1/kapittel/3/punkt/3/" id="kapittel-1-kapittel-3-punkt-3"><span class="data-marginOriginalId">3.12</span><article class="legalP" data-absoluteaddress="/kapittel/1/kapittel/3/punkt/3/ledd/1/" id="kapittel-1-kapittel-3-punkt-3-ledd-1">Skilt, reklameinnretninger o.l. skal ikke hindre fri ferdsel for bil, fotgjengere, syklister og bevegelseshemmede, eller være til fare for omgivelsene på annen måte.</article></article><article class="marginIdArticle" data-partID="a3.13" data-absoluteaddress="/kapittel/1/kapittel/3/punkt/4/" id="kapittel-1-kapittel-3-punkt-4"><span class="data-marginOriginalId">3.13</span><article class="legalP" data-absoluteaddress="/kapittel/1/kapittel/3/punkt/4/ledd/1/" id="kapittel-1-kapittel-3-punkt-4-ledd-1">I områder der reklametavler tillates, må det ikke oppføres innretninger med større sammenhengende areal enn 7,0 m<sup>2</sup>. Ved flere tavler nær hverandre regnes den samlede visuelle eksponeringsflate som ett skilt.</article></article><article class="marginIdArticle" data-partID="a3.14" data-absoluteaddress="/kapittel/1/kapittel/3/punkt/5/" id="kapittel-1-kapittel-3-punkt-5"><span class="data-marginOriginalId">3.14</span><article class="legalP" data-absoluteaddress="/kapittel/1/kapittel/3/punkt/5/ledd/1/" id="kapittel-1-kapittel-3-punkt-5-ledd-1">I industri- og næringsområder hvor det er flere virksomheter, skal informasjons- og henvisningsskilt så langt det er mulig, være samlet i en felles presentasjon. Skilt skal ikke være dominerende og skal ikke benyttes for vare- eller tjenestetilbud.</article></article><article class="marginIdArticle" data-partID="a3.15" data-absoluteaddress="/kapittel/1/kapittel/3/punkt/6/" id="kapittel-1-kapittel-3-punkt-6"><span class="data-marginOriginalId">3.15</span><article class="legalP" data-absoluteaddress="/kapittel/1/kapittel/3/punkt/6/ledd/1/" id="kapittel-1-kapittel-3-punkt-6-ledd-1">Reklameinnretninger skal tilfredsstille kravene til mekaniske påkjenninger, og de skal vedlikeholdes. Tavler som ikke er i bruk, skal fjernes.</article></article><article class="marginIdArticle" data-partID="a3.16" data-absoluteaddress="/kapittel/1/kapittel/3/punkt/7/" id="kapittel-1-kapittel-3-punkt-7"><span class="data-marginOriginalId">3.16</span><article class="legalP" data-absoluteaddress="/kapittel/1/kapittel/3/punkt/7/ledd/1/" id="kapittel-1-kapittel-3-punkt-7-ledd-1">Byggeplasskilt skal utføres som en felles enhet for alle deltakende firmaer. Skiltet skal ikke vende ut mot riks- og fylkesveg.</article></article><article class="marginIdArticle" data-partID="a3.17" data-absoluteaddress="/kapittel/1/kapittel/3/punkt/8/" id="kapittel-1-kapittel-3-punkt-8"><span class="data-marginOriginalId">3.17</span><article class="legalP" data-absoluteaddress="/kapittel/1/kapittel/3/punkt/8/ledd/1/" id="kapittel-1-kapittel-3-punkt-8-ledd-1">Frittstående søyler og innretninger skal ved sin utforming, størrelse og plassering passe sammen med stedets miljø. Frittstående plakatsøyler beregnet for lokale oppslag, skal avpasses og stå i forhold til omgivelsene og eventuell annen reklame i området.</article></article><article class="marginIdArticle" data-partID="a3.2" data-absoluteaddress="/kapittel/1/kapittel/3/punkt/9/" id="kapittel-1-kapittel-3-punkt-9"><span class="data-marginOriginalId">3.2</span><span class="miscHeadline"><i>Lysende og variabel reklame</i></span><article class="legalP" data-absoluteaddress="/kapittel/1/kapittel/3/punkt/9/ledd/1/" id="kapittel-1-kapittel-3-punkt-9-ledd-1">Lysreklame og lysende variabel reklame som plasseres på utsatte steder, skal utformes som åpne bokstaver eller symboler slik at de ikke bryter bygningssilhuetten om dagen. Lyskasser tillates i forretningsstrøk, næringsområder, bydelssentre og sentrale byområder dersom det tas særlige hensyn til omgivelsene og bygningens form.</article></article><article class="marginIdArticle" data-partID="a3.3" data-absoluteaddress="/kapittel/1/kapittel/3/punkt/10/" id="kapittel-1-kapittel-3-punkt-10"><span class="data-marginOriginalId">3.3</span><span class="miscHeadline"><i>Skilt og reklame på bygninger og faste innretninger</i></span></article><article class="marginIdArticle" data-partID="a3.31" data-absoluteaddress="/kapittel/1/kapittel/3/punkt/11/" id="kapittel-1-kapittel-3-punkt-11"><span class="data-marginOriginalId">3.31</span><article class="legalP" data-absoluteaddress="/kapittel/1/kapittel/3/punkt/11/ledd/1/" id="kapittel-1-kapittel-3-punkt-11-ledd-1">På byggverk skal skilt- og reklameinnretninger være underordnet og harmonere med bygningens utforming, proporsjoner, materialer og farger, og det skal tas hensyn til nabobebyggelse. Det foretrekkes frittstående bokstaver og symboler. Dersom det av grafiske hensyn må brukes bakgrunn, skal denne være minst mulig.</article></article><article class="marginIdArticle" data-partID="a3.32" data-absoluteaddress="/kapittel/1/kapittel/3/punkt/12/" id="kapittel-1-kapittel-3-punkt-12"><span class="data-marginOriginalId">3.32</span><article class="legalP" data-absoluteaddress="/kapittel/1/kapittel/3/punkt/12/ledd/1/" id="kapittel-1-kapittel-3-punkt-12-ledd-1">Uthengsskilt på bygninger o.l. skal ikke ha større bredde enn 100 cm. Fri høyde over grunnen/fortauet og fri horisontal avstand til fortauskant skal være i h.h.t. gjeldende politivedtekter – p.t. henholdsvis 2,25 m og 70 cm.</article></article><article class="marginIdArticle" data-partID="a3.33" data-absoluteaddress="/kapittel/1/kapittel/3/punkt/13/" id="kapittel-1-kapittel-3-punkt-13"><span class="data-marginOriginalId">3.33</span><article class="legalP" data-absoluteaddress="/kapittel/1/kapittel/3/punkt/13/ledd/1/" id="kapittel-1-kapittel-3-punkt-13-ledd-1">For hver virksomhet tillates ikke mer enn ett uthengsskilt og ett veggskilt. Antallet kan økes for større eiendommer og for virksomheter som disponerer flere fasader langs fortau eller gate.</article></article><article class="marginIdArticle" data-partID="a3.34" data-absoluteaddress="/kapittel/1/kapittel/3/punkt/14/" id="kapittel-1-kapittel-3-punkt-14"><span class="data-marginOriginalId">3.34</span><article class="legalP" data-absoluteaddress="/kapittel/1/kapittel/3/punkt/14/ledd/1/" id="kapittel-1-kapittel-3-punkt-14-ledd-1">Skilt eller reklame må ikke plasseres på møne, takflate eller takutstikk. Utvalg for teknisk drift kan gjøre unntak for åpne lysrørskilt med frittstående bokstaver o.l.</article></article><article class="marginIdArticle" data-partID="a3.35" data-absoluteaddress="/kapittel/1/kapittel/3/punkt/15/" id="kapittel-1-kapittel-3-punkt-15"><span class="data-marginOriginalId">3.35</span><article class="legalP" data-absoluteaddress="/kapittel/1/kapittel/3/punkt/15/ledd/1/" id="kapittel-1-kapittel-3-punkt-15-ledd-1">Markiser skal avpasses etter bygningens oppdeling og skal ha samme bredde som vinduer og døråpninger. Markiser som vender mot offentlig sted, skal ha fri høyde over grunnen/fortauet og fri horisontal avstand til fortauet i h.h.t. gjeldende politivedtekter – p.t. henholdsvis 2,25 m og 70 cm.</article><article class="legalP" data-absoluteaddress="/kapittel/1/kapittel/3/punkt/15/ledd/2/" id="kapittel-1-kapittel-3-punkt-15-ledd-2">Normalt tillates ikke reklame på markiser. Etter en helhetsvurdering kan markiser påføres virksomhetens logo/firmanavn eller reklame. Utforming, farge og størrelse skal ikke være dominerende.</article></article><article class="marginIdArticle" data-partID="a3.4" data-absoluteaddress="/kapittel/1/kapittel/3/punkt/16/" id="kapittel-1-kapittel-3-punkt-16"><span class="data-marginOriginalId">3.4</span><span class="miscHeadline"><i>Diverse reklameinnretninger</i></span></article><article class="marginIdArticle" data-partID="a3.41" data-absoluteaddress="/kapittel/1/kapittel/3/punkt/17/" id="kapittel-1-kapittel-3-punkt-17"><span class="data-marginOriginalId">3.41</span><article class="legalP" data-absoluteaddress="/kapittel/1/kapittel/3/punkt/17/ledd/1/" id="kapittel-1-kapittel-3-punkt-17-ledd-1">Løsfotreklame skal ikke være til hinder eller fare for fotgjengere, syklister og bevegelseshemmede.</article></article><article class="marginIdArticle" data-partID="a3.42" data-absoluteaddress="/kapittel/1/kapittel/3/punkt/18/" id="kapittel-1-kapittel-3-punkt-18"><span class="data-marginOriginalId">3.42</span><article class="legalP" data-absoluteaddress="/kapittel/1/kapittel/3/punkt/18/ledd/1/" id="kapittel-1-kapittel-3-punkt-18-ledd-1">Transparenter, seil, flaggstenger, flagg, vimpler, bannere, ballonger m.v. omfattes av vedtektene. For særlige eller kortvarige tilfeller kan det etter søknad gis unntak fra vedtekten.</article></article><article class="marginIdArticle" data-partID="a3.43" data-absoluteaddress="/kapittel/1/kapittel/3/punkt/19/" id="kapittel-1-kapittel-3-punkt-19"><span class="data-marginOriginalId">3.43</span><article class="legalP" data-absoluteaddress="/kapittel/1/kapittel/3/punkt/19/ledd/1/" id="kapittel-1-kapittel-3-punkt-19-ledd-1">Skilt og reklame på kjøretøy som er langtidsparkert eller ikke i bruk, samt fartøy som er fortøyd, omfattes av vedtektene.</article></article><article class="marginIdArticle" data-partID="a3.44" data-absoluteaddress="/kapittel/1/kapittel/3/punkt/20/" id="kapittel-1-kapittel-3-punkt-20"><span class="data-marginOriginalId">3.44</span><article class="legalP" data-absoluteaddress="/kapittel/1/kapittel/3/punkt/20/ledd/1/" id="kapittel-1-kapittel-3-punkt-20-ledd-1">Arenareklame som orienteres inn mot selve arenaen, omfattes ikke av vedtekten.</article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1998-08-05-790/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Vedtektene trer i kraft 15. september 1998.</article></section></main></body></html>