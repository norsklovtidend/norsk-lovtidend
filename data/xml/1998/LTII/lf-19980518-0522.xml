<!DOCTYPE html><html lang="no"><head><title>Forskrift om politivedtekt, Kvænangen kommune, Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:22</dd><dt class="legacyID">Datokode</dt><dd class="legacyID">FOR-1998-05-18-522</dd><dt class="dokid">DokumentID</dt><dd class="dokid">LTII/forskrift/1998-05-18-522</dd><dt class="ministry">Departement</dt><dd class="ministry"><ul><li>PV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 7</dd><dt class="dateInForce">I kraft fra</dt><dd class="dateInForce">1998-06-18</dd><dt class="changesToDocuments">Endrer</dt><dd class="changesToDocuments"><ul><li>forskrift/1939-02-16-3118</li></ul></dd><dt class="appliesTo">Gjelder for</dt><dd class="appliesTo">Kvænangen kommune, Troms.</dd><dt class="basedOn">Hjemmel</dt><dd class="basedOn"><ul><li>lov/1995-08-04-53/§14</li></ul></dd><dt class="dateOfPublication">Kunngjort</dt><dd class="dateOfPublication">1998-06-24</dd><dt class="titleShort">Korttittel</dt><dd class="titleShort">Forskrift om politivedtekt, Kvænangen</dd><dt class="title">Tittel</dt><dd class="title">Forskrift om politivedtekt, Kvænangen kommune, Troms.</dd><dt class="miscInformation">Annet om dokumentet</dt><dd class="miscInformation">Fastsatt av Kvænangen kommunestyre 29. oktober 1997 med hjemmel i lov av 4. august 1995 nr. 53 om politiet § 14. Stadfestet av Justis- og politidepartementet 18. mai 1998.</dd><dt class="refid">RefID</dt><dd class="refid">forskrift/1998-05-18-522</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om politivedtekt, Kvænangen kommune, Troms.<ul class="tocSubUl"><li>Kapittel I. Alminnelige bestemmelser<ul class="tocSubUl"><li>§ 1.</li><li>§ 2.</li></ul></li><li>Kapittel II. Orden på offentlig sted<ul class="tocSubUl"><li>§ 3.</li><li>§ 4.</li><li>§ 5.</li></ul></li><li>Kapittel III. Sikring av ferdselen<ul class="tocSubUl"><li>§ 6.</li><li>§ 7.</li><li>§ 8.</li></ul></li><li>Kapittel IV. Renhold på offentlig sted<ul class="tocSubUl"><li>§ 9.</li><li>§ 10.</li></ul></li><li>Kapittel V. Offentlige innretninger og anlegg<ul class="tocSubUl"><li>§ 11.</li><li>§ 12.</li></ul></li><li>Kapittel VI. Dyr<ul class="tocSubUl"><li>§ 13.</li></ul></li><li>Kapittel VII. Barn<ul class="tocSubUl"><li>§ 14.</li></ul></li><li>Kapittel VIII. Forskjellige bestemmelser<ul class="tocSubUl"><li>§ 15.</li><li>§ 16.</li><li>§ 17.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1998-05-18-522" id="dokument"><h1>Forskrift om politivedtekt, Kvænangen kommune, Troms.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1998-05-18-522/KAPITTEL_1" data-partID="k1"><h2>Kapittel I. Alminnelige bestemmelser</h2><article class="legalArticle" data-lovdata-URL="LTII/forskrift/1998-05-18-522/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med offentlig sted forstås i denne vedtekt gate, vei, sti, park, torg, plass, bru, brygge, kai, strand, anlegg eller annet sted som er alminnelig beferdet eller bestemt for alminnelig ferdsel.</article></article><article class="legalArticle" data-lovdata-URL="LTII/forskrift/1998-05-18-522/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Plikter som i denne vedtekt er lagt på eier av hus eller grunn, hviler også på den som fester, bruker, leier eller bestyrer hus eller grunn.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1998-05-18-522/KAPITTEL_2" data-partID="k2"><h2>Kapittel II. Orden på offentlig sted</h2><article class="legalArticle" data-lovdata-URL="LTII/forskrift/1998-05-18-522/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">På eller i umiddelbar nærhet av offentlig sted må ingen delta i sammenstimling, eller lage larm eller bråk som forstyrrer den alminnelige orden eller ferdselen.</article></article><article class="legalArticle" data-lovdata-URL="LTII/forskrift/1998-05-18-522/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Samles mange mennesker ved inngangen til forsamlingslokale, sportsplass, utsalgssted, holdeplass e.l., skal de rette seg etter de pålegg som politiet eller arrangøren gir for å opprettholde den alminnelige orden eller regulere ferdselen.</article></article><article class="legalArticle" data-lovdata-URL="LTII/forskrift/1998-05-18-522/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">På, ut over eller i umiddelbar nærhet av offentlig sted er det forbudt:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/3/ledd/1/punkt/1/" id="kapittel-2-paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/3/ledd/1/punkt/1/ledd/1/" id="kapittel-2-paragraf-3-ledd-1-punkt-1-ledd-1">å skyte med gevær eller annet skytevåpen eller med bue, sprettert e.l.,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/3/ledd/1/punkt/2/" id="kapittel-2-paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/3/ledd/1/punkt/2/ledd/1/" id="kapittel-2-paragraf-3-ledd-1-punkt-2-ledd-1">uten politiets tillatelse å brenne av krutt, fyrverkeri eller eksplosive stoffer,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/3/ledd/1/punkt/3/" id="kapittel-2-paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/3/ledd/1/punkt/3/ledd/1/" id="kapittel-2-paragraf-3-ledd-1-punkt-3-ledd-1">å kaste stein, snøball eller annet som kan være til skade eller ulempe for den som ferdes der,</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/paragraf/3/ledd/1/punkt/4/" id="kapittel-2-paragraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/paragraf/3/ledd/1/punkt/4/ledd/1/" id="kapittel-2-paragraf-3-ledd-1-punkt-4-ledd-1">å kaste papir eller annet avfall.</article></article></li></ul></article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Det er forbudt å bære ladd skytevåpen på offentlig sted.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1998-05-18-522/KAPITTEL_3" data-partID="k3"><h2>Kapittel III. Sikring av ferdselen</h2><article class="legalArticle" data-lovdata-URL="LTII/forskrift/1998-05-18-522/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Sprengningsarbeid på eller i umiddelbar nærhet av offentlig sted skal på forhånd meldes til politiet, som kan påby særlige sikkerhetstiltak.</article></article><article class="legalArticle" data-lovdata-URL="LTII/forskrift/1998-05-18-522/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Bygningsarbeid, graving eller annet arbeid på eller ut mot offentlig sted som kan medføre fare for ferdselen, skal på forhånd meldes til politiet.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Ansvarshavende for arbeidet plikter å sette opp sperringer som gjør det tydelig at ferdselen er forbundet med fare eller ulempe.</article></article><article class="legalArticle" data-lovdata-URL="LTII/forskrift/1998-05-18-522/§8" data-name="§8" data-partID="§8" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Når snø eller is truer med å falle fra hustak mot offentlig sted, skal eieren straks sette opp sperringer som gjør det tydelig at ferdselen er forbundet med fare eller ulempe og snarest sørge for at taket blir ryddet.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1998-05-18-522/KAPITTEL_4" data-partID="k4"><h2>Kapittel IV. Renhold på offentlig sted</h2><article class="legalArticle" data-lovdata-URL="LTII/forskrift/1998-05-18-522/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Eier av hus eller grunn mot offentlig sted plikter å sørge for snørydding av fortau utenfor eiendommen etter takras.</article></article><article class="legalArticle" data-lovdata-URL="LTII/forskrift/1998-05-18-522/§10" data-name="§10" data-partID="§10" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Den som driver salg fra gatekjøkken, kiosk e.l., på eller ut mot offentlig sted, skal sørge for at området ikke skjemmes av virksomheten. Eieren plikter å sørge for at det blir satt opp et tilstrekkelig antall kurver for papir og avfall.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Den som arrangerer tilstelning på offentlig sted, skal sørge for at papir og annet avfall blir fjernet etter arrangementet.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1998-05-18-522/KAPITTEL_5" data-partID="k5"><h2>Kapittel V. Offentlige innretninger og anlegg</h2><article class="legalArticle" data-lovdata-URL="LTII/forskrift/1998-05-18-522/§11" data-name="§11" data-partID="§11" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">På kirkegård/gravlund er det forbudt å sykle, ake eller drive sport, lek, spill eller annet som ikke sømmer seg der.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Det er forbudt å trenge seg inn på kirkegård/gravlund når den er stengt for besøk.</article><article class="legalP" data-absoluteaddress="/kapittel/5/paragraf/1/ledd/3/" id="kapittel-5-paragraf-1-ledd-3">Løse hunder må ikke slippes inn eller tas med på kirkegård/gravlund.</article></article><article class="legalArticle" data-lovdata-URL="LTII/forskrift/1998-05-18-522/§12" data-name="§12" data-partID="§12" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Kunngjøringer, plakater e.l. må ikke slås opp på offentlig sted uten politiets tillatelse.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Dette gjelder ikke oppslag på tavler e.l. som er godkjent av kommunale myndigheter til slik bruk. Det gjelder heller ikke oppslag på en eiendom om noe som bare vedkommer eiendommen eller næringsvirksomheten til dem som bor der.</article><article class="legalP" data-absoluteaddress="/kapittel/5/paragraf/2/ledd/3/" id="kapittel-5-paragraf-2-ledd-3">Det er forbudt å rive ned, skade eller skjemme oppslag som er lovlig satt opp.</article><article class="legalP" data-absoluteaddress="/kapittel/5/paragraf/2/ledd/4/" id="kapittel-5-paragraf-2-ledd-4">Oppslag skal fjernes når de er foreldet.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1998-05-18-522/KAPITTEL_6" data-partID="k6"><h2>Kapittel VI. Dyr</h2><article class="legalArticle" data-lovdata-URL="LTII/forskrift/1998-05-18-522/§13" data-name="§13" data-partID="§13" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Hunder som kan forulempe mennesker eller dyr på offentlig sted skal holdes i bånd.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1998-05-18-522/KAPITTEL_7" data-partID="k7"><h2>Kapittel VII. Barn</h2><article class="legalArticle" data-lovdata-URL="LTII/forskrift/1998-05-18-522/§14" data-name="§14" data-partID="§14" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Barn under 15 år har ikke adgang til offentlig dans eller sammenkomst uten i følge med foreldre eller andre foresatte. Ved tvil om alderen er det legitimasjonsplikt.</article></article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1998-05-18-522/KAPITTEL_8" data-partID="k8"><h2>Kapittel VIII. Forskjellige bestemmelser</h2><article class="legalArticle" data-lovdata-URL="LTII/forskrift/1998-05-18-522/§15" data-name="§15" data-partID="§15" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Unnlater noen å utføre noe han etter denne vedtekten eller etter pålegg gitt med hjemmel i vedtekten har plikt til, kan politiet la det utføre på hans bekostning.</article></article><article class="legalArticle" data-lovdata-URL="LTII/forskrift/1998-05-18-522/§16" data-name="§16" data-partID="§16" data-absoluteaddress="/kapittel/8/paragraf/2/" id="kapittel-8-paragraf-2"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/8/paragraf/2/ledd/1/" id="kapittel-8-paragraf-2-ledd-1">Overtredelse av denne vedtekt eller av pålegg gitt i medhold av vedtekten straffes etter politilovens § 30 nr. 4, hvis ikke strengere straffebestemmelse kommer til anvendelse.</article></article><article class="legalArticle" data-lovdata-URL="LTII/forskrift/1998-05-18-522/§17" data-name="§17" data-partID="§17" data-absoluteaddress="/kapittel/8/paragraf/3/" id="kapittel-8-paragraf-3"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/8/paragraf/3/ledd/1/" id="kapittel-8-paragraf-3-ledd-1">Denne vedtekt trer i kraft 1 måned etter at den er stadfestet av Justis- og politidepartementet.</article><article class="legalP" data-absoluteaddress="/kapittel/8/paragraf/3/ledd/2/" id="kapittel-8-paragraf-3-ledd-2">Fra samme tid oppheves forskrift av 16. februar 1939 nr. 3118 om politivedtekt, Kvænangen kommune, Troms.</article></article></section></main></body></html>