<!DOCTYPE html><html lang="no"><head><title>Forskrift om vedtekter til plan- og bygningsloven § 107, Søgne kommune, Vest-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:03</dd><dt class="legacyID">Datokode</dt><dd class="legacyID">FOR-1998-03-17-286</dd><dt class="dokid">DokumentID</dt><dd class="dokid">LTII/forskrift/1998-03-17-286</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 4</dd><dt class="dateInForce">I kraft fra</dt><dd class="dateInForce">1998-04-15</dd><dt class="appliesTo">Gjelder for</dt><dd class="appliesTo">Søgne kommune, Vest-Agder.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1998-04-23</dd><dt class="titleShort">Korttittel</dt><dd class="titleShort">Forskrift om vedtekt til plbl., Søgne</dd><dt class="title">Tittel</dt><dd class="title">Forskrift om vedtekter til plan- og bygningsloven § 107, Søgne kommune, Vest-Agder.</dd><dt class="miscInformation">Annet om dokumentet</dt><dd class="miscInformation">Fastsatt av Søgne kommunestyre 13. mars 1997 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal- og regionaldepartementet 17. mars 1998.</dd><dt class="refid">RefID</dt><dd class="refid">forskrift/1998-03-17-286</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningsloven § 107, Søgne kommune, Vest-Agder.<ul class="tocSubUl"><li>I<ul class="tocSubUl"><li>1.</li><li>2.</li><li>3.</li><li>4.</li><li>5.</li><li>6.</li><li>7.</li><li>8.</li><li>9.</li><li>10.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1998-03-17-286" id="dokument"><h1>Forskrift om vedtekter til plan- og bygningsloven § 107, Søgne kommune, Vest-Agder.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1998-03-17-286/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I Søgne kommune må skilt, reklameinnretninger o.l. ikke settes opp uten at kommunen har gitt godkjenning. Ved avgjørelsen av om godkjenning skal gis, tas hensyn til bl.a. om skilt, reklameinnretninger o.l. tilfredsstiller rimelige skjønnhetshensyn i seg selv, i forhold til omgivelsene eller om de er sjenerende i forhold til ferdsel eller naturområder, jf plbl § 107. Skilt som dekker et areal max. 1 m<sup>2</sup> og som ikke har egen belysning tillates oppsatt på bygning eller innhegning uten forhåndsgodkjenning, jf dog punkt 4.</article><article class="legalArticle" data-lovdata-URL="LTII/forskrift/1998-03-17-286/1" data-name="1" data-partID="1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Skilt og reklameinnretninger skal være samstemte med fasaden på bygget og utføres slik at de tilfredsstiller rimelige skjønnhetskrav. Skjemmende farger og utførelse er ikke tillatt og kan kreves endret. Farger og hovedoppdeling av fasaden på bygget og nabobygget skal respekteres.</article></article><article class="legalArticle" data-lovdata-URL="LTII/forskrift/1998-03-17-286/2" data-name="2" data-partID="2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Skilt skal være lett lesbare uten at dette skal være begrunnelse for større skilt.</article></article><article class="legalArticle" data-lovdata-URL="LTII/forskrift/1998-03-17-286/3" data-name="3" data-partID="3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Skilt skal plasseres på husets hovedfasade i tilknytning til dør eller vindu. Skiltet skal plasseres slik at det ikke kommer i konflikt med gesims eller fasadeutsmykning. Skiltet skal ikke være sammenhengende over hele fasaden. Frittstående skilt og reklameinnretninger tillates ikke plassert på takflate, møne eller oppbygg.</article></article><article class="legalArticle" data-lovdata-URL="LTII/forskrift/1998-03-17-286/4" data-name="4" data-partID="4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Uthengsskilt skal av hensyn til sikt, ferdsel og vedlikehold plasseres tilstrekkelig høyt på fasaden. Uthengsskilt skal maksimalt stikke 1 m ut fra fasaden, ha fri høyde over fortau på min. 2,50 m og areal ikke over 0,75 m<sup>2</sup>.</article></article><article class="legalArticle" data-lovdata-URL="LTII/forskrift/1998-03-17-286/5" data-name="5" data-partID="5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">For hver virksomhet tillates ikke mer enn ett uthengsskilt og et veggskilt. Kommunen kan gjøre unntak for virksomheter som disponerer flere fasader langs fortau eller gate.</article></article><article class="legalArticle" data-lovdata-URL="LTII/forskrift/1998-03-17-286/6" data-name="6" data-partID="6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Lysskilt må ha fast lys, ikke skiftende eller alternerende.</article></article><article class="legalArticle" data-lovdata-URL="LTII/forskrift/1998-03-17-286/7" data-name="7" data-partID="7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Plassering av flagg, vimpler og transparenter må ikke stenge den frie sikt i gateløpet. Reklametransparenter over gate eller vei godtas bare for spesielle arrangementer.</article></article><article class="legalArticle" data-lovdata-URL="LTII/forskrift/1998-03-17-286/8" data-name="8" data-partID="8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Det tillates ikke plassert frittstående skilt/gatebukker på gateplan/fortau som kan være til hinder for ferdsel. Frittstående skilt skal normalt være begrenset til ett stk. for den enkelte forretning.</article></article><article class="legalArticle" data-lovdata-URL="LTII/forskrift/1998-03-17-286/9" data-name="9" data-partID="9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">9</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Kommunen kan gi pålegg om å fjerne eller endre enhver reklameinnretning eller skilt, når objektet etter skjønn virker skjemmende i seg selv eller i forhold til omgivelsene.</article></article><article class="legalArticle" data-lovdata-URL="LTII/forskrift/1998-03-17-286/10" data-name="10" data-partID="10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">10</span>.</h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Alle godkjenninger som ikke er gitt for et begrenset tidsrom gjelder inntil videre.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1998-03-17-286/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 15. april 1998.</article></section></main></body></html>