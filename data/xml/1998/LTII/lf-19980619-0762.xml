<!DOCTYPE html><html lang="no"><head><title>Forskrift om handel utenom fast utsalgssted fra salgshaller, torg, gater, brygger, andre offentlige steder, fra fartøy, tomter, portrom og annen privat grunn, Sør-Varanger kommune, Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:02</dd><dt class="legacyID">Datokode</dt><dd class="legacyID">FOR-1998-06-19-762</dd><dt class="dokid">DokumentID</dt><dd class="dokid">LTII/forskrift/1998-06-19-762</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 9</dd><dt class="dateInForce">I kraft fra</dt><dd class="dateInForce">1998-06-19</dd><dt class="appliesTo">Gjelder for</dt><dd class="appliesTo">Sør-Varanger kommune, Finnmark.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21</li></ul></dd><dt class="dateOfPublication">Kunngjort</dt><dd class="dateOfPublication">1998-09-02</dd><dt class="titleShort">Korttittel</dt><dd class="titleShort">Forskrift om handel, Sør-Varanger</dd><dt class="title">Tittel</dt><dd class="title">Forskrift om handel utenom fast utsalgssted fra salgshaller, torg, gater, brygger, andre offentlige steder, fra fartøy, tomter, portrom og annen privat grunn, Sør-Varanger kommune, Finnmark.</dd><dt class="miscInformation">Annet om dokumentet</dt><dd class="miscInformation">Fastsatt av Sør-Varanger kommunestyre 10. mars 1998 med hjemmel i lov av 6. juni 1980 nr. 21 om handelsvirksomhet. Stadfestet av fylkesmannen i Finnmark 19. juni 1998.</dd><dt class="refid">RefID</dt><dd class="refid">forskrift/1998-06-19-762</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om handel utenom fast utsalgssted fra salgshaller, torg, gater, brygger, andre offentlige steder, fra fartøy, tomter, portrom og annen privat grunn, Sør-Varanger kommune, Finnmark.<ul class="tocSubUl"><li>Kap. I. Torghandel<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li><li>Kap. II. Handelsvirksomhet utenom fast utsalgssted overfor forbruker<ul class="tocSubUl"><li>§ 6.</li><li>§ 7.</li></ul></li><li>Kap. III. Fellesbestemmelser<ul class="tocSubUl"><li>§ 8.</li><li>§ 9.</li><li>§ 10.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1998-06-19-762" id="dokument"><h1>Forskrift om handel utenom fast utsalgssted fra salgshaller, torg, gater, brygger, andre offentlige steder, fra fartøy, tomter, portrom og annen privat grunn, Sør-Varanger kommune, Finnmark.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1998-06-19-762/KAPITTEL_1" data-partID="k1"><h2>Kap. I. Torghandel</h2><article class="legalArticle" data-lovdata-URL="LTII/forskrift/1998-06-19-762/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Torghandel i Sør-Varanger kommune skal foregå på Torget ved Samfunnshuset i Kirkenes.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Etter at politiets uttalelse er innhentet, bestemmer administrasjonssjefen eller den hun/han måtte bemyndige, hvilke andre offentlige plasser som ved enkeltanledning kan benyttes ved torghandel.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Havnestyre skal gis anledning til å uttale seg når det gjelder områder som står under havnevesenets forvaltning.</article></article><article class="legalArticle" data-lovdata-URL="LTII/forskrift/1998-06-19-762/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Søknad om leie av torgplass rettes til Sør-Varanger kommune.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Torgavgift fastsettes av kommunestyret og kan reguleres årlig. Torgavgift betales før torgtillatelse utstedes og torgplass anvises. Betalt torgavgift skal plasseres (henges opp) lett synlig for kontroll. Næringsmiddeltilsynets godkjenning må foreligge ved salg av næringsmidler. Humanitære og politiske organisasjoner, idrettslag m.v. fritas for torgavgifter.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Torgtillatelsen kan ikke overdras til andre.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">1 torgplass er begrenset til 20 m<sup>2</sup> (4x5 m). Ved større behov må det leies flere torgplasser.</article><article class="legalP" data-absoluteaddress="/kapittel/1/paragraf/2/ledd/5/" id="kapittel-1-paragraf-2-ledd-5">Barn under 16 år kan ikke utføre handel uten som hjelpere for voksne.</article></article><article class="legalArticle" data-lovdata-URL="LTII/forskrift/1998-06-19-762/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Fast torgplass kan anvises for en begrenset periode dog ikke utover 6 måneder.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Torgplass må være tatt i bruk innen kl. 1000 den dagen handelsvirksomhet skal foregå, ellers kan den tildeles en annen.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Innen en halv time etter salgstidens slutt skal alle varer, kurver, bord m.v., alt avfall samt kjøretøyer, være fjernet fra salgsstedet.</article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">De som driver torghandel skal sørge for renhold på stedet, i og etter salgstiden.</article><article class="legalP" data-absoluteaddress="/kapittel/1/paragraf/3/ledd/5/" id="kapittel-1-paragraf-3-ledd-5">Kjøretøyer som nyttes som slepevogner for boder eller som lager for torgvarer, uten at det foretas salg direkte fra dem, er det ikke tillatt å parkere på torgplass. Det er ikke tillatt å la kjøretøy gå på tomgang.</article><article class="legalP" data-absoluteaddress="/kapittel/1/paragraf/3/ledd/6/" id="kapittel-1-paragraf-3-ledd-6">Salg fra varebil på Torget har øvre grense for last/lengde: 7.500 kg og 7,5 meter.</article><article class="legalP" data-absoluteaddress="/kapittel/1/paragraf/3/ledd/7/" id="kapittel-1-paragraf-3-ledd-7">Salg fra større kjøretøyer kan henvises til andre steder utenom torg (eks. areal foran Lillebanen).</article></article><article class="legalArticle" data-lovdata-URL="LTII/forskrift/1998-06-19-762/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Torghandel er tillatt på hverdager til følgende tider:<table><tbody><tr><td data-text-align="left" data-vertical-align="top">Mandag – fredag</td><td data-text-align="left" data-vertical-align="top">kl. 0800 – kl. 2000</td></tr><tr><td data-text-align="left" data-vertical-align="top">Lørdag</td><td data-text-align="left" data-vertical-align="top">kl. 0800 – kl. 1800</td></tr></tbody></table></article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Torghandel er tillatt på søndager i perioden 01. juni – 31. august samt to søndager i adventstida, fra kl. 1400 – 1900. Utover dette er ikke torghandel tillatt på søn- og helligdager og offentlige høytidsdager. Det er heller ikke tillatt påske- og pinseaften, jule- og nyttårsaften etter kl. 1500.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">De som har torgplass anvist for en begrenset periode skal gi melding til Sør-Varanger kommune om når de skal ha søndagsåpent.</article><article class="legalP" data-absoluteaddress="/kapittel/1/paragraf/4/ledd/4/" id="kapittel-1-paragraf-4-ledd-4">Torghandel i havneområdet er tillatt i den tid hurtigrute eller turistskip ligger ved kai eller på havna, dog ikke søn- og helligdager og 1. og 17. mai i tiden mellom kl. 1030 og 1230. Ved dampskipskaia kan torghandlere ikke ta oppstilling på kaia eller parkeringsplasser reservert for busser eller drosjer eller foran havnekafeen.</article><article class="legalP" data-absoluteaddress="/kapittel/1/paragraf/4/ledd/5/" id="kapittel-1-paragraf-4-ledd-5">Administrasjonssjefen kan under særlige omstendigheter forby torghandel på enkelte dager.</article></article><article class="legalArticle" data-lovdata-URL="LTII/forskrift/1998-06-19-762/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">De som har torgplass må til enhver tid rette seg etter de pålegg som politiet gir av hensyn til den alminnelige orden og likeledes etter de påbud som blir gitt av Næringsmiddeltilsynet eller annen offentlig myndighet.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Den som tross pålegg ikke etterkommer forskriftene, kan bortvises fra torget.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1998-06-19-762/KAPITTEL_2" data-partID="k2"><h2>Kap. II. Handelsvirksomhet utenom fast utsalgssted overfor forbruker</h2><article class="legalArticle" data-lovdata-URL="LTII/forskrift/1998-06-19-762/§6" data-name="§6" data-partID="§6" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Handel utenom fast utsalgssted som skal foregå fra salgshaller, gater, brygger og andre offentlige steder, fra fartøy, tomter, portrom og annen privat grunn, kan bare skje fra plass som grunneier godkjenner. Salgstiden er den samme som for torghandel, jfr. forskriftens § 4.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Portrom og utganger må ikke sperres uten at brannvesenets tillatelse er gitt.</article></article><article class="legalArticle" data-lovdata-URL="LTII/forskrift/1998-06-19-762/§7" data-name="§7" data-partID="§7" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Foretak som driver oppsøkende handelsvirksomhet utenom utsalgssted skal melde fra om dette til fylkesmannen i det fylket hvor foretaket har sitt forretningssted.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Næringsmiddeltilsynets godkjenning må foreligge ved salg av næringsmidler.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1998-06-19-762/KAPITTEL_3" data-partID="k3"><h2>Kap. III. Fellesbestemmelser</h2><article class="legalArticle" data-lovdata-URL="LTII/forskrift/1998-06-19-762/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Administrasjonssjefen eller den han/hun bemyndiger, tar avgjørelser etter denne forskrift og kan i ekstraordinære tilfeller gi dispensasjon fra bestemmelsene i denne forskrift.</article></article><article class="legalArticle" data-lovdata-URL="LTII/forskrift/1998-06-19-762/§9" data-name="§9" data-partID="§9" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Overtredelse av denne forskrift eller påbud som er gitt i medhold av forskriften straffes etter lov om handelsvirksomhet § 5.1.</article></article><article class="legalArticle" data-lovdata-URL="LTII/forskrift/1998-06-19-762/§10" data-name="§10" data-partID="§10" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Denne forskrift trer i kraft når fylkesmannens godkjenning foreligger.</article></article></section></main></body></html>