<!DOCTYPE html><html lang="no"><head><title>Forskrift om politivedtekt, Fyresdal kommune, Telemark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:24</dd><dt class="legacyID">Datokode</dt><dd class="legacyID">FOR-1998-05-18-521</dd><dt class="dokid">DokumentID</dt><dd class="dokid">LTII/forskrift/1998-05-18-521</dd><dt class="ministry">Departement</dt><dd class="ministry"><ul><li>PV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 7</dd><dt class="dateInForce">I kraft fra</dt><dd class="dateInForce">1998-06-18</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-06-05-412</li></ul></dd><dt class="appliesTo">Gjelder for</dt><dd class="appliesTo">Fyresdal kommune, Telemark.</dd><dt class="basedOn">Hjemmel</dt><dd class="basedOn"><ul><li>lov/1995-08-04-53/§14</li></ul></dd><dt class="dateOfPublication">Kunngjort</dt><dd class="dateOfPublication">1998-06-24</dd><dt class="titleShort">Korttittel</dt><dd class="titleShort">Forskrift om politivedtekt, Fyresdal</dd><dt class="title">Tittel</dt><dd class="title">Forskrift om politivedtekt, Fyresdal kommune, Telemark.</dd><dt class="miscInformation">Annet om dokumentet</dt><dd class="miscInformation">Fastsett av Fyresdal kommunestyre 30. oktober 1997 med heimel i lov av 4. august 1995 nr. 53 om politiet § 14. Stadfesta av Justis- og politidepartementet 18. mai 1998.</dd><dt class="refid">RefID</dt><dd class="refid">forskrift/1998-05-18-521</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om politivedtekt, Fyresdal kommune, Telemark.<ul class="tocSubUl"><li>Kapittel I. Allmenne føresegner<ul class="tocSubUl"><li>§ 1.</li><li>§ 2.</li></ul></li><li>Kapittel II. Orden på offentleg stad<ul class="tocSubUl"><li>§ 3.</li><li>§ 4.</li><li>§ 5.</li></ul></li><li>Kapittel III. Sikring av ferdsla<ul class="tocSubUl"><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li></ul></li><li>Kapittel IV. Reinhald på offentleg stad<ul class="tocSubUl"><li>§ 14.</li></ul></li><li>Kapittel V. Offentlege innretningar og område<ul class="tocSubUl"><li>§ 15.</li><li>§ 16.</li><li>§ 17.</li></ul></li><li>Kapittel VI. Dyr<ul class="tocSubUl"><li>§ 18.</li><li>§ 19.</li><li>§ 20.</li><li>§ 21.</li><li>§ 22.</li></ul></li><li>Kapittel VII. Offentlege tilskipingar<ul class="tocSubUl"><li>§ 23. Søknadsplikt for arrangement på offentleg stad</li><li>§ 24. Meldeplikt for allment tilgjengelege arrangement utanfor offentleg stad m.m.</li></ul></li><li>Kapittel VIII. Born<ul class="tocSubUl"><li>§ 25.</li></ul></li><li>Kapittel IX. Ymse føresegner<ul class="tocSubUl"><li>§ 26.</li><li>§ 27.</li><li>§ 31. Iverksetjing</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1998-05-18-521" id="dokument"><h1>Forskrift om politivedtekt, Fyresdal kommune, Telemark.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1998-05-18-521/KAPITTEL_1" data-partID="k1"><h2>Kapittel I. Allmenne føresegner</h2><article class="legalArticle" data-lovdata-URL="LTII/forskrift/1998-05-18-521/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med offentleg stad er i denne vedtekta meint gate, veg, her medrekna fortau, stig, park, torg e.l., plass, bru, bryggje, strand, anlegg eller annan stad der det er allmenn ferdsle eller som er bestemt for allmenn ferdsle.</article></article><article class="legalArticle" data-lovdata-URL="LTII/forskrift/1998-05-18-521/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Dei plikter som er lagd på eigar av hus eller grunn kviler også på den som festar, brukar, leiger eller styrer hus eller grunn.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1998-05-18-521/KAPITTEL_2" data-partID="k2"><h2>Kapittel II. Orden på offentleg stad</h2><article class="legalArticle" data-lovdata-URL="LTII/forskrift/1998-05-18-521/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">På eller like attmed offentleg stad må ingen vere med i oppstyr, samanstimling, larm, støy eller bråk som skiplar den allmenne orden eller ferdsel.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Når mange menneske samlar seg nær inngang til forsamlingslokale, sportsplass, utsalsstad, stoppestad e.l., skal dei stå i kø og elles rette seg etter dei pålegg som politiet eller arrangøren gjev for å halde oppe den allmenne orden eller for å regulere ferdsla.</article></article><article class="legalArticle" data-lovdata-URL="LTII/forskrift/1998-05-18-521/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Den som på eller ut mot offentleg stad vil føre fram song eller musikk, skipa til framsyning eller gjere bruk av høgtalar, må på førehand gje melding til politiet.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Det same gjeld den som på eller nær offentleg stad ynskjer å dele ut eller spreie opprop, lysingar, reklame e.l., eller bruke gåande, køyrande eller flygande reklame.</article></article><article class="legalArticle" data-lovdata-URL="LTII/forskrift/1998-05-18-521/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">På, ut over eller like attmed offentleg stad er det forbode:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/3/ledd/1/punkt/1/" id="kapittel-2-paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/3/ledd/1/punkt/1/ledd/1/" id="kapittel-2-paragraf-3-ledd-1-punkt-1-ledd-1">å skyte med gevær, luftgevær eller anna skytevåpen eller med boge, sprettert e.l.,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/3/ledd/1/punkt/2/" id="kapittel-2-paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/3/ledd/1/punkt/2/ledd/1/" id="kapittel-2-paragraf-3-ledd-1-punkt-2-ledd-1">å brenne av krutt, fyrverk, knallsaker eller sprengstoff utan at politiet har gjeve løyve,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/3/ledd/1/punkt/3/" id="kapittel-2-paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/3/ledd/1/punkt/3/ledd/1/" id="kapittel-2-paragraf-3-ledd-1-punkt-3-ledd-1">å kaste eller sleppe stein, snøball eller anna som kan vere til skade eller ulempe for dei som ferdast der,</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/paragraf/3/ledd/1/punkt/4/" id="kapittel-2-paragraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/paragraf/3/ledd/1/punkt/4/ledd/1/" id="kapittel-2-paragraf-3-ledd-1-punkt-4-ledd-1">å kaste eller leggje frå seg glas, flasker, spikar, papir, fruktskal eller anna avfall,</article></article></li><li data-li-identifier="5." data-name="5."><article class="listArticle" data-absoluteaddress="/kapittel/2/paragraf/3/ledd/1/punkt/5/" id="kapittel-2-paragraf-3-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/2/paragraf/3/ledd/1/punkt/5/ledd/1/" id="kapittel-2-paragraf-3-ledd-1-punkt-5-ledd-1">å grise til med måling, tusj, sprayprodukt e.l. på noko overflate mot offentleg stad, under dette på eller ved bygning, gate, veg, park, anlegg, innretningar og framkomstmiddel,</article></article></li><li data-li-identifier="6." data-name="6."><article class="listArticle" data-absoluteaddress="/kapittel/2/paragraf/3/ledd/1/punkt/6/" id="kapittel-2-paragraf-3-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/2/paragraf/3/ledd/1/punkt/6/ledd/1/" id="kapittel-2-paragraf-3-ledd-1-punkt-6-ledd-1">å urinere.</article></article></li></ul></article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Det er forbode å bere ladd skytevåpen på offentleg stad.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1998-05-18-521/KAPITTEL_3" data-partID="k3"><h2>Kapittel III. Sikring av ferdsla</h2><article class="legalArticle" data-lovdata-URL="LTII/forskrift/1998-05-18-521/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">På eller ut over offentleg stad er det forbode å setje eller hengje noko som kan vere til hinder eller ulempe for ferdsla.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Markiser skal vere festa så høgt at underkanten minst er 2,25 m over bakken.</article></article><article class="legalArticle" data-lovdata-URL="LTII/forskrift/1998-05-18-521/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Politiet kan sette forbod mot aking og andre former for sport, sykling, leik eller spel på nærare fastsett offentleg stad der dette er påkravd av omsyn til ferdsla eller den allmenne orden.</article></article><article class="legalArticle" data-lovdata-URL="LTII/forskrift/1998-05-18-521/§8" data-name="§8" data-partID="§8" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Krev byggjearbeid e.l. at gate, veg eller annan offentleg stad vert heilt eller delvis sperra for ei avgrensa tid, lyt ein på førehand søkje løyve frå politiet. Politiet kan setje nærare vilkår for løyvet.</article></article><article class="legalArticle" data-lovdata-URL="LTII/forskrift/1998-05-18-521/§9" data-name="§9" data-partID="§9" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Sprenging på eller like attmed offentleg stad skal meldast til politiet på førehand. Politiet kan krevje særlege tryggingstiltak.</article></article><article class="legalArticle" data-lovdata-URL="LTII/forskrift/1998-05-18-521/§10" data-name="§10" data-partID="§10" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Reising, riving eller vøling av bygning, graving eller anna arbeid på eller ut mot offentleg stad der det kan bli fare for ferdsla, skal på førehand meldast til politiet.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">Politiet kan fastsette korleis arbeidsstaden skal sperrast og krevje andre tryggingstiltak til vern for publikum.</article><article class="legalP" data-absoluteaddress="/kapittel/3/paragraf/5/ledd/3/" id="kapittel-3-paragraf-5-ledd-3">Ved vedlikehald av bygningar m.v. på eller ut mot offentleg stad pliktar den ansvarlege for arbeidet å setje opp avvisarar som gjer det tydeleg at det er farleg eller til ulempe å ferdast der.</article></article><article class="legalArticle" data-lovdata-URL="LTII/forskrift/1998-05-18-521/§11" data-name="§11" data-partID="§11" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Når det er fare for at snø eller is kan falle frå hustak mot offentleg stad, skal eigaren straks sette opp avvisarar som gjer det tydeleg at det er farleg eller vanskeleg å ferdast der, og snarast syte for at taket blir rydda.</article></article><article class="legalArticle" data-lovdata-URL="LTII/forskrift/1998-05-18-521/§12" data-name="§12" data-partID="§12" data-absoluteaddress="/kapittel/3/paragraf/7/" id="kapittel-3-paragraf-7"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/3/paragraf/7/ledd/1/" id="kapittel-3-paragraf-7-ledd-1">Sperringar, avvisarar, stigar og andre hindringar for ferdsla må takast bort når arbeid som nemnt i §§ 8, 9 og 10 er gjort eller når faren eller ulempen som er nemnt i § 11 ikkje lenger er til stades.</article></article><article class="legalArticle" data-lovdata-URL="LTII/forskrift/1998-05-18-521/§13" data-name="§13" data-partID="§13" data-absoluteaddress="/kapittel/3/paragraf/8/" id="kapittel-3-paragraf-8"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/3/paragraf/8/ledd/1/" id="kapittel-3-paragraf-8-ledd-1">Politiet kan av tryggingsgrunnar sette forbod mot eller gje regulerande førsegner for ferdsla på vatn eller sjø som er frose.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1998-05-18-521/KAPITTEL_4" data-partID="k4"><h2>Kapittel IV. Reinhald på offentleg stad</h2><article class="legalArticle" data-lovdata-URL="LTII/forskrift/1998-05-18-521/§14" data-name="§14" data-partID="§14" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Eigar av hus eller grunn mot offentleg stad pliktar å rydde fortauet utanfor eigedomen for snø og is etter takras.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Eigar av hus eller grunn mot offentleg stad skal sørge for at avløp for vatn i fortau, rennestein, grøft e.l. vert halde ope.</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">Reinhaldet skal gjerast slik at det vert til minst mogeleg ulempe.</article><article class="legalP" data-absoluteaddress="/kapittel/4/paragraf/1/ledd/4/" id="kapittel-4-paragraf-1-ledd-4">Oppsop e.l. må ikkje leggast i kloakksluk.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1998-05-18-521/KAPITTEL_5" data-partID="k5"><h2>Kapittel V. Offentlege innretningar og område</h2><article class="legalArticle" data-lovdata-URL="LTII/forskrift/1998-05-18-521/§15" data-name="§15" data-partID="§15" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">På kyrkjegardane må ingen sykle, ake eller drive sport, leik eller spel eller anna som ikkje sømer seg der.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Det er forbode å trengje seg inn på kyrkjegard når den er stengd for besøk.</article><article class="legalP" data-absoluteaddress="/kapittel/5/paragraf/1/ledd/3/" id="kapittel-5-paragraf-1-ledd-3">Lause hundar må ikkje sleppast inn eller takast med på kyrkjegard.</article></article><article class="legalArticle" data-lovdata-URL="LTII/forskrift/1998-05-18-521/§16" data-name="§16" data-partID="§16" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Kunngjeringar, plakatar og lysingar e.l. må ikkje slåast opp på, ut over eller like attmed offentleg stad utan løyve frå politiet.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Dette gjeld likevel ikkje oppslag på tavler e.l. kommunen har godkjent til slikt bruk, eller oppslag på eigedom om tilhøve som berre høyrer eigedomen til eller næringsverksemda til dei som bur der.</article><article class="legalP" data-absoluteaddress="/kapittel/5/paragraf/2/ledd/3/" id="kapittel-5-paragraf-2-ledd-3">Det er forbode å rive, sulke til eller gjere uleseleg oppslag som er lovleg sett opp.</article><article class="legalP" data-absoluteaddress="/kapittel/5/paragraf/2/ledd/4/" id="kapittel-5-paragraf-2-ledd-4">Oppslag skal takast vekk når dei er forelda.</article></article><article class="legalArticle" data-lovdata-URL="LTII/forskrift/1998-05-18-521/§17" data-name="§17" data-partID="§17" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Den som driv med sal frå portrom, kiosk e.l., eller som driv anna liknande næringsverksemd på eller ut mot offentleg stad, skal syte for at området ikkje vert skjemt eller skitna til av verksemda, og pliktar å syte for at det blir sett opp mange nok korger for papir og avfall.</article><article class="legalP" data-absoluteaddress="/kapittel/5/paragraf/3/ledd/2/" id="kapittel-5-paragraf-3-ledd-2">Den som arrangerer tilstelling på offentleg stad, skal syte for at papir og anna avfall blir fjerna etter arrangementet.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1998-05-18-521/KAPITTEL_6" data-partID="k6"><h2>Kapittel VI. Dyr</h2><article class="legalArticle" data-lovdata-URL="LTII/forskrift/1998-05-18-521/§18" data-name="§18" data-partID="§18" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Det er forbode å la hest, storfe, sau, geit eller svin gå laus på eller ved offentleg stad utan forsvarleg tilsyn. Fjørfe må ikkje sleppast ut på offentleg stad.</article><article class="legalP" data-absoluteaddress="/kapittel/6/paragraf/1/ledd/2/" id="kapittel-6-paragraf-1-ledd-2">Sirkusdyr eller ville dyr må ikkje førast på offentleg stad utan løyve frå politiet.</article></article><article class="legalArticle" data-lovdata-URL="LTII/forskrift/1998-05-18-521/§19" data-name="§19" data-partID="§19" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Politiet kan fastsette at hund som kan plage eller skade menneske eller dyr på offentleg stad, skal haldast i band eller ha munnkorg.</article></article><article class="legalArticle" data-lovdata-URL="LTII/forskrift/1998-05-18-521/§20" data-name="§20" data-partID="§20" data-absoluteaddress="/kapittel/6/paragraf/3/" id="kapittel-6-paragraf-3"><h3 class="legalArticleHeader"><span class="legalArticleValue">§ 20</span>.</h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/6/paragraf/3/punkt/1/" id="kapittel-6-paragraf-3-punkt-1"><span class="data-originalId">1.</span><article class="legalP" data-absoluteaddress="/kapittel/6/paragraf/3/punkt/1/ledd/1/" id="kapittel-6-paragraf-3-punkt-1-ledd-1">På offentleg stad er det forbode å la tispe gå laus i løpetida.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/6/paragraf/3/punkt/2/" id="kapittel-6-paragraf-3-punkt-2"><span class="data-originalId">2.</span><article class="legalP" data-absoluteaddress="/kapittel/6/paragraf/3/punkt/2/ledd/1/" id="kapittel-6-paragraf-3-punkt-2-ledd-1">Hund skal vere utstyrt med halsband med namn, adresse og telefonnummer til eigaren eller den som har ansvaret for hunden, eller vere lovleg merka på annan måte.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/6/paragraf/3/punkt/3/" id="kapittel-6-paragraf-3-punkt-3"><span class="data-originalId">3.</span><article class="legalP" data-absoluteaddress="/kapittel/6/paragraf/3/punkt/3/ledd/1/" id="kapittel-6-paragraf-3-punkt-3-ledd-1">Eigar eller den som har ansvar for hund pliktar straks å fjerne ekskrementar som hunden let etter seg på offentleg stad.</article></article></li></ul></article><article class="legalArticle" data-lovdata-URL="LTII/forskrift/1998-05-18-521/§21" data-name="§21" data-partID="§21" data-absoluteaddress="/kapittel/6/paragraf/4/" id="kapittel-6-paragraf-4"><h3 class="legalArticleHeader"><span class="legalArticleValue">§ 21</span>.</h3><article class="legalP" data-absoluteaddress="/kapittel/6/paragraf/4/ledd/1/" id="kapittel-6-paragraf-4-ledd-1">Politiet kan ta hand om hund som går laus i strid med føresegnene i §§ 19 og 20. Når den som eig eller har omsuta for hunden ikkje hentar han innan ei veke etter at han eller ho er varsla personleg eller ved lysing i pressa, kan politiet selje, gjeve bort eller avlive hunden.</article></article><article class="legalArticle" data-lovdata-URL="LTII/forskrift/1998-05-18-521/§22" data-name="§22" data-partID="§22" data-absoluteaddress="/kapittel/6/paragraf/5/" id="kapittel-6-paragraf-5"><h3 class="legalArticleHeader"><span class="legalArticleValue">§ 22</span>.</h3><article class="legalP" data-absoluteaddress="/kapittel/6/paragraf/5/ledd/1/" id="kapittel-6-paragraf-5-ledd-1">På offentleg stad skal fyrrspente hestar eller lause hestar utan særskilt køyrar vere forsvarleg bundne til køyredoningen dei fylgjer, eller vere leidde i slaktaum av fyrekøyraren.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1998-05-18-521/KAPITTEL_7" data-partID="k7"><h2>Kapittel VII. Offentlege tilskipingar</h2><article class="legalArticle" data-lovdata-URL="LTII/forskrift/1998-05-18-521/§23" data-name="§23" data-partID="§23" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Søknadsplikt for arrangement på offentleg stad</span></h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Den som på offentleg stad vil lage til arrangement som i hovedsak er av underhaldande, kunstnerisk, selskapeleg eller kommersielt slag, som har ein storleik som opplagt vil føre til behov for omfattande reguleringar av ferdsla eller vakthald, må søkje om dette innan ein frist som politiet set. Politilova § 11 gjeld tilsvarande.</article></article><article class="legalArticle" data-lovdata-URL="LTII/forskrift/1998-05-18-521/§24" data-name="§24" data-partID="§24" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Meldeplikt for allment tilgjengelege arrangement utanfor offentleg stad m.m.</span></h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Den som vil lage til eit arrangement som er allment tilgjengeleg, må senda skriftleg melding i god tid til politiet. Dette skal gjerast sjølv om arrangementet ikkje går føre seg på offentleg stad, når det er truleg at det vert naudsynt med polititilsyn for å sikre ro og orden eller avvikling av trafikken på grunn av storleiken på eller karakteren av arrangementet.</article><article class="legalP" data-absoluteaddress="/kapittel/7/paragraf/2/ledd/2/" id="kapittel-7-paragraf-2-ledd-2">Plikt til å melde frå gjeld òg samkome med dans eller anna tilstelning som i hovudsak er av selskapeleg eller underhaldande art for medlemmer av ei foreining eller liknande samanslutning. Politilova § 11 gjeld tilsvarande.</article></article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1998-05-18-521/KAPITTEL_8" data-partID="k8"><h2>Kapittel VIII. Born</h2><article class="legalArticle" data-lovdata-URL="LTII/forskrift/1998-05-18-521/§25" data-name="§25" data-partID="§25" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 25</span>.</h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Born under 15 år har ikkje tilgjenge til offentleg dans eller liknande allment tilgjengeleg tilstelling utan at dei er saman med foreldre eller andre føresette.</article></article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1998-05-18-521/KAPITTEL_9" data-partID="k9"><h2>Kapittel IX. Ymse føresegner</h2><article class="legalArticle" data-lovdata-URL="LTII/forskrift/1998-05-18-521/§26" data-name="§26" data-partID="§26" data-absoluteaddress="/kapittel/9/paragraf/1/" id="kapittel-9-paragraf-1"><h3 class="legalArticleHeader"><span class="legalArticleValue">§ 26</span>.</h3><article class="legalP" data-absoluteaddress="/kapittel/9/paragraf/1/ledd/1/" id="kapittel-9-paragraf-1-ledd-1">Forsømer nokon å utføre det vedkomande har plikt til etter vedtekta eller etter pålegg gjeve med heimel i vedtekta, kan politiet på vegne av vedkomande setje dette i verk. Den som har forsømt pliktene må dekkje utgiftene.</article></article><article class="legalArticle" data-lovdata-URL="LTII/forskrift/1998-05-18-521/§27" data-name="§27" data-partID="§27" data-absoluteaddress="/kapittel/9/paragraf/2/" id="kapittel-9-paragraf-2"><h3 class="legalArticleHeader"><span class="legalArticleValue">§ 27</span>.</h3><article class="legalP" data-absoluteaddress="/kapittel/9/paragraf/2/ledd/1/" id="kapittel-9-paragraf-2-ledd-1">Brot på vedtekta eller pålegg gjeve i medhald vedtekta, vert straffa etter politilova § 30 nr. 4, om ikkje tilhøvet kjem inn under strengare straffepåbod.</article></article><article class="legalArticle" data-lovdata-URL="LTII/forskrift/1998-05-18-521/§31" data-name="§31" data-partID="§31" data-absoluteaddress="/kapittel/9/paragraf/3/" id="kapittel-9-paragraf-3"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Iverksetjing</span></h3><article class="legalP" data-absoluteaddress="/kapittel/9/paragraf/3/ledd/1/" id="kapittel-9-paragraf-3-ledd-1">Denne vedtekta tek til å gjelde 1 månad etter at ho er stadfest av Justis- og politidepartementet. Forskrift av 5. juni 1991 nr. 412 om politivedtekt, Fyresdal kommune, Telemark, fell bort frå same tid.</article></article></section></main></body></html>