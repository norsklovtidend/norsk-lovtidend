<!DOCTYPE html><html lang="no"><head><title>Forskrift om politivedtekt, Fræna kommune, Møre og Romsdal.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:15</dd><dt class="legacyID">Datokode</dt><dd class="legacyID">FOR-1998-11-25-1171</dd><dt class="dokid">DokumentID</dt><dd class="dokid">LTII/forskrift/1998-11-25-1171</dd><dt class="ministry">Departement</dt><dd class="ministry"><ul><li>PV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 13</dd><dt class="dateInForce">I kraft fra</dt><dd class="dateInForce">1998-12-25</dd><dt class="changesToDocuments">Endrer</dt><dd class="changesToDocuments"><ul><li>forskrift/1970-03-10-4506</li></ul></dd><dt class="appliesTo">Gjelder for</dt><dd class="appliesTo">Fræna kommune, Møre og Romsdal</dd><dt class="basedOn">Hjemmel</dt><dd class="basedOn"><ul><li>lov/1995-08-04-53/§14</li></ul></dd><dt class="dateOfPublication">Kunngjort</dt><dd class="dateOfPublication">1998-12-23</dd><dt class="titleShort">Korttittel</dt><dd class="titleShort">Forskrift om politivedtekt, Fræna</dd><dt class="title">Tittel</dt><dd class="title">Forskrift om politivedtekt, Fræna kommune, Møre og Romsdal.</dd><dt class="miscInformation">Annet om dokumentet</dt><dd class="miscInformation">Fastsett av Fræna kommunestyre 28. september 1998 med heimel i lov av 4. august 1995 nr. 53 om politiet § 14. Stadfesta av Justis- og politidepartementet 25. november 1998.</dd><dt class="refid">RefID</dt><dd class="refid">forskrift/1998-11-25-1171</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om politivedtekt, Fræna kommune, Møre og Romsdal.<ul class="tocSubUl"><li>Kapittel I. Allmenne føresegner<ul class="tocSubUl"><li>§ 1. Offentleg stad</li><li>§ 2. Festar, brukar, leigar eller styrar av hus eller grunn</li></ul></li><li>Kapittel II. Ro og orden på offentleg stad<ul class="tocSubUl"><li>§ 3. Ro og orden på offentleg stad</li><li>§ 4. Song og musikk, reklame m.m.</li><li>§ 5. Farleg eller skremmande verksemd</li></ul></li><li>Kapittel III. Sikring av ferdsla<ul class="tocSubUl"><li>§ 6. Hindringar</li><li>§ 7. Sport og leik</li><li>§ 8. Sperring av fortau m.v.</li><li>§ 9. Sprengingsarbeid</li><li>§ 10. Diverse arbeid</li><li>§ 11. Vedlikehald av bygning m.v.</li><li>§ 12. Avvisarar</li><li>§ 13. Fjerning av sperrar/avvisarar</li><li>§ 14. Ferdsle på frose vatn eller sjø</li></ul></li><li>Kapittel IV. Reinhald på offentleg stad<ul class="tocSubUl"><li>§ 15. Lys- og luftegraver</li><li>§ 16. Takras</li><li>§ 17. Avløp for vatn</li></ul></li><li>Kapittel V. Hindre tilgrising<ul class="tocSubUl"><li>§ 18. Hindre tilgrising o.l.</li><li>§ 19. Avfall</li></ul></li><li>Kapittel VI. Offentlege anlegg<ul class="tocSubUl"><li>§ 20. Kyrkjegard</li></ul></li><li>Kapittel VII. Dyr<ul class="tocSubUl"><li>§ 21. Farlege hundar</li><li>§ 22. Bandtvang m.m.</li><li>§ 23. Sal, avliving o.a.</li></ul></li><li>Kapittel VIII. Arrangement på offentleg stad m.v.<ul class="tocSubUl"><li>§ 24. Søknadsplikt for arrangement på offentleg stad</li><li>§ 25. Meldeplikt for allment tilgjengeleg arrangement utanfor offentleg stad</li></ul></li><li>Kapittel IX. Born<ul class="tocSubUl"><li>§ 26. Offentleg dans e.l.</li></ul></li><li>Kapittel X. Ymse føresegner<ul class="tocSubUl"><li>§ 27. Forsøming av plikt</li><li>§ 28. Straff</li><li>§ 29. Iverksetjing</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1998-11-25-1171" id="dokument"><h1>Forskrift om politivedtekt, Fræna kommune, Møre og Romsdal.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1998-11-25-1171/KAPITTEL_1" data-partID="k1"><h2>Kapittel I. Allmenne føresegner</h2><article class="legalArticle" data-lovdata-URL="LTII/forskrift/1998-11-25-1171/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Offentleg stad</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med offentleg stad er det i denne vedtekta meint gate, veg, herunder fortau/gang- og sykkelveg, sti, park, torg, plass, bru, bryggje/kai, strand, anlegg eller annan stad der det er allmenn ferdsle eller som er bestemt for allmenn ferdsle.</article></article><article class="legalArticle" data-lovdata-URL="LTII/forskrift/1998-11-25-1171/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Festar, brukar, leigar eller styrar av hus eller grunn</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Plikt som er lagt på eigar av hus eller grunn, kviler også på den som festar, brukar, leiger eller styrer hus eller grunn.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1998-11-25-1171/KAPITTEL_2" data-partID="k2"><h2>Kapittel II. Ro og orden på offentleg stad</h2><article class="legalArticle" data-lovdata-URL="LTII/forskrift/1998-11-25-1171/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ro og orden på offentleg stad</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">På eller like attmed offentleg stad må ingen vere med i samanstimling, larm eller bråk som uroar den allmenne orden eller ferdsle.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Når mange personar samlar seg nær inngang til forsamlingslokale, sportsplass, utsalsstad, stoppestad e.l., skal dei stå i kø og elles rette seg etter dei pålegg politiet eller arrangøren gir for å halde oppe den allmenne orden eller for å regulere ferdsla.</article></article><article class="legalArticle" data-lovdata-URL="LTII/forskrift/1998-11-25-1171/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Song og musikk, reklame m.m.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Den som på eller ut mot offentleg stad vil framføre song eller musikk, arrangere framsyning eller bruke høgtalar, må gje melding til politiet på førehand.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Det same gjeld den som på eller nær offentleg stad ønskjer å dele ut eller spreie opprop, kunngjeringar, reklame e.l., eller bruke gåande, køyrande eller flygande reklame.</article></article><article class="legalArticle" data-lovdata-URL="LTII/forskrift/1998-11-25-1171/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Farleg eller skremmande verksemd</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">På, ut over eller like attmed offentleg stad er det forbode:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/3/ledd/1/punkt/1/" id="kapittel-2-paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/3/ledd/1/punkt/1/ledd/1/" id="kapittel-2-paragraf-3-ledd-1-punkt-1-ledd-1">å skyte med gevær eller anna skytevåpen eller med boge, sprettert e.l.,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/3/ledd/1/punkt/2/" id="kapittel-2-paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/3/ledd/1/punkt/2/ledd/1/" id="kapittel-2-paragraf-3-ledd-1-punkt-2-ledd-1">å skyte opp fyrverkeri eller brenne av eksplosive stoff av noko slag, utan at det er gjeve melding til politiet på førehand.</article><article class="legalP" data-absoluteaddress="/kapittel/2/paragraf/3/ledd/1/punkt/2/ledd/2/" id="kapittel-2-paragraf-3-ledd-1-punkt-2-ledd-2">I tida mellom kl. 18.00 den 31. desember og kl. 02.00 den 1. januar kan fyrverkeri nyttast utan slik melding, men då må det skje mot vatn, sjø, snødekt mark eller anna høveleg område,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/3/ledd/1/punkt/3/" id="kapittel-2-paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/3/ledd/1/punkt/3/ledd/1/" id="kapittel-2-paragraf-3-ledd-1-punkt-3-ledd-1">å kaste stein, snøball eller noko anna som kan vere til skade eller ulempe for dei som ferdast der.</article></article></li></ul></article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Det er forbode å bere ladd skytevåpen på offentleg stad.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1998-11-25-1171/KAPITTEL_3" data-partID="k3"><h2>Kapittel III. Sikring av ferdsla</h2><article class="legalArticle" data-lovdata-URL="LTII/forskrift/1998-11-25-1171/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Hindringar</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">På eller ut over offentleg stad er det forbode å sette eller henge noko som kan vere til hinder eller ulempe for ferdsla.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Markiser skal vere festa så høgt at underkanten minst er 2,50 m over bakken.</article></article><article class="legalArticle" data-lovdata-URL="LTII/forskrift/1998-11-25-1171/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Sport og leik</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Politiet kan forby aking og andre former for sport, leik eller spel på bestemt offentleg stad når det er nødvendig av omsyn til ferdsla eller den allmenne orden.</article></article><article class="legalArticle" data-lovdata-URL="LTII/forskrift/1998-11-25-1171/§8" data-name="§8" data-partID="§8" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Sperring av fortau m.v.</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Krev byggjearbeid e.l. at gate, veg eller annan offentleg stad vert heilt eller delvis sperra for ei avgrensa tid, lyt ein på førehand søkje løyve frå politiet. Politiet kan sette nærare vilkår for løyvet.</article></article><article class="legalArticle" data-lovdata-URL="LTII/forskrift/1998-11-25-1171/§9" data-name="§9" data-partID="§9" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Sprengingsarbeid</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Sprenging på eller like attmed offentleg stad skal meldast til politiet på førehand. Politiet kan krevje særlege tryggingstiltak.</article></article><article class="legalArticle" data-lovdata-URL="LTII/forskrift/1998-11-25-1171/§10" data-name="§10" data-partID="§10" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Diverse arbeid</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Reising, riving eller reparasjon av bygning, graving eller anna arbeid på eller ut mot offentleg stad der det kan bli fare for ferdsla, skal meldast til politiet på førehand. Politiet kan fastsette korleis arbeidsstaden skal sperrast og krevje andre tryggingstiltak til vern for publikum.</article></article><article class="legalArticle" data-lovdata-URL="LTII/forskrift/1998-11-25-1171/§11" data-name="§11" data-partID="§11" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Vedlikehald av bygning m.v.</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Under vedlikehald av bygning m.v. på eller ut mot offentleg stad pliktar den ansvarlege for arbeidet å sette opp avvisarar som varslar at det er farleg eller til ulempe å ferdast der.</article></article><article class="legalArticle" data-lovdata-URL="LTII/forskrift/1998-11-25-1171/§12" data-name="§12" data-partID="§12" data-absoluteaddress="/kapittel/3/paragraf/7/" id="kapittel-3-paragraf-7"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Avvisarar</span></h3><article class="legalP" data-absoluteaddress="/kapittel/3/paragraf/7/ledd/1/" id="kapittel-3-paragraf-7-ledd-1">Når snø eller is kan falle fra hustak mot offentleg stad, skal huseigar straks sette opp avvisarar som varslar at det er farleg å ferdast der. Han skal snarast syte for at taket blir rydda.</article></article><article class="legalArticle" data-lovdata-URL="LTII/forskrift/1998-11-25-1171/§13" data-name="§13" data-partID="§13" data-absoluteaddress="/kapittel/3/paragraf/8/" id="kapittel-3-paragraf-8"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Fjerning av sperrar/avvisarar</span></h3><article class="legalP" data-absoluteaddress="/kapittel/3/paragraf/8/ledd/1/" id="kapittel-3-paragraf-8-ledd-1">Sperringar, avvisarar, stigar e.l. må takast bort når arbeid som nemnt i §§ 9, 10 og 11 er ferdig, eller når faren som er nemnt i § 12 ikkje lenger er til stades.</article></article><article class="legalArticle" data-lovdata-URL="LTII/forskrift/1998-11-25-1171/§14" data-name="§14" data-partID="§14" data-absoluteaddress="/kapittel/3/paragraf/9/" id="kapittel-3-paragraf-9"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ferdsle på frose vatn eller sjø</span></h3><article class="legalP" data-absoluteaddress="/kapittel/3/paragraf/9/ledd/1/" id="kapittel-3-paragraf-9-ledd-1">Politiet kan av tryggingsgrunnar forby eller regulera ferdsla på vatn eller sjø som er frose.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1998-11-25-1171/KAPITTEL_4" data-partID="k4"><h2>Kapittel IV. Reinhald på offentleg stad</h2><article class="legalArticle" data-lovdata-URL="LTII/forskrift/1998-11-25-1171/§15" data-name="§15" data-partID="§15" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Lys- og luftegraver</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Eigar av hus eller grunn mot offentleg stad pliktar å gjere reine lys- og luftegraver som er knytta til eigedomen.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Reinhaldet skal gjerast slik at det vert til minst mogeleg ulempe.</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">Oppsop e.l. må ikkje leggast slik at avløpsslukar går tett.</article></article><article class="legalArticle" data-lovdata-URL="LTII/forskrift/1998-11-25-1171/§16" data-name="§16" data-partID="§16" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Takras</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Eigar av hus eller grunn mot offentleg stad pliktar å rydde fortauet eller tilsvarande gangareal utanfor eigedomen for snø og is etter takras.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Snø og is må ikkje kastas ut i køyrebanen eller leggjast i rennesteinen.</article><article class="legalP" data-absoluteaddress="/kapittel/4/paragraf/2/ledd/3/" id="kapittel-4-paragraf-2-ledd-3">Snø og is frå gardsplassar, tomter eller hager må ikkje leggjast på offentleg stad.</article></article><article class="legalArticle" data-lovdata-URL="LTII/forskrift/1998-11-25-1171/§17" data-name="§17" data-partID="§17" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Avløp for vatn</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Eigar av hus eller grunn mot offentleg stad skal sørge for at avløp for vatn i fortau, rennestein, grøft e.l. vert halde ope.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1998-11-25-1171/KAPITTEL_5" data-partID="k5"><h2>Kapittel V. Hindre tilgrising</h2><article class="legalArticle" data-lovdata-URL="LTII/forskrift/1998-11-25-1171/§18" data-name="§18" data-partID="§18" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Hindre tilgrising o.l.</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">På, ut over eller like attmed offentleg stad er det forbode:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/paragraf/1/ledd/1/punkt/1/" id="kapittel-5-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/5/paragraf/1/ledd/1/punkt/1/ledd/1/" id="kapittel-5-paragraf-1-ledd-1-punkt-1-ledd-1">å kaste glas, flasker, spikar, papir, fruktskal eller anna avfall,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/paragraf/1/ledd/1/punkt/2/" id="kapittel-5-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/5/paragraf/1/ledd/1/punkt/2/ledd/1/" id="kapittel-5-paragraf-1-ledd-1-punkt-2-ledd-1">å grise til med maling, tusj, sprayprodukt e.l. på noko overflate på eller mot offentleg stad, herunder på eller ved bygning, gate, veg, park eller transportmiddel,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/paragraf/1/ledd/1/punkt/3/" id="kapittel-5-paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/5/paragraf/1/ledd/1/punkt/3/ledd/1/" id="kapittel-5-paragraf-1-ledd-1-punkt-3-ledd-1">å henge opp kunngjeringar, plakatar, e.l. utan at politiet har tillete dette.</article></article></li></ul></article></article><article class="legalArticle" data-lovdata-URL="LTII/forskrift/1998-11-25-1171/§19" data-name="§19" data-partID="§19" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Avfall</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Den som driv sal frå kiosk eller som driv anna liknande næringsverksemd på eller ut mot offentleg stad, skal syte for at området ikkje vert skjemt eller skitna til av verksemda. Drivaren har plikt til å sette opp mange nok avfallskorger.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Den som arrangerer tilstelling på offentleg stad, skal syte for at papir og anna avfall blir fjerna etter arrangementet.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1998-11-25-1171/KAPITTEL_6" data-partID="k6"><h2>Kapittel VI. Offentlege anlegg</h2><article class="legalArticle" data-lovdata-URL="LTII/forskrift/1998-11-25-1171/§20" data-name="§20" data-partID="§20" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Kyrkjegard</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">På kyrkjegard er det forbode å sykle og ake, eller drive sport, leik eller anna som ikkje sømer seg der.</article><article class="legalP" data-absoluteaddress="/kapittel/6/paragraf/1/ledd/2/" id="kapittel-6-paragraf-1-ledd-2">Det er forbode å trengje seg inn på kyrkjegard når den er stengt for besøk.</article><article class="legalP" data-absoluteaddress="/kapittel/6/paragraf/1/ledd/3/" id="kapittel-6-paragraf-1-ledd-3">Lause hundar må ikkje sleppast inn eller takast med på kyrkjegard.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1998-11-25-1171/KAPITTEL_7" data-partID="k7"><h2>Kapittel VII. Dyr</h2><article class="legalArticle" data-lovdata-URL="LTII/forskrift/1998-11-25-1171/§21" data-name="§21" data-partID="§21" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Farlege hundar</span></h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Politiet kan fastsette at hund som kan plage menneske eller dyr på offentleg stad, skal haldast i band eller ha munnkorg.</article></article><article class="legalArticle" data-lovdata-URL="LTII/forskrift/1998-11-25-1171/§22" data-name="§22" data-partID="§22" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Bandtvang m.m.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/7/paragraf/2/punkt/1/" id="kapittel-7-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/7/paragraf/2/punkt/1/ledd/1/" id="kapittel-7-paragraf-2-punkt-1-ledd-1">På offentleg stad er det forbode å la hund gå laus.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/7/paragraf/2/punkt/2/" id="kapittel-7-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/7/paragraf/2/punkt/2/ledd/1/" id="kapittel-7-paragraf-2-punkt-2-ledd-1">Hund skal vere utstyrt med halsband med namn, adresse og telefonnummer til eigaren eller den som har ansvaret for hunden, eller vere lovleg merka på annan måte.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/7/paragraf/2/punkt/3/" id="kapittel-7-paragraf-2-punkt-3"><span class="data-originalId">3.</span><article class="legalP" data-absoluteaddress="/kapittel/7/paragraf/2/punkt/3/ledd/1/" id="kapittel-7-paragraf-2-punkt-3-ledd-1">Eigaren eller den som har ansvar for hunden pliktar straks å fjerne ekskrement som hunden let etter seg på offentleg stad.</article></article></li></ul></article><article class="legalArticle" data-lovdata-URL="LTII/forskrift/1998-11-25-1171/§23" data-name="§23" data-partID="§23" data-absoluteaddress="/kapittel/7/paragraf/3/" id="kapittel-7-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Sal, avliving o.a.</span></h3><article class="legalP" data-absoluteaddress="/kapittel/7/paragraf/3/ledd/1/" id="kapittel-7-paragraf-3-ledd-1">Politiet kan ta hand om hund som går laus i strid med føresegnene i §§ 21 og 22. Dersom eigaren eller den som har hunden ikkje hentar den innan ei veke etter at vedkomande er varsla, kan politiet selje eller avlive hunden.</article></article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1998-11-25-1171/KAPITTEL_8" data-partID="k8"><h2>Kapittel VIII. Arrangement på offentleg stad m.v.</h2><article class="legalArticle" data-lovdata-URL="LTII/forskrift/1998-11-25-1171/§24" data-name="§24" data-partID="§24" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Søknadsplikt for arrangement på offentleg stad</span></h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Den som vil halde arrangement på offentleg stad, hovedsak av underhaldande, kunstnerisk, selskapeleg eller kommersielt slag, som har ein storleik som openbert vil føre til behov for omfattande reguleringar av ferdsla eller vakthald, må søkje om dette innan ein frist politiet set. Politilova § 11 gjeld tilsvarande.</article></article><article class="legalArticle" data-lovdata-URL="LTII/forskrift/1998-11-25-1171/§25" data-name="§25" data-partID="§25" data-absoluteaddress="/kapittel/8/paragraf/2/" id="kapittel-8-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Meldeplikt for allment tilgjengeleg arrangement utanfor offentleg stad</span></h3><article class="legalP" data-absoluteaddress="/kapittel/8/paragraf/2/ledd/1/" id="kapittel-8-paragraf-2-ledd-1">Den som vil halde eit arrangement som er allment tilgjengeleg, må sende melding til politiet i god tid. Dette skal gjerast sjølv om arrangementet ikkje går føre seg på offentleg stad, når karakteren eller storleiken av arrangementet gjer det truleg at det vert naudsynt med politioppsyn, for å sikre ro og orden eller avvikling av trafikken.</article><article class="legalP" data-absoluteaddress="/kapittel/8/paragraf/2/ledd/2/" id="kapittel-8-paragraf-2-ledd-2">Plikt til å melde frå gjeld òg samkome med dans eller anna tilstelning som overvegande er av selskapeleg eller underhaldande art for medlemmer av ei foreining eller liknande samanslutning av ein avgrensa krins personar.</article><article class="legalP" data-absoluteaddress="/kapittel/8/paragraf/2/ledd/3/" id="kapittel-8-paragraf-2-ledd-3">Politilova § 11 gjeld tilsvarande.</article></article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1998-11-25-1171/KAPITTEL_9" data-partID="k9"><h2>Kapittel IX. Born</h2><article class="legalArticle" data-lovdata-URL="LTII/forskrift/1998-11-25-1171/§26" data-name="§26" data-partID="§26" data-absoluteaddress="/kapittel/9/paragraf/1/" id="kapittel-9-paragraf-1"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Offentleg dans e.l.</span></h3><article class="legalP" data-absoluteaddress="/kapittel/9/paragraf/1/ledd/1/" id="kapittel-9-paragraf-1-ledd-1">Born under 15 år har ikkje tilgjenge til offentleg dans eller liknande allment tilgjengeleg tilstelling utan at dei er saman med foreldre eller andre føresette.</article></article></section><section class="section" data-name="kapX" data-section-type="default" data-absoluteaddress="/kapittel/10/" id="kapittel-10" data-lovdata-URL="LTII/forskrift/1998-11-25-1171/KAPITTEL_10" data-partID="k10"><h2>Kapittel X. Ymse føresegner</h2><article class="legalArticle" data-lovdata-URL="LTII/forskrift/1998-11-25-1171/§27" data-name="§27" data-partID="§27" data-absoluteaddress="/kapittel/10/paragraf/1/" id="kapittel-10-paragraf-1"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Forsøming av plikt</span></h3><article class="legalP" data-absoluteaddress="/kapittel/10/paragraf/1/ledd/1/" id="kapittel-10-paragraf-1-ledd-1">Forsømer nokon si plikt etter denne vedtekta eller etter pålegg gjeve med heimel i vedtekta, kan politiet sette dette i verk på vegne av vedkomande. Den som har forsømt plikta må dekkje utgiftene.</article></article><article class="legalArticle" data-lovdata-URL="LTII/forskrift/1998-11-25-1171/§28" data-name="§28" data-partID="§28" data-absoluteaddress="/kapittel/10/paragraf/2/" id="kapittel-10-paragraf-2"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Straff</span></h3><article class="legalP" data-absoluteaddress="/kapittel/10/paragraf/2/ledd/1/" id="kapittel-10-paragraf-2-ledd-1">Brot på vedtekta eller pålegg gjeve i medhald av vedtekta, vert straffa etter politilova § 30 nr. 4, om ikkje tilhøvet kjem inn under strengare straffepåbod.</article></article><article class="legalArticle" data-lovdata-URL="LTII/forskrift/1998-11-25-1171/§29" data-name="§29" data-partID="§29" data-absoluteaddress="/kapittel/10/paragraf/3/" id="kapittel-10-paragraf-3"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Iverksetjing</span></h3><article class="legalP" data-absoluteaddress="/kapittel/10/paragraf/3/ledd/1/" id="kapittel-10-paragraf-3-ledd-1">Denne vedtekta tek til å gjelde 1 månad etter at ho er stadfesta av Justis- og politidepartementet. Forskrift av 10. mars 1970 nr. 4506 om politivedtekt for Fræna kommune, Møre og Romsdal fell bort frå same tidspunkt.</article></article></section></main></body></html>