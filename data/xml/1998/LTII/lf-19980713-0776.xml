<!DOCTYPE html><html lang="no"><head><title>Forskrift om bekjempelse av lakselus, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:17</dd><dt class="legacyID">Datokode</dt><dd class="legacyID">FOR-1998-07-13-776</dd><dt class="dokid">DokumentID</dt><dd class="dokid">LTII/forskrift/1998-07-13-776</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 9</dd><dt class="dateInForce">I kraft fra</dt><dd class="dateInForce">1998-07-13</dd><dt class="appliesTo">Gjelder for</dt><dd class="appliesTo">Nordland</dd><dt class="basedOn">Hjemmel</dt><dd class="basedOn"><ul><li>lov/1997-06-13-54/§26</li><li>lov/1997-06-13-54/§27</li><li>lov/1997-06-13-54/§29</li><li>forskrift/1991-07-04-509/§15</li></ul></dd><dt class="dateOfPublication">Kunngjort</dt><dd class="dateOfPublication">1998-09-02</dd><dt class="titleShort">Korttittel</dt><dd class="titleShort">Forskrift om lakselus, Nordland</dd><dt class="title">Tittel</dt><dd class="title">Forskrift om bekjempelse av lakselus, Nordland.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn ved Fylkesveterinæren for Nordland 13. juli 1998 med hjemmel i lov av 13. juni 1997 nr. 54 om tiltak mot sykdom hos fisk og andre akvatiske dyr (fiskesykdomsloven) § 26, jf. § 27 og § 29, samt forskrift av 4. juli 1991 nr. 509 om forebygging, begrensning og utrydding av sykdommer hos akvatiske organismer § 15.</dd><dt class="refid">RefID</dt><dd class="refid">forskrift/1998-07-13-776</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bekjempelse av lakselus, Nordland.<ul class="tocSubUl"><li>Kapittel I. Generelle bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel II. Tiltak<ul class="tocSubUl"><li>§ 4. Telling, registrering og rapportering</li><li>§ 5. Grenseverdier for obligatorisk avlusning</li></ul></li><li>Kapittel III. Avsluttende bestemmelser<ul class="tocSubUl"><li>§ 7. Økonomi</li><li>§ 8. Tvangsmidler</li><li>§ 9. Tilsyn og vedtak</li><li>§ 10. Dispensasjon</li><li>§ 11. Straff</li><li>§ 12. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1998-07-13-776" id="dokument"><h1>Forskrift om bekjempelse av lakselus, Nordland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1998-07-13-776/KAPITTEL_1" data-partID="k1"><h2>Kapittel I. Generelle bestemmelser</h2><article class="legalArticle" data-lovdata-URL="LTII/forskrift/1998-07-13-776/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Formålet med denne forskriften er å fastsette minimumstiltak for å redusere forekomsten av lakselus på laks og ørret i oppdrettsanlegg og frittlevende bestander.</article></article><article class="legalArticle" data-lovdata-URL="LTII/forskrift/1998-07-13-776/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Denne forskriften gjelder for oppdrettsanlegg i sjø i Nordland fylke og omfatter artene laks (Salmo salar) og regnbueørret (Oncorhynchus mykiss).</article></article><article class="legalArticle" data-lovdata-URL="LTII/forskrift/1998-07-13-776/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">I denne forskriften menes med:</article><article class="defaultP"><i>Lakselus:</i> Lepeophtheirus salmonis.</article><article class="defaultP"><i>Kjønnsmoden hunnlus:</i> Adult hunnlus med eller uten eggstrenger.</article><article class="defaultP"><i>Behandling:</i> En behandling er medikamentell avlusning ved bad eller via fôret.</article><article class="defaultP"><i>Ansvarlig for lokaliteten:</i> Den eller de som har tillatelse etter fiskesykdomsloven og oppdrettsloven til å drive oppdrett på lokaliteten.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1998-07-13-776/KAPITTEL_2" data-partID="k2"><h2>Kapittel II. Tiltak</h2><article class="legalArticle" data-lovdata-URL="LTII/forskrift/1998-07-13-776/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Telling, registrering og rapportering</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">I perioden fra 1. mars (jfr § 5 a) til 1. desember (jfr § 5 b) skal forekomst av lus undersøkes og registreres minst 1 gang per måned ved sjøtemperatur mellom 4° og 9° Celsius, målt på 3 meters dyp. Ved sjøtemperatur lik eller over 9° Celsius, målt på 3 meters dyp, skal forekomst av lus undersøkes og registreres minst hver 14. dag.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">I samme tidsrom som nevnt i første ledd skal den som er ansvarlig for lokaliteten rapportere oversikt over månedlig forekomst av antall kjønnsmoden hunnlus (lakselus), antall gjennomførte behandlinger og bruk av leppefisk til Distriktsveterinæren innen den 15. i nærmest påfølgende måned.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Lokaliteter som skal slaktes ut, tømmes for fisk, innen 1 – én – måned er unntatt fra bestemmelser gitt i første og annet ledd.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Statens dyrehelsetilsyn, Sentralforvaltningen, gir retningslinjer for telling og registrering av lus.</article></article><article class="legalArticle" data-lovdata-URL="LTII/forskrift/1998-07-13-776/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Grenseverdier for obligatorisk avlusning</span></h3><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/2/punkt/1/" id="kapittel-2-paragraf-2-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/2/punkt/1/ledd/1/" id="kapittel-2-paragraf-2-punkt-1-ledd-1">På samtlige oppdrettslokaliteter i sjø med laks eller regnbueørret, skal det i perioden fra 1. mars til 1. juni ikke kunne påvises 2 eller flere kjønnsmodne hunnlus (lakselus) pr. fisk i henhold til retningslinjer for telling og registrering av lus. Dersom det påvises 2 eller flere kjønnsmodne hunnlus i denne perioden, og temperaturen ikke er lavere enn 4° Celsius, skal behandling mot lakselus gjennomføres på hele lokaliteten.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/2/punkt/2/" id="kapittel-2-paragraf-2-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/2/punkt/2/ledd/1/" id="kapittel-2-paragraf-2-punkt-2-ledd-1">På samtlige oppdrettslokaliteter i sjø med laks eller regnbueørret, skal det i perioden fra 1. juni til 1. desember ikke kunne påvises 5 eller flere kjønnsmodne hunnlus (lakselus) pr. fisk i henhold til retningslinjer for telling og registrering av lus. Dersom det påvises 5 eller flere kjønnsmodne hunnlus i denne perioden skal behandling mot lakselus gjennomføres på hele lokaliteten.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1998-07-13-776/KAPITTEL_3" data-partID="k3"><h2>Kapittel III. Avsluttende bestemmelser</h2><article class="legalArticle" data-lovdata-URL="LTII/forskrift/1998-07-13-776/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Økonomi</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Tap som følge av tiltak som kreves gjennomført etter denne forskriften erstattes ikke av Staten.</article></article><article class="legalArticle" data-lovdata-URL="LTII/forskrift/1998-07-13-776/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tvangsmidler</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Ved overtredelse av bestemmelser gitt i § 4 i denne forskriften kan fylkesveterinæren, for hver påbegynte 10.000 fisk på lokaliteten, fastsette tvangsmulkt til 10 ganger folketrygdens grunnbeløp dividert med 365.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Ved overtredelse av bestemmelser gitt i § 5 a) i denne forskriften kan fylkesveterinæren, for hver påbegynte 10.000 fisk på lokaliteten, fastsette tvangsmulkt til 10 ganger folketrygdens grunnbeløp dividert med 365 pr. dag.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Dersom tvangsmulkt ikke er hensiktsmessig eller tilstrekkelig kan fylkesveterinæren iverksette nødvendige tiltak for å gjennomføre påbudet, jfr. § 27 i fiskesykdomsloven.</article></article><article class="legalArticle" data-lovdata-URL="LTII/forskrift/1998-07-13-776/§9" data-name="§9" data-partID="§9" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn og vedtak</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Statens dyrehelsetilsyn ved distriktsveterinæren fører tilsyn. Statens dyrehelsetilsyn ved fylkesveterinæren fatter nødvendige vedtak for å sikre etterlevelse av denne forskriften. Fylkesveterinæren kan dessuten fatte vedtak om tiltak utover det som følger av bestemmelsene i § 5.</article></article><article class="legalArticle" data-lovdata-URL="LTII/forskrift/1998-07-13-776/§10" data-name="§10" data-partID="§10" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Statens dyrehelsetilsyn, fylkesveterinæren kan dispensere fra bestemmelser gitt i denne forskriften, og sette vilkår for dispensasjon. Myndighet til å gi dispensasjon kan delegeres til distriktsveterinær.</article></article><article class="legalArticle" data-lovdata-URL="LTII/forskrift/1998-07-13-776/§11" data-name="§11" data-partID="§11" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Overtredelse av denne forskriften eller bestemmelser gitt i medhold av denne forskriften er straffbar, jfr. § 30 i lov av 13. juni 1997 nr. 54 om tiltak mot sykdom hos fisk og andre akvatiske dyr (fiskesykdomsloven).</article></article><article class="legalArticle" data-lovdata-URL="LTII/forskrift/1998-07-13-776/§12" data-name="§12" data-partID="§12" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Denne forskriften trer i kraft straks.</article></article></section></main></body></html>