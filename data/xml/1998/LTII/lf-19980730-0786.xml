<!DOCTYPE html><html lang="no"><head><title>Forskrift om vedtekt til plan- og bygningsloven § 107, Skedsmo kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:04</dd><dt class="legacyID">Datokode</dt><dd class="legacyID">FOR-1998-07-30-786</dd><dt class="dokid">DokumentID</dt><dd class="dokid">LTII/forskrift/1998-07-30-786</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 9</dd><dt class="dateInForce">I kraft fra</dt><dd class="dateInForce">1998-09-15</dd><dt class="appliesTo">Gjelder for</dt><dd class="appliesTo">Skedsmo kommune, Akershus.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li><li>lov/1985-06-14-77/§107</li></ul></dd><dt class="dateOfPublication">Kunngjort</dt><dd class="dateOfPublication">1998-09-02</dd><dt class="titleShort">Korttittel</dt><dd class="titleShort">Forskrift om vedtekt til bygningsloven, Skedsmo</dd><dt class="title">Tittel</dt><dd class="title">Forskrift om vedtekt til plan- og bygningsloven § 107, Skedsmo kommune, Akershus.</dd><dt class="miscInformation">Annet om dokumentet</dt><dd class="miscInformation">Fastsatt av Skedsmo kommune 26. november 1997 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal- og regionaldepartementet 30. juli 1998.</dd><dt class="refid">RefID</dt><dd class="refid">forskrift/1998-07-30-786</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til plan- og bygningsloven § 107, Skedsmo kommune, Akershus.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1998-07-30-786" id="dokument"><h1>Forskrift om vedtekt til plan- og bygningsloven § 107, Skedsmo kommune, Akershus.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1998-07-30-786/KAPITTEL_1" data-partID="k1"><h2 data-text-align="center">I</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Innen kommunen må skilt, reklameinnretninger o.l. ikke settes opp uten at kommunen på forhånd har gitt tillatelse. Tillatelse kan bare gis inntil videre eller for et bestemt tidsrom. Skilt og reklameinnretninger skal ikke virke skjemmende i seg selv eller i forhold til omgivelsene. De skal heller ikke virke sjenerende. Med reklameinnretninger forstås også reklame utenpå vinduer. Vindusflater skal ikke tildekkes.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Skilt, reklameinnretninger o.l. skal utføres slik at de tilfredsstiller rimelige skjønnhetshensyn både i forhold til seg selv og i forhold til bakgrunnen og omgivelsene. De skal ha moderat størrelse, utforming og farge og skal være tilpasset bebyggelse og miljø. Blinkende eller bevegelige skilt/reklameinnretninger tillates ikke.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">3.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Skilt, reklameinnretninger o.l. i form av lyskasser skal ikke benyttes, med unntak av i område regulert til industri og da dersom de utføres med lukket front slik at kun tekst og symboler er gjennomlyst.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/punkt/4/" id="kapittel-1-punkt-4"><span class="data-originalId">4.</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Skilt skal ikke dekke mer enn 1/4 av bygningens horisontale fasadelengde begrenset til 4 meter eller en rimelig del av fasade som bedrift/virksomhet disponerer. Uthengsskilt på bygning o.l. skal ikke ha større bredde enn 1,0 meter og skal ha fri høyde over fortau e.l. på minst 2,5 meter. På verneverdig eller regulert bevaringsverdig bygning eller bygningsmiljø skal maksimal størrelse være 0,6 m<sup>2</sup>.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/punkt/5/" id="kapittel-1-punkt-5"><span class="data-originalId">5.</span><article class="legalP" data-absoluteaddress="/kapittel/1/punkt/5/ledd/1/" id="kapittel-1-punkt-5-ledd-1">I bygninger regulert eller godkjent til forretning/kontor/industri e.l. annen næringsvirksomhet, skal respektive bedrifter/virksomheters skilt samles på en oppslagstavle. Denne kan være frittstående. Bedrifter/virksomheter i lokaliteter beliggende med fasade mot/langs fortau eller gate og som har egen inngang, kan ha eget skilt. Kommunen kan gjøre unntak for virksomheter som disponerer flere fasader langs fortau eller gata.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/punkt/6/" id="kapittel-1-punkt-6"><span class="data-originalId">6.</span><article class="legalP" data-absoluteaddress="/kapittel/1/punkt/6/ledd/1/" id="kapittel-1-punkt-6-ledd-1">Skilt og reklameinnretninger på bygninger må ikke plasseres på møne, takflate, takutstikker eller gesims. Skilt eller reklameinnretninger tillates ikke plassert på stolper eller innretning.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/punkt/7/" id="kapittel-1-punkt-7"><span class="data-originalId">7.</span><article class="legalP" data-absoluteaddress="/kapittel/1/punkt/7/ledd/1/" id="kapittel-1-punkt-7-ledd-1">Skilt, reklameinnretninger o.l. skal ikke være til hinder for ferdsel eller være til fare for omgivelsene på annen måte. Det er ikke tillatt med løsfotreklame eller reklame på markiser. Etter egen vurdering kan likevel eget firmanavn eller logo tillates på markise.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/1/punkt/8/" id="kapittel-1-punkt-8"><span class="data-originalId">8.</span><article class="legalP" data-absoluteaddress="/kapittel/1/punkt/8/ledd/1/" id="kapittel-1-punkt-8-ledd-1">I rene boområder må det ikke føres opp reklameinnretninger. Mindre reklameskilt på forretninger, kiosker o.l. kan tillates i den grad de ikke sjenerer boligene.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/1/punkt/9/" id="kapittel-1-punkt-9"><span class="data-originalId">9.</span><article class="legalP" data-absoluteaddress="/kapittel/1/punkt/9/ledd/1/" id="kapittel-1-punkt-9-ledd-1">Kommunen kan med rimelig frist pålegge innehaver av eldre skilt å endre eller fjerne disse.</article></article></li></ul></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1998-07-30-786/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Vedtektene trer i kraft 15. september 1998.</article></section></main></body></html>