<!DOCTYPE html><html lang="no"><head><title>Forskrift for Oslo kommunes topptilskudd til etablering – bruk av kommunal bevilgning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:57</dd><dt class="legacyID">Datokode</dt><dd class="legacyID">FOR-1998-03-18-404</dd><dt class="dokid">DokumentID</dt><dd class="dokid">LTII/forskrift/1998-03-18-404</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 6</dd><dt class="dateInForce">I kraft fra</dt><dd class="dateInForce">1998-03-18</dd><dt class="appliesTo">Gjelder for</dt><dd class="appliesTo">Oslo</dd><dt class="dateOfPublication">Kunngjort</dt><dd class="dateOfPublication">1998-06-05</dd><dt class="titleShort">Korttittel</dt><dd class="titleShort">Forskrift for topptilskudd til etablering, Oslo</dd><dt class="title">Tittel</dt><dd class="title">Forskrift for Oslo kommunes topptilskudd til etablering – bruk av kommunal bevilgning.</dd><dt class="miscInformation">Annet om dokumentet</dt><dd class="miscInformation">Fastsatt av Oslo bystyre 18. mars 1998.</dd><dt class="refid">RefID</dt><dd class="refid">forskrift/1998-03-18-404</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for Oslo kommunes topptilskudd til etablering – bruk av kommunal bevilgning.<ul class="tocSubUl"><li>§ 1. Formål</li><li>§ 2. Hvem kan få tilskudd</li><li>§ 3. Hva kan det gis tilskudd til</li><li>§ 4. Prioritering</li><li>§ 5. Tilskuddsutmålingen</li><li>§ 6. Sikkerhet for tilskuddet/tilbakebetaling</li><li>§ 7. Delegasjon</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1998-03-18-404" id="dokument"><h1>Forskrift for Oslo kommunes topptilskudd til etablering – bruk av kommunal bevilgning.</h1><article class="legalArticle" data-lovdata-URL="LTII/forskrift/1998-03-18-404/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Topptilskuddet skal bidra til at husstander med svak økonomi skal få nøkterne og egnede boliger. Topptilskuddet kan gis til hel eller delvis dekning av egenkapitalkravet ved boligetablering.</article></article><article class="legalArticle" data-lovdata-URL="LTII/forskrift/1998-03-18-404/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem kan få tilskudd</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Særlig vanskeligstilte husstander, samt kommunale leietakere som er berettiget til og har fått utmålt boligtilskudd til etablering fra Husbanken kan få et topptilskudd fra kommunen til kjøp av bolig.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Dersom husstanden ikke har betjeningsevne til noen del av kjøpesummen, kan kommunen med boligtilskudd til etablering fra Husbanken kjøpe boligen for videreutleie til husstander som selv kvalifiserer til boligtilskudd.</article></article><article class="legalArticle" data-lovdata-URL="LTII/forskrift/1998-03-18-404/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hva kan det gis tilskudd til</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Topptilskudd kan gis til kjøp av nøktern bolig i forhold til søkers behov.</article></article><article class="legalArticle" data-lovdata-URL="LTII/forskrift/1998-03-18-404/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Prioritering</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved tildeling av tilskudd skal barnefamilier som har vært plassert i hospits, eller hvor alternativ til tildeling av tilskudd er hospitsplassering, prioriteres.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Søknadene prioriteres innenfor tilgjengelige økonomiske midler.</article></article><article class="legalArticle" data-lovdata-URL="LTII/forskrift/1998-03-18-404/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskuddsutmålingen</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tilskudd fra Oslo kommune utmåles i tillegg til boligtilskudd til etablering etter Husbankens ordning. Dersom det hefter fellesgjeld ved boligen, eller boligen delfinansieres ved privat låneopptak, lån i Husbanken eller i kommunen, kan samlet tilskudd fra kommunen og Husbanken fullt ut dekke det overskytende finansieringsbehovet. Det forutsettes at søkeren selv dekker kjøpesummen så langt hans betjeningsevne rekker.</article></article><article class="legalArticle" data-lovdata-URL="LTII/forskrift/1998-03-18-404/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sikkerhet for tilskuddet/tilbakebetaling</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det skal som hovedregel kreves sikkerhet for tilskuddet. Boligtilskuddet kan kreves helt eller delvis tilbakebetalt, eller gjøres rente- og avdragspliktig dersom boligen disponeres i strid med forutsetningene. Tilbakebetaling eller omgjøring kan kreves i de 10 første årene etter at tilskuddet er utbetalt.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Bevilgede topptilskudd til etablering oppad begrenset til kr 20.000, kreves ikke tilbakebetalt. Topptilskudd til etablering større enn kr 20.000 nedskrives med 10% for hvert hele år låntaker bor i boligen.</article></article><article class="legalArticle" data-lovdata-URL="LTII/forskrift/1998-03-18-404/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Delegasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Byrådet har fullmakt til å fastsette utfyllende regler for bruk av tilskuddsmidler. Byrådet har vedtaksmyndighet i saker som behandles etter nærværende forskrift.</article></article><article class="legalArticle" data-lovdata-URL="LTII/forskrift/1998-03-18-404/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft på vedtakstidspunktet.</article></article></main></body></html>