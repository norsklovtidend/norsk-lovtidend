<!DOCTYPE html><html lang="no"><head><title>Forskrift om prosjektrettede tilskudd i byfornyelsen, Oslo kommune, Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:09</dd><dt class="legacyID">Datokode</dt><dd class="legacyID">FOR-1998-04-15-496</dd><dt class="dokid">DokumentID</dt><dd class="dokid">LTII/forskrift/1998-04-15-496</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 7</dd><dt class="dateInForce">I kraft fra</dt><dd class="dateInForce">1998-04-15</dd><dt class="appliesTo">Gjelder for</dt><dd class="appliesTo">Oslo kommune, Oslo.</dd><dt class="basedOn">Hjemmel</dt><dd class="basedOn"><ul><li>lov/1992-09-25-107/§6</li></ul></dd><dt class="dateOfPublication">Kunngjort</dt><dd class="dateOfPublication">1998-06-24</dd><dt class="titleShort">Korttittel</dt><dd class="titleShort">Forskrift om byfornyelsestilskudd, Oslo</dd><dt class="title">Tittel</dt><dd class="title">Forskrift om prosjektrettede tilskudd i byfornyelsen, Oslo kommune, Oslo.</dd><dt class="miscInformation">Annet om dokumentet</dt><dd class="miscInformation">Fastsatt av bystyret i Oslo 15. april 1998 med hjemmel i lov av 25. september 1992 nr. 107 om kommuner og fylkeskommuner (kommuneloven) § 6.</dd><dt class="refid">RefID</dt><dd class="refid">forskrift/1998-04-15-496</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om prosjektrettede tilskudd i byfornyelsen, Oslo kommune, Oslo.<ul class="tocSubUl"><li>Kapittel 1. Formål<ul class="tocSubUl"><li>§ 1-1. Formål</li></ul></li><li>Kapittel 2. Tilskuddsberettigede<ul class="tocSubUl"><li>§ 2-1. Hvem kan få tilskudd</li></ul></li><li>Kapittel 3. Til hvilke formål kan det gis tilskudd<ul class="tocSubUl"><li>§ 3-1. Stykkpristilskudd til utbedring, herunder prosjekteringstilskudd</li><li>§ 3-2. Tilskudd til dyr utbedring</li></ul></li><li>Kapittel 4. Vilkår<ul class="tocSubUl"><li>§ 4-1. Vilkår for tilskudd</li></ul></li><li>Kapittel 5. Prioriteringsprinsipper<ul class="tocSubUl"><li>§ 5-1. Prioritering</li></ul></li><li>Kapittel 6. Diverse bestemmelser<ul class="tocSubUl"><li>§ 6-1. Klage</li><li>§ 6-2. Administrasjon</li><li>§ 6-3. Fullmakt</li><li>§ 6-4. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1998-04-15-496" id="dokument"><h1>Forskrift om prosjektrettede tilskudd i byfornyelsen, Oslo kommune, Oslo.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1998-04-15-496/KAPITTEL_1" data-partID="k1"><h2>Kapittel 1. Formål</h2><article class="legalArticle" data-lovdata-URL="LTII/forskrift/1998-04-15-496/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Tilskudd som gis etter denne forskrift skal ha som formål å:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">bidra til utbedring av boligbygg med lav teknisk standard og lav bostandard</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">bidra til bedring av boligmiljø der dette er mangelfullt</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">fremme en variert boligstruktur.</article></article></li></ul></article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1998-04-15-496/KAPITTEL_2" data-partID="k2"><h2>Kapittel 2. Tilskuddsberettigede</h2><article class="legalArticle" data-lovdata-URL="LTII/forskrift/1998-04-15-496/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Hvem kan få tilskudd</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Eier av boligeiendom i Oslo indre by, eller eier av boligeiendom innenfor områder som av kommunen er definert som byfornyelsesområder, kan få tilskudd etter denne forskrift.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1998-04-15-496/KAPITTEL_3" data-partID="k3"><h2>Kapittel 3. Til hvilke formål kan det gis tilskudd</h2><article class="legalArticle" data-lovdata-URL="LTII/forskrift/1998-04-15-496/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Stykkpristilskudd til utbedring, herunder prosjekteringstilskudd</span></h3><ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/3/paragraf/1/punkt/1/" id="kapittel-3-paragraf-1-punkt-1"><span class="data-originalId">1)</span><article class="legalP" data-absoluteaddress="/kapittel/3/paragraf/1/punkt/1/ledd/1/" id="kapittel-3-paragraf-1-punkt-1-ledd-1">Det kan gis tilskudd til forundersøkelser som etter kommunens skjønn er nødvendige for å kunne klarlegge en eiendoms utbedringsbehov. Kommunen avgjør hvilket omfang og innhold den enkelte undersøkelse skal ha. Dersom prosjektet på grunnlag av de forannevnte undersøkelser fremstår som økonomisk usikkert og det er vanskelig å lage prognoser over kostnader forbundet med prosjektet, kan det gis tilskudd til utarbeidelse av forprosjekt eller prosjektering.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/3/paragraf/1/punkt/2/" id="kapittel-3-paragraf-1-punkt-2"><span class="data-originalId">2)</span><article class="legalP" data-absoluteaddress="/kapittel/3/paragraf/1/punkt/2/ledd/1/" id="kapittel-3-paragraf-1-punkt-2-ledd-1">Ved innlegging av bad/wc kan det gis et fast beløp i tilskudd for hver leilighet.</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/3/paragraf/1/punkt/3/" id="kapittel-3-paragraf-1-punkt-3"><span class="data-originalId">3)</span><article class="legalP" data-absoluteaddress="/kapittel/3/paragraf/1/punkt/3/ledd/1/" id="kapittel-3-paragraf-1-punkt-3-ledd-1">Ved utbedring av hel eiendom til den enhver tid gjeldende kommunale utbedringsstandard, kan det gis tilskudd for hver utbedret leilighet. Tilskuddet vil bli fastsatt i forhold til den enkelte leilighets størrelse. Ved sammenslåing av leiligheter kan det gis tilskudd per leilighet som fjernes.</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/3/paragraf/1/punkt/4/" id="kapittel-3-paragraf-1-punkt-4"><span class="data-originalId">4)</span><article class="legalP" data-absoluteaddress="/kapittel/3/paragraf/1/punkt/4/ledd/1/" id="kapittel-3-paragraf-1-punkt-4-ledd-1">Det kan gis tilskudd til tiltak som bidrar til:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/1/punkt/4/ledd/1/punkt/1/" id="kapittel-3-paragraf-1-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/1/punkt/4/ledd/1/punkt/1/ledd/1/" id="kapittel-3-paragraf-1-punkt-4-ledd-1-punkt-1-ledd-1">forsvarlig drift og vedlikehold av boligeiendom</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/1/punkt/4/ledd/1/punkt/2/" id="kapittel-3-paragraf-1-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/1/punkt/4/ledd/1/punkt/2/ledd/1/" id="kapittel-3-paragraf-1-punkt-4-ledd-1-punkt-2-ledd-1">kvalitetssikring av byggesak, herunder bygningstekniske kvaliteter.</article></article></li></ul></article></article></li><li data-li-identifier="5)" data-name="5)"><article class="listArticle" data-absoluteaddress="/kapittel/3/paragraf/1/punkt/5/" id="kapittel-3-paragraf-1-punkt-5"><span class="data-originalId">5)</span><article class="legalP" data-absoluteaddress="/kapittel/3/paragraf/1/punkt/5/ledd/1/" id="kapittel-3-paragraf-1-punkt-5-ledd-1">Det kan gis tilskudd til tiltak som bidrar til:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/1/punkt/5/ledd/1/punkt/1/" id="kapittel-3-paragraf-1-punkt-5-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/1/punkt/5/ledd/1/punkt/1/ledd/1/" id="kapittel-3-paragraf-1-punkt-5-ledd-1-punkt-1-ledd-1">standardhevning av boligmiljø, herunder økologiske og estetiske tiltak.</article></article></li></ul></article></article></li></ul></article><article class="legalArticle" data-lovdata-URL="LTII/forskrift/1998-04-15-496/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Tilskudd til dyr utbedring</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Det kan gis tilskudd dersom en utbedring av en boligeiendom blir særlig kostbar. Tilskuddet kan gis til hel eller delvis dekning av forventede eller påløpte utgifter i et prosjekt, som ikke kan dekkes ved andre tilskudd eller vanlig salg eller drift av eiendommen. Tilskuddet tildeles etter en individuell vurdering av den enkelte søknad.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1998-04-15-496/KAPITTEL_4" data-partID="k4"><h2>Kapittel 4. Vilkår</h2><article class="legalArticle" data-lovdata-URL="LTII/forskrift/1998-04-15-496/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Vilkår for tilskudd</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Det kan settes vilkår ut fra en konkret vurdering av det enkelte prosjekt for tildeling av tilskudd etter denne forskrift. Eksempler på slike vilkår er:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/paragraf/1/ledd/1/punkt/1/" id="kapittel-4-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/paragraf/1/ledd/1/punkt/1/ledd/1/" id="kapittel-4-paragraf-1-ledd-1-punkt-1-ledd-1">Krav om at det inngås utbedringsavtale med Oslo kommune.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/paragraf/1/ledd/1/punkt/2/" id="kapittel-4-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/paragraf/1/ledd/1/punkt/2/ledd/1/" id="kapittel-4-paragraf-1-ledd-1-punkt-2-ledd-1">Krav om bruk av konsulenter ved gjennomføring av prosjekter som gis tilskudd.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/4/paragraf/1/ledd/1/punkt/3/" id="kapittel-4-paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/4/paragraf/1/ledd/1/punkt/3/ledd/1/" id="kapittel-4-paragraf-1-ledd-1-punkt-3-ledd-1">Krav om at det inngås kontrakter iht norsk standard for arbeider som danner grunnlag for tilskudd.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/4/paragraf/1/ledd/1/punkt/4/" id="kapittel-4-paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/4/paragraf/1/ledd/1/punkt/4/ledd/1/" id="kapittel-4-paragraf-1-ledd-1-punkt-4-ledd-1">Vilkår om at utbedringsarbeidene minst skal tilfredsstille kravene i ny kommunal utbedringsstandard.</article></article></li></ul></article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1998-04-15-496/KAPITTEL_5" data-partID="k5"><h2>Kapittel 5. Prioriteringsprinsipper</h2><article class="legalArticle" data-lovdata-URL="LTII/forskrift/1998-04-15-496/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Prioritering</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Kommunen vil prioritere mellom søknader på grunnlag av det enkelte prosjekts antatte betydning for de formål som er nevnt i denne forskrifts § 1. Tilskuddsordningen vil bli kunngjort i dagspressen med en frist for å søke tilskudd etter ordningen. Det vil bli fastsatt en øvre beløpsramme for den enkelte søkerunde. Dersom søkermassen overskrider denne beløpsrammen, vil søknadene som faller inn under formål a i § 1 bli prioritert.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1998-04-15-496/KAPITTEL_6" data-partID="k6"><h2>Kapittel 6. Diverse bestemmelser</h2><article class="legalArticle" data-lovdata-URL="LTII/forskrift/1998-04-15-496/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Klage</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Vedtak etter denne forskrift kan påklages etter forvaltningslovens regler.</article></article><article class="legalArticle" data-lovdata-URL="LTII/forskrift/1998-04-15-496/§6-2" data-name="§6-2" data-partID="§6-2" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Administrasjon</span></h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Søknad om tilskudd rettes til Bolig- og eiendomsetaten som fatter vedtak i saker etter denne forskrift.</article></article><article class="legalArticle" data-lovdata-URL="LTII/forskrift/1998-04-15-496/§6-3" data-name="§6-3" data-partID="§6-3" data-absoluteaddress="/kapittel/6/paragraf/3/" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Fullmakt</span></h3><article class="legalP" data-absoluteaddress="/kapittel/6/paragraf/3/ledd/1/" id="kapittel-6-paragraf-3-ledd-1">Byrådet gis fullmakt til å fastsette tilskuddssatser og retningslinjer til utfylling av denne forskrift.</article></article><article class="legalArticle" data-lovdata-URL="LTII/forskrift/1998-04-15-496/§6-4" data-name="§6-4" data-partID="§6-4" data-absoluteaddress="/kapittel/6/paragraf/4/" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/6/paragraf/4/ledd/1/" id="kapittel-6-paragraf-4-ledd-1">Forskriften trer i kraft straks.</article></article></section></main></body></html>