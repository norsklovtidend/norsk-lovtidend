<!DOCTYPE html><html lang="no"><head><title>Forskrift om vedtekter til plan- og bygningslovens § 85 om plassering av campingvogner/bobiler utenfor godkjente campingplasser, Tjøme kommune, Vestfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:06</dd><dt class="legacyID">Datokode</dt><dd class="legacyID">FOR-1998-03-04-279</dd><dt class="dokid">DokumentID</dt><dd class="dokid">LTII/forskrift/1998-03-04-279</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1998 Nr. 4</dd><dt class="dateInForce">I kraft fra</dt><dd class="dateInForce">1998-05-23</dd><dt class="appliesTo">Gjelder for</dt><dd class="appliesTo">Tjøme kommune, Vestfold.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§85</li></ul></dd><dt class="dateOfPublication">Kunngjort</dt><dd class="dateOfPublication">1998-04-23</dd><dt class="titleShort">Korttittel</dt><dd class="titleShort">Forskrift om vedtekt til plbl., Tjøme</dd><dt class="title">Tittel</dt><dd class="title">Forskrift om vedtekter til plan- og bygningslovens § 85 om plassering av campingvogner/bobiler utenfor godkjente campingplasser, Tjøme kommune, Vestfold.</dd><dt class="miscInformation">Annet om dokumentet</dt><dd class="miscInformation">Fastsatt av Tjøme kommunestyre 4. mars 1998 med hjemmel i plan- og bygningsloven av 14. juni 1985 nr. 77 § 85.</dd><dt class="refid">RefID</dt><dd class="refid">forskrift/1998-03-04-279</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningslovens § 85 om plassering av campingvogner/bobiler utenfor godkjente campingplasser, Tjøme kommune, Vestfold.<ul class="tocSubUl"><li>Pkt. 1</li><li>Pkt. 2</li><li>Pkt. 3. Plassering og bruk av campingvogner/bobiler for et tidsrom f.o.m. 3 dager og inntil 3 måneder</li><li>Pkt. 4. Plassering og bruk av campingvogner/bobiler utover 3 måneder</li><li>Pkt. 5</li><li>Pkt. 6</li><li>Pkt. 7</li><li>Pkt. 8</li></ul></li></ul></dd></dl></header><main class="documentBody" data-lovdata-URL="LTII/forskrift/1998-03-04-279" id="dokument"><h1>Forskrift om vedtekter til plan- og bygningslovens § 85 om plassering av campingvogner/bobiler utenfor godkjente campingplasser, Tjøme kommune, Vestfold.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1998-03-04-279/KAPITTEL_1" data-partID="k1"><h2>Pkt. 1</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Denne vedtekt er hjemlet i plan- og bygningslovens § 85 og gjelder for hele Tjøme kommune.</article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1998-03-04-279/KAPITTEL_2" data-partID="k2"><h2>Pkt. 2</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Vedtekten gjelder grunneieres disponering av eiendom til plassering av campingvogner/bobiler.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Denne vedtekt gjelder ikke for plassering av campingvogn/bobil på boligeiendom som er bebygget med helårsbolig.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Vedtekten gjelder ikke konstruksjoner eller anlegg på bygge- eller anleggstomt. Vedtekten gjelder bare for campingvogner/bobiler og ikke for vogner til andre formål.</article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1998-03-04-279/KAPITTEL_3" data-partID="k3"><h2>Pkt. 3. Plassering og bruk av campingvogner/bobiler for et tidsrom f.o.m. 3 dager og inntil 3 måneder</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Plassering av campingvogner/bobiler for et tidsrom f.o.m. 3 dager og inntil 3 måneder skal på forhånd meldes til kommunen. Meldingen skal være skriftlig og inneholde de opplysninger som kreves i etterfølgende pkt. 4. Plassering av campingvogner/bobiler kan foretas 3 uker etter at meldingen er mottatt av kommunen. Når særlige grunner foreligger kan kommunen forlenge fristen med ytterligere 3 uker. Kommunen kan gi de pålegg som finnes nødvendig for at plasseringen av campingvogner/bobiler kan bli forsvarlig.</article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1998-03-04-279/KAPITTEL_4" data-partID="k4"><h2>Pkt. 4. Plassering og bruk av campingvogner/bobiler utover 3 måneder</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Plassering av campingvogner/bobiler utover 3 måneder skal på forhånd være godkjent av kommunen.</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Av søknaden må følgende framgå:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/ledd/2/punkt/1/" id="kapittel-4-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/4/ledd/2/punkt/1/ledd/1/" id="kapittel-4-ledd-2-punkt-1-ledd-1">Navn på grunneier/søker.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/ledd/2/punkt/2/" id="kapittel-4-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/4/ledd/2/punkt/2/ledd/1/" id="kapittel-4-ledd-2-punkt-2-ledd-1">Plasseringsstedet angitt på kartverk i målestokk 1:2000.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/ledd/2/punkt/3/" id="kapittel-4-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/4/ledd/2/punkt/3/ledd/1/" id="kapittel-4-ledd-2-punkt-3-ledd-1">Eiendommens gnr. og bnr.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/ledd/2/punkt/4/" id="kapittel-4-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/4/ledd/2/punkt/4/ledd/1/" id="kapittel-4-ledd-2-punkt-4-ledd-1">Avkjørselsforhold og biloppstillingsplass og også evt. tillatelse til bruk av privat veg der dette er nødvendig.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/ledd/2/punkt/5/" id="kapittel-4-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/4/ledd/2/punkt/5/ledd/1/" id="kapittel-4-ledd-2-punkt-5-ledd-1">Hygieniske forhold som vannforhold, utslagsvann og toalettforhold samt tømming av toalett.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/ledd/2/punkt/6/" id="kapittel-4-ledd-2-punkt-6"><span class="data-originalId">-</span><article class="legalP" data-absoluteaddress="/kapittel/4/ledd/2/punkt/6/ledd/1/" id="kapittel-4-ledd-2-punkt-6-ledd-1">Fjerning av avfall.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/ledd/2/punkt/7/" id="kapittel-4-ledd-2-punkt-7"><span class="data-originalId">-</span><article class="legalP" data-absoluteaddress="/kapittel/4/ledd/2/punkt/7/ledd/1/" id="kapittel-4-ledd-2-punkt-7-ledd-1">At varsel til naboer og gjenboere er sendt og at det ikke foreligger noen protester fra disse.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/ledd/2/punkt/8/" id="kapittel-4-ledd-2-punkt-8"><span class="data-originalId">-</span><article class="legalP" data-absoluteaddress="/kapittel/4/ledd/2/punkt/8/ledd/1/" id="kapittel-4-ledd-2-punkt-8-ledd-1">Datert tidsrom for den perioden søknaden gjelder.</article></article></li></ul></article></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1998-03-04-279/KAPITTEL_5" data-partID="k5"><h2>Pkt. 5</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Ved behandling av søknader etter pkt. 4 vil kommunen forelegge saken for andre særorganer i overensstemmelse med gjeldende lover. I den grad kommunen mener det er nødvendig, skal også meldinger etter pkt. 3 kunne forelegges andre særorganer i overensstemmelse med gjeldende lover.</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Ved behandling av søknader skal kommunen påse at plassering av campingvognen(e)/bobilen(e) og aktiviteter til knyttet denne (disse) ikke blir til unødig eller urimelig sjenanse for naboer og deres eiendommer.</article><article class="legalP" data-absoluteaddress="/kapittel/5/ledd/3/" id="kapittel-5-ledd-3">Videre kan kommunen vurdere om plassering av campingvognen(e)/bobilen(e) og aktiviteter tilknyttet denne (disse) er til hinder for den allmenne ferdsel eller friluftsliv til lands eller til vanns eller på annen måte fører til vesentlig ulemper for omgivelsene eller blir skjemmende for landskapsbildet.</article><article class="legalP" data-absoluteaddress="/kapittel/5/ledd/4/" id="kapittel-5-ledd-4">Flere enkeltsøknader kan behandles under ett og som en fellesløsning for hver enkelt eiendom.</article></section><section class="section" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1998-03-04-279/KAPITTEL_6" data-partID="k6"><h2>Pkt. 6</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Vogn/bileier eller leier av vognen/bilen fjerner denne når perioden det er gitt melding om etter pkt. 3 eller gitt tillatelse til etter pkt. 4 er over.</article></section><section class="section" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1998-03-04-279/KAPITTEL_7" data-partID="k7"><h2>Pkt. 7</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Plassering og bruk av campingvogner/bobiler tillates ikke i noen av etterfølgende områder i hht. kommuneplanens arealdel 1996 – 2000 vedtatt 11. oktober 1995 i Tjøme kommune:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/7/ledd/1/punkt/1/" id="kapittel-7-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/7/ledd/1/punkt/1/ledd/1/" id="kapittel-7-ledd-1-punkt-1-ledd-1">LNF-sone I, strandsonen i hele kommunen og arealene inntil Kynna</article></article></li><li data-li-identifier="-" data-name="-"><article class="listArticle" data-absoluteaddress="/kapittel/7/ledd/1/punkt/2/" id="kapittel-7-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/7/ledd/1/punkt/2/ledd/1/" id="kapittel-7-ledd-1-punkt-2-ledd-1">Vernede områder eller områder som er foreslått vernet, og opp til fredede fornminner og kulturminner.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/7/ledd/1/punkt/3/" id="kapittel-7-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/7/ledd/1/punkt/3/ledd/1/" id="kapittel-7-ledd-1-punkt-3-ledd-1">Friluftsområder og områder som er foreslått som friluftsområde.</article></article></li></ul></article></section><section class="section" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1998-03-04-279/KAPITTEL_8" data-partID="k8"><h2>Pkt. 8</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Overskridelse av disse vedtekter er i hht. plan- og bygningslovens § 110 straffbart.</article></section></main></body></html>