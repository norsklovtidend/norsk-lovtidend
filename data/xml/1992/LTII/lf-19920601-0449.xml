<!DOCTYPE html><html lang="no"><head><title>Forskrift for utviklingstiltak i fiskerinæringen i Finnmark i 1992.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:12</dd><dt class="legacyID">Datokode</dt><dd class="legacyID">FOR-1992-06-01-449</dd><dt class="dokid">DokumentID</dt><dd class="dokid">LTII/forskrift/1992-06-01-449</dd><dt class="ministry">Departement</dt><dd class="ministry"><ul><li>FI</li></ul></dd><dt class="publishedIn">Publisert i</dt><dd class="publishedIn">Avd II 1992 Nr. 5</dd><dt class="dateInForce">I kraft fra</dt><dd class="dateInForce">1992-06-01</dd><dt class="appliesTo">Gjelder for</dt><dd class="appliesTo">Finnmark</dd><dt class="dateOfPublication">Kunngjort</dt><dd class="dateOfPublication">1992-07-02</dd><dt class="titleShort">Korttittel</dt><dd class="titleShort">Forskrift for utviklingstiltak i fiskerin</dd><dt class="title">Tittel</dt><dd class="title">Forskrift for utviklingstiltak i fiskerinæringen i Finnmark i 1992.</dd><dt class="refid">RefID</dt><dd class="refid">forskrift/1992-06-01-449</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for utviklingstiltak i fiskerinæringen i Finnmark i 1992.<ul class="tocSubUl"><li>Kap. I: Tilskudd til bygging og til kjøp av brukte fartøyer til Finnmark i 1992<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li><li>Kap. II: Tilskudd til utviklingsprosjekter som bidrar til produktutvikling og nyskapning i fiskeindustrien i Finnmark i 1992<ul class="tocSubUl"><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li><li>Kap. III: Klageadgang og ikrafttredelse<ul class="tocSubUl"><li>§ 11.</li><li>§ 12.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1992-06-01-449" id="dokument"><h1>Forskrift for utviklingstiltak i fiskerinæringen i Finnmark i 1992.</h1><article class="legalP" data-absoluteaddress="/ledd/1/" id="ledd-1">Fastsatt av Fiskeridepartementet 1. juni 1992 med hjemmel i Stortingets vedtak av 12. desember 1991 om Fiskeridepartementets budsjett.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1992-06-01-449/KAPITTEL_1" data-partID="k1"><h2>Kap. I: Tilskudd til bygging og til kjøp av brukte fartøyer til Finnmark i 1992</h2><article class="legalArticle" data-lovdata-URL="LTII/forskrift/1992-06-01-449/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">For å styrke den helårsdrevne kyst- og havfiskeflåten i Finnmark, kan Finnmark fylkeskommune gi investeringstilskudd til bygging og til kjøp av brukte fartøy til Finnmark. Tilskudd kan gis til partsrederier, aksjeselskaper og til enkeltfiskere som er hjemmehørende i Finnmark.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Tilskudd til kjøp av brukte fartøy skal i første rekke gis til kjøp av fartøy til Finnmark fra andre deler av landet, Nord-Troms unntatt. I særlige tilfelle kan det gis tilskudd til kjøp av fartøy hjemmehørende i Finnmark og Nord-Troms. Det kan ikke gis tilskudd til refinansiering.</article></article><article class="legalArticle" data-lovdata-URL="LTII/forskrift/1992-06-01-449/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">For at særskilt tilskudd kan gis til bygging av fartøy, må fartøyet være innvilget kontraheringstilskudd og ordinært investeringstilskudd i Statens Fiskarbank. Særskilt investeringstilskudd skal komme i tillegg til det ordinære investeringstilskuddet. Tilskudd kan gis til kjøp av brukte fartøy som er yngre enn 5 år. I særlige tilfelle kan det gis investeringstilskudd til kjøp av fartøy som er eldre enn 5 år.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Tilskudd kan bare gis til fartøy som skal drive helårsfiske, og som er velegnet for slikt fiske.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Ved behandling av søknaden skal det legges vekt på søkerens personlige og faglige kvalifikasjoner, og om prosjektet er grundig planlagt og godt tilrettelagt.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Ved tildeling av tilskudd skal større helårsdrevne kystfartøyer prioriteres. Tilskudd kan også gis til havfiskefartøyer der disse antas å ville kunne inngå i oppbyggingen av et miljø for havfiske. For øvrig kommer de årlige retningslinjer for Statens Fiskarbanks utlånsvirksomhet til anvendelse.</article></article><article class="legalArticle" data-lovdata-URL="LTII/forskrift/1992-06-01-449/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Tilskudd til bygging kan ytes med inntil 10 % av fartøyets kostpris. Tilskudd til kjøp av brukte fartøy kan ytes med inntil 15 % av fartøyets salgspris.</article></article><article class="legalArticle" data-lovdata-URL="LTII/forskrift/1992-06-01-449/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">For tilskuddet skal Statens Fiskarbank ha panterett i fartøyet og i forsikringssummen i 5 år.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Dersom fartøy som har mottatt tilskudd selges innen 5 år regnet fra utbetaling av tilskudd, kan tilskuddet kreves helt eller delvis tilbakebetalt. Krav om tilbakebetaling av tilskudd kan også gjøres gjeldende dersom kjøper av fartøy som mottar tilskudd etter denne forskrift, flytter ut av Finnmark og tar fartøyet med seg.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Ved avgjørelse om det skal reises krav om tilbakebetaling skal det bl.a. legges vekt på hvor lang tid det er gått fra utbetalingen til salget finner sted, og om det oppnås en uforholdsmessig stor gevinst ved salget.</article></article><article class="legalArticle" data-lovdata-URL="LTII/forskrift/1992-06-01-449/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Søknad om tilskudd sendes fiskerinemnda i søkerens hjemkommune på samme skjema som er fastsatt for søknader om lån i Fiskarbanken og med de vedlegg som der er nevnt. Søknaden fremmes sammen med søknad om kontraheringstilskudd, ordinært investeringstilskudd og/eller lån. Driftskalkyle skal også vedlegges søknaden. Dersom driftskalkyler viser at fartøyet ikke kan drives lønnsomt, skal det ikke ytes tilskudd.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Så snart fiskerinemnda har behandlet søknadene og gitt sin uttalelse på fastsatt meldingsskjema, sendes søknadene til Statens Fiskarbank. Statens Fiskarbank behandler søknadene om særskilt investeringstilskudd som en del av det totale finansieringsopplegg for det enkelte prosjekt. Fiskarbankens innstilling om slikt tilskudd, sammen med fiskerinemndas og fiskerikontorets uttalelse, sendes Finnmark fylkeskommune som avgjør om tilskuddet skal gis og utmåler tilskuddets størrelse. Statens Fiskarbank forestår utbetaling av tilskuddet og den videre administrering og oppfølging av ordningen.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">For behandling av søknadene gjelder for øvrig reglene i lov og forskrifter for Statens Fiskarbank.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1992-06-01-449/KAPITTEL_2" data-partID="k2"><h2>Kap. II: Tilskudd til utviklingsprosjekter som bidrar til produktutvikling og nyskapning i fiskeindustrien i Finnmark i 1992</h2><article class="legalArticle" data-lovdata-URL="LTII/forskrift/1992-06-01-449/§6" data-name="§6" data-partID="§6" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Formålet med støtteordningen overfor industrien er å stimulere til omstillingstiltak for å få lønnsomme bedrifter og attraktive, stabile og helårige arbeidsplasser.</article></article><article class="legalArticle" data-lovdata-URL="LTII/forskrift/1992-06-01-449/§7" data-name="§7" data-partID="§7" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Når igangværende bedrifter inngår forpliktende samarbeid som bidrar til å bedre bedriftens lønnsomhet kan det gis støtte.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Tiltak kan ha karakter av f.eks. bedriftssammenslutninger (fusjoner), felles opplæringstiltak hvor flere bedrifter deltar, eller lignende.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Ved vurdering av støttens størrelse skal det legges vekt på tiltakets forventede resultat for utvikling av næringen i det aktuelle området.</article></article><article class="legalArticle" data-lovdata-URL="LTII/forskrift/1992-06-01-449/§8" data-name="§8" data-partID="§8" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Fastsettelse av tilskuddets størrelse skjer etter en konkret vurdering av den enkelt sak. Det legges vekt på ilandbragt kvantum råstoff, om lønnsomhet kan bedres, og om det kan etableres stabile og helårige arbeidsplasser.</article></article><article class="legalArticle" data-lovdata-URL="LTII/forskrift/1992-06-01-449/§9" data-name="§9" data-partID="§9" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Søknad om støtte vedlagt nødvendig dokumentasjon sendes Finnmark fylkeskommune v/Utbyggingsetaten på fastsatt skjema.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Søknaden skal inneholde følgende:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/4/ledd/2/punkt/1/" id="kapittel-2-paragraf-4-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/4/ledd/2/punkt/1/ledd/1/" id="kapittel-2-paragraf-4-ledd-2-punkt-1-ledd-1">nærmere opplysninger om tiltaket som det søkes tilskudd til</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/4/ledd/2/punkt/2/" id="kapittel-2-paragraf-4-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/4/ledd/2/punkt/2/ledd/1/" id="kapittel-2-paragraf-4-ledd-2-punkt-2-ledd-1">økonomiske og tekniske opplysninger om bedriften(e)</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/4/ledd/2/punkt/3/" id="kapittel-2-paragraf-4-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/4/ledd/2/punkt/3/ledd/1/" id="kapittel-2-paragraf-4-ledd-2-punkt-3-ledd-1">opplysninger om råstofftilgang og sysselsetting de siste fire år</article></article></li></ul></article><article class="legalP" data-absoluteaddress="/kapittel/2/paragraf/4/ledd/3/" id="kapittel-2-paragraf-4-ledd-3">Søknader om støtte til tiltak etter § 7 2. ledd skal i tillegg vedlegges driftsbudsjett og driftsopplegg for tiltaket som det søkes støtte til.</article></article><article class="legalArticle" data-lovdata-URL="LTII/forskrift/1992-06-01-449/§10" data-name="§10" data-partID="§10" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Tilskudd skal sikres med pant og kan kreves tilbakebetalt.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1992-06-01-449/KAPITTEL_3" data-partID="k3"><h2>Kap. III: Klageadgang og ikrafttredelse</h2><article class="legalArticle" data-lovdata-URL="LTII/forskrift/1992-06-01-449/§11" data-name="§11" data-partID="§11" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Fiskeridepartementet er klageinstans for enkeltvedtak som treffes i medhold av disse retningslinjer, jf. § 28 i forvaltningsloven av 10. februar 1967. Eventuelle klager under forskriftens kap. I sendes Statens Fiskarbank som forbereder klagen og kommer med tilrådning. Eventuelle klager under forskriftens kap. II sendes Finnmark fylkeskommune som forbereder klagen og kommer med tilrådning.</article></article><article class="legalArticle" data-lovdata-URL="LTII/forskrift/1992-06-01-449/§12" data-name="§12" data-partID="§12" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Denne forskrift trer i kraft straks. Samtidig oppheves Fiskeridepartementets forskrift av 9. april 1990 nr. 256 om særskilt tilskudd til bygging og til kjøp av brukte fartøyer til Finnmark og Nord-Troms i 1990, forlenget ved Fiskeridepartementets brev av 18. mars 1991.</article></article></section></main></body></html>