<!DOCTYPE html><html lang="no"><head><title>Forskrift om torghandel, Nes kommune, Buskerud.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:06</dd><dt class="legacyID">Datokode</dt><dd class="legacyID">FOR-1992-04-23-369</dd><dt class="dokid">DokumentID</dt><dd class="dokid">LTII/forskrift/1992-04-23-369</dd><dt class="publishedIn">Publisert i</dt><dd class="publishedIn">Avd II 1992 Nr. 4</dd><dt class="dateInForce">I kraft fra</dt><dd class="dateInForce">1991-07-25 nr. 4</dd><dt class="appliesTo">Gjelder for</dt><dd class="appliesTo">Nes kommune, Buskerud.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1992-06-25</dd><dt class="titleShort">Korttittel</dt><dd class="titleShort">Forskrift om torghandel</dd><dt class="title">Tittel</dt><dd class="title">Forskrift om torghandel, Nes kommune, Buskerud.</dd><dt class="refid">RefID</dt><dd class="refid">forskrift/1992-04-23-369</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om torghandel, Nes kommune, Buskerud.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTII/forskrift/1992-04-23-369" id="dokument"><h1>Forskrift om torghandel, Nes kommune, Buskerud.</h1><article class="legalP" data-absoluteaddress="/ledd/1/" id="ledd-1">Fastsatt av Nes kommunestyre 19. mars 1992 med hjemmel i lov av 6. juni 1980 nr. 21 om handelsvirksomhet § 3-2. Stadfestet av fylkesmannen i Buskerud 23. april 1992.</article><article class="legalArticle" data-lovdata-URL="LTII/forskrift/1992-04-23-369/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved torghandel er salg av alle lovlige omsettelige varer tillatt. Med torghandel menes handel på indre torg i Nesbyen sentrum. Av matvarer kan en fritt selge fersk frukt, bær, grønnsaker, poteter, egg, honning, fisk og spekevarer. De varer som trenger godkjenning fra næringsmiddelkontrollen må godkjennes av den.</article></article><article class="legalArticle" data-lovdata-URL="LTII/forskrift/1992-04-23-369/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I Nesbyen sentrum skal salg utenom fast utsalgssted foregå på indre torg.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ingen kan drive torghandel i Nes uten å ha fått tilvist plass på forhånd.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Salg skal kun foregå på tilvist plass, og det skal foreligge en plan som viser utnytting og bruken av denne.</article></article><article class="legalArticle" data-lovdata-URL="LTII/forskrift/1992-04-23-369/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ansvaret for den daglige tildeling av torgplasser er tillagt næringskonsulenten.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Næringskonsulenten har ansvaret for tilsyn med torghandelen, innkreving av avgifter m.m.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">På enkelte markedsdager er det mulig å drive torghandel etter nærmere tilvisning fra de som har ansvaret for marken.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Av miljø- og trivselmessig hensyn skal biltrafikk på torget begrenses i størst mulig grad og skal ikke skje til sjenanse for andre brukere av torget. Inn- og utkjøring skal fortrinnsvis skje før kl. 10.00 og etter kl. 17.00, lørdager etter kl. 15.00. Avgifter som innkreves skal gå til markedsføring av Nesbyen sentrum.</article></article><article class="legalArticle" data-lovdata-URL="LTII/forskrift/1992-04-23-369/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om leie/bruk av torgplass bør skje skriftlig. For å få tildelt torgplass, må en på forhånd betale gjeldende leiepris. Betalt leiepris kan ikke kreves tilbake dersom plassen ikke blir benyttet, med mindre utleier er skyld i dette.</article></article><article class="legalArticle" data-lovdata-URL="LTII/forskrift/1992-04-23-369/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Næringsutvalget fastsetter leiepris for torgplasser. For organisasjoner og lag kan det settes særskilte priser. Organisasjoner og lag som er etablert i Nes disponerer plassen vederlagsfritt.</article></article><article class="legalArticle" data-lovdata-URL="LTII/forskrift/1992-04-23-369/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">I unntakstilfeller hvor det ikke lar seg gjøre å drive handel på torget, kan det gis tillatelse til slik handel fra annet sted i Nesbyen sentrum. Slik tillatelse gis i tilfelle av næringskonsulent.</article></article><article class="legalArticle" data-lovdata-URL="LTII/forskrift/1992-04-23-369/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">De som driver torghandel har ansvar for å rydde opp og rengjøre torget.</article></article><article class="legalArticle" data-lovdata-URL="LTII/forskrift/1992-04-23-369/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Avgjørelse som næringskonsulenten har tatt i henhold til denne forskrift kan påklages til formannskapet.</article></article><article class="legalArticle" data-lovdata-URL="LTII/forskrift/1992-04-23-369/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Brudd på denne forskriften kan føre til at en blir nektet torgplass.</article></article><article class="legalArticle" data-lovdata-URL="LTII/forskrift/1992-04-23-369/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Forskriften gjelder fra kunngjøringsdatoen.</article></article></main></body></html>