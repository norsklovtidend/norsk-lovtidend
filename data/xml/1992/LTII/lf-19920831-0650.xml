<!DOCTYPE html><html lang="no"><head><title>Forskrift om endring i forskrift om politivedtekt, Ringsaker kommune, Hedmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:22</dd><dt class="legacyID">Datokode</dt><dd class="legacyID">FOR-1992-08-31-650</dd><dt class="dokid">DokumentID</dt><dd class="dokid">LTII/forskrift/1992-08-31-650</dd><dt class="ministry">Departement</dt><dd class="ministry"><ul><li>JD</li></ul></dd><dt class="publishedIn">Publisert i</dt><dd class="publishedIn">Avd II 1992 Nr. 8</dd><dt class="dateInForce">I kraft fra</dt><dd class="dateInForce">1992-10-29 nr. 8</dd><dt class="changesToDocuments">Endrer</dt><dd class="changesToDocuments"><ul><li>forskrift/1964-10-12-4633</li></ul></dd><dt class="appliesTo">Gjelder for</dt><dd class="appliesTo">Ringsaker kommune, Hedmark.</dd><dt class="basedOn">Hjemmel</dt><dd class="basedOn"><ul><li>lov/1891-06-06-1</li><li>forskrift/1925-01-16-2</li></ul></dd><dt class="dateOfPublication">Kunngjort</dt><dd class="dateOfPublication">1992-09-29</dd><dt class="titleShort">Korttittel</dt><dd class="titleShort">Endr. i forskrift om politivedtekt</dd><dt class="title">Tittel</dt><dd class="title">Forskrift om endring i forskrift om politivedtekt, Ringsaker kommune, Hedmark.</dd><dt class="refid">RefID</dt><dd class="refid">forskrift/1992-08-31-650</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om politivedtekt, Ringsaker kommune, Hedmark.</li></ul></dd></dl></header><main class="documentBody" data-lovdata-URL="LTII/forskrift/1992-08-31-650" id="dokument"><h1>Forskrift om endring i forskrift om politivedtekt, Ringsaker kommune, Hedmark.</h1><article class="legalP" data-absoluteaddress="/ledd/1/" id="ledd-1">Fastsatt av Ringsaker kommunestyre 24. juni 1992 med hjemmel i lov av 6. juni 1891 nr. 1 om politivedtekter for riktes herreder, jfr. kgl.res. av 16. januar 1925. Stadfestet av Justis- og politidepartementet 31. august 1992.</article><article class="legalP" data-absoluteaddress="/ledd/2/" id="ledd-2">I forskrift av 12. oktober 1964 nr. 4633 om politivedtekt for Ringsaker kommune gjøres følgende endringer:</article> <article class="defaultP" margin-top="true">§ 18 skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">a)</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1">Det er forbudt å la hunder ferdes løse ute på offentlig sted.</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/2/punkt/2/" id="ledd-2-punkt-2"><span class="data-originalId">b)</span><article class="legalP" data-absoluteaddress="/ledd/2/punkt/2/ledd/1/" id="ledd-2-punkt-2-ledd-1">Det er forbudt å la hunder være utendørs, når de forstyrrer den offentlige ro og orden ved å gjø, hyle o.l.</article></article></li><li data-li-identifier="c)" data-name="c)"><article class="listArticle" data-absoluteaddress="/ledd/2/punkt/3/" id="ledd-2-punkt-3"><span class="data-originalId">c)</span><article class="legalP" data-absoluteaddress="/ledd/2/punkt/3/ledd/1/" id="ledd-2-punkt-3-ledd-1">Hunder skal ha på halsbånd med eiers navn og adresse, eller annen identifikasjonsmerking.</article></article></li></ul></article><article class="legalP" data-absoluteaddress="/ledd/3/" id="ledd-3">Overtres bestemmelsene i 1. ledd, eller etterkommes ikke pålegg gitt av politiet i medhold av § 17, kan politiet fange hunden og la den selge eller avlive, dersom ikke eieren innen 3 dager etter at han er varslet personlig eller ved kunngjøring i lokalavis henter hunden og betaler de påløpne omkostninger.</article><article class="legalP" data-absoluteaddress="/ledd/4/" id="ledd-4">Kan hundens eier ikke finnes, eller kan han ikke betale, bæres omkostningene av kommunekassen.</article><article class="legalP" data-absoluteaddress="/ledd/5/" id="ledd-5">Forbudet mot å la hunder ferdes løse etter denne bestemmelse gjelder ikke for hunder under lovlig utøvelse av jakt og/eller jakthundtrening, dresserte gjeterhunder, lavinehunder og politihunder når de er i tjeneste, jfr. vedtekter gitt i medhold av bufeloven.</article></main></body></html>