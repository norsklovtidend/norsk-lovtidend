<!DOCTYPE html><html lang="no"><head><title>Forskrift om endringer i forskrift for serveringsstedenes luknings- og åpningstider samt salgsstedenes salgstider for øl, Sandefjord kommune, Vestfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:05</dd><dt class="legacyID">Datokode</dt><dd class="legacyID">FOR-1992-04-10-265</dd><dt class="dokid">DokumentID</dt><dd class="dokid">LTII/forskrift/1992-04-10-265</dd><dt class="publishedIn">Publisert i</dt><dd class="publishedIn">Avd II 1992 Nr. 3</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-14-1071</li></ul></dd><dt class="appliesTo">Gjelder for</dt><dd class="appliesTo">Sandefjord kommune, Vestfold.</dd><dt class="basedOn">Hjemmel</dt><dd class="basedOn"><ul><li>lov/1989-06-02-27/§4-4</li><li>forskrift/1983-07-01-1137/§3-7</li></ul></dd><dt class="dateOfPublication">Kunngjort</dt><dd class="dateOfPublication">1992-05-15</dd><dt class="titleShort">Korttittel</dt><dd class="titleShort">Endr. i forskrift for serveringsstedenes</dd><dt class="title">Tittel</dt><dd class="title">Forskrift om endringer i forskrift for serveringsstedenes luknings- og åpningstider samt salgsstedenes salgstider for øl, Sandefjord kommune, Vestfold.</dd><dt class="refid">RefID</dt><dd class="refid">forskrift/1992-04-10-265</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift for serveringsstedenes luknings- og åpningstider samt salgsstedenes salgstider for øl, Sandefjord kommune, Vestfold.</li></ul></dd></dl></header><main class="documentBody" data-lovdata-URL="LTII/forskrift/1992-04-10-265" id="dokument"><h1>Forskrift om endringer i forskrift for serveringsstedenes luknings- og åpningstider samt salgsstedenes salgstider for øl, Sandefjord kommune, Vestfold.</h1><article class="legalP" data-absoluteaddress="/ledd/1/" id="ledd-1">Sandefjord bystyre har 24. mars 1992 med hjemmel i lov av 2. juni 1989 nr. 27 om omsetning av alkoholholdig drikk m.v. § 4-4, 2. og 3. ledd og § 3-7, forskrift av 1. juli 1983 nr. 1137 om orden og lukningstider for overnattings- og serveringssteder § 5 2. ledd endret forskrift av 14. desember 1990 nr. 1071. Forskriften er godkjent av fylkesmannen i Vestfold 10. april 1992.</article> <article class="defaultP" margin-top="true">§ 3. Serveringsstedenes åpnings- og lukningstider skal lyde:</article> <article class="defaultP" margin-top="true"><i>Innendørs</i></article><article class="legalP" data-absoluteaddress="/ledd/2/" id="ledd-2">Serveringssteder i kommunen med alkoholbevilling til skjenking innendørs skal holdes lukket fra kl 02.00 til kl 06.00, og sluttede selskaper fra kl 03.00 til kl 06.00.</article><article class="legalP" data-absoluteaddress="/ledd/3/" id="ledd-3">Serveringssteder uten alkoholbevilling kan holde åpnet hele døgnet.</article> <article class="defaultP" margin-top="true"><i>Utendørs</i></article><article class="legalP" data-absoluteaddress="/ledd/4/" id="ledd-4">Serveringssteder med og uten bevilling til skjenking av alkohol utendørs skal holdes lukket fra kl 0100 til kl 0600.</article> <article class="defaultP" margin-top="true"><i>Hoteller og overnattingssteder</i></article><article class="legalP" data-absoluteaddress="/ledd/5/" id="ledd-5">Lukningstidene her gjelder ikke for den servering som foregår i hoteller og andre overnattingssteder til overnattingsgjester, jfr forskrift av 1. juli 1983 nr. 1137 om orden og lukningstider for overnattings- og serveringssteder § 8, 1 ledd.</article><article class="legalP" data-absoluteaddress="/ledd/6/" id="ledd-6">For øvrig henvises til de innskrenkninger som fremgår av lov om helgefreden av 4. juni 1965 nr. 1.</article> <article class="defaultP" margin-top="true">§ 5. Skjenketider skal lyde:</article><article class="legalP" data-absoluteaddress="/ledd/7/" id="ledd-7">Skjenking av brennevin kan skje fra kl 13.00 til kl 01.00. For sluttede selskaper kan skjenkingen av brennevin skje til kl 03.00.</article><article class="legalP" data-absoluteaddress="/ledd/8/" id="ledd-8">Skjenking av øl og vin følger skjenkestedets åpningstid fastsatt i denne forskriften, dog slik at skjenking avsluttes en halv time før stengetid.</article><article class="legalP" data-absoluteaddress="/ledd/9/" id="ledd-9">Endringen trer i kraft den første i måneden etter kunngjøringsdato.</article></main></body></html>