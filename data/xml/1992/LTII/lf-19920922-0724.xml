<!DOCTYPE html><html lang="no"><head><title>Forskrift om regulering av fisket etter sild med notredskap i Trondheimsfjorden i 1992, Nord-Trøndelag og Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:53</dd><dt class="legacyID">Datokode</dt><dd class="legacyID">FOR-1992-09-22-724</dd><dt class="dokid">DokumentID</dt><dd class="dokid">LTII/forskrift/1992-09-22-724</dd><dt class="ministry">Departement</dt><dd class="ministry"><ul><li>FI</li></ul></dd><dt class="publishedIn">Publisert i</dt><dd class="publishedIn">Avd II 1992 Nr. 9</dd><dt class="dateInForce">I kraft fra</dt><dd class="dateInForce">1992-09-22</dd><dt class="appliesTo">Gjelder for</dt><dd class="appliesTo">Nord-Trøndelag og Sør-Trøndelag</dd><dt class="dateOfPublication">Kunngjort</dt><dd class="dateOfPublication">1992-11-04</dd><dt class="titleShort">Korttittel</dt><dd class="titleShort">Forskrift om regulering av fisket etter s</dd><dt class="title">Tittel</dt><dd class="title">Forskrift om regulering av fisket etter sild med notredskap i Trondheimsfjorden i 1992, Nord-Trøndelag og Sør-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 22. september 1992 med hjemmel lov av 3. juni 1983 nr. 40 om saltvannfiske m.v. §§ 4, 5, 9, og 11 og kgl.res. av 6. desember 1991 nr. 777 om regulering av fisket etter sild i Trondheimsfjorden i 1992 § 1 annet ledd.</dd><dt class="refid">RefID</dt><dd class="refid">forskrift/1992-09-22-724</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter sild med notredskap i Trondheimsfjorden i 1992, Nord-Trøndelag og Sør-Trøndelag.<ul class="tocSubUl"><li>§ 1. Virkeområde</li><li>§ 2. Maksimalkvoter</li><li>§ 3. Utøvelse og godkjenning</li><li>§ 4. Vilkår for deltagelse</li><li>§ 5. Minstemål</li><li>§ 6. Samfiske</li><li>§ 7. Dumping, neddreping og avkorting av kvote.</li><li>§ 8. Sperring av områder m.v.</li><li>§ 9. Misforhold mellom kvote og fangst</li><li>§ 10. Overføring av fangst mellom fartøy</li><li>§ 11. Konsumpåbud m.m.</li><li>§ 12. Straff</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1992-09-22-724" id="dokument"><h1>Forskrift om regulering av fisket etter sild med notredskap i Trondheimsfjorden i 1992, Nord-Trøndelag og Sør-Trøndelag.</h1><article class="legalArticle" data-lovdata-URL="LTII/forskrift/1992-09-22-724/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I et område i Trondheimsfjorden avgrenset i vest av en linje mellom Frøsetskjær lykt og Rødberg lykt kan det fiskes 21.500 hl sild til konsum med notredskap.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Fiskeridirektøren fastsetter åpningsdato for fisket, og kan stoppe fisket når kvoten er beregnet oppfisket.</article></article><article class="legalArticle" data-lovdata-URL="LTII/forskrift/1992-09-22-724/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Maksimalkvoter</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fordeling av kvoten på de deltakende fartøy<ul class="defaultList"><li><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Fartøy under 45 fot og landnot: <span class="data-pronounced-line">250 hl</span></article></article></li><li><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Fartøy 45 – 60 fot l.l.: <span class="data-pronounced-line">400 hl</span></article></article></li><li><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Fartøy over 60 fot l.l.: <span class="data-pronounced-line">650 hl</span></article></article></li></ul></article></article><article class="legalArticle" data-lovdata-URL="LTII/forskrift/1992-09-22-724/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utøvelse og godkjenning</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fartøy som skal fiske Trondheimsfjordsild skal ha utstyr for låssetting om bord. Norges Sildesalgslag kan bestemme at alle fangster skal låssettes, og kan dispensere fra låssettings-påbudet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Før fisket tar til skal fartøy være fremstilt for godkjenning av inspektør i Fiskeridirektoratets kontrollverk, jfr. vilkårene i § 4. Distriktsjefen er klageinstans. Fartøy som har gyldig godkjenning for fiske etter brisling i 1992 eller norsk vårgytende sild i 1992 kan delta uten ny framstilling.</article></article><article class="legalArticle" data-lovdata-URL="LTII/forskrift/1992-09-22-724/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for deltagelse</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fartøy kan ikke drive fiske etter sild i Trondheimsfjorden i 1992 uten at følgende vilkår foreligger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Fartøyet må være fiskeriregistrert og under 90 fot l.l.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Høvedsmannen må stå på blad B i fiskermantallet.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Høvedsmannen må eie fartøyet som skal benyttes.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Fartøyet må være egnet til, bemannet og utstyrt for å drive fiske etter sild i Trondheimsfjorden med henholdsvis snurpenot/landnot.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">Ingen kan melde på mer enn ett fartøy.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/4/ledd/1/punkt/6/" id="paragraf-4-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/4/ledd/1/punkt/6/ledd/1/" id="paragraf-4-ledd-1-punkt-6-ledd-1">Ingen kan delta i notfisket uten å være påmeldt til Norges Sildesalgslag.</article></article></li></ul></article></article><article class="legalArticle" data-lovdata-URL="LTII/forskrift/1992-09-22-724/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Minstemål</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er forbudt å fiske, låssette, ta opp eller ilandføre sild som er mindre enn 23 cm.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Uten hinder av bestemmelsen i første ledd kan sildefangstene bestå av inntil 20 prosent i vekt av sild under 23 cm.</article></article><article class="legalArticle" data-lovdata-URL="LTII/forskrift/1992-09-22-724/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Samfiske</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">2 fartøy godkjent for fiske med not kan gå sammen om kast på følgende vilkår:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Fartøy må være godkjent av Kontrollverket.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Ved påmelding, se bokstav c, utpeker samfiskerne en av deltakerne som ansvarshavende.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Ingen kan gå sammen om kast uten å være påmeldt til Norges Sildesalgslag for samfiske.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">Fartøy kan bare delta i ett lag. Fartøy som har fisket i lag kan ikke enkeltvis samfiske med nytt fartøy.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/6/ledd/1/punkt/5/" id="paragraf-6-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/6/ledd/1/punkt/5/ledd/1/" id="paragraf-6-ledd-1-punkt-5-ledd-1">Samfiskerne plikter å føre tilsyn med låset frem til fangsten er levert. Bruket skal merkes på forsvarlig måte med minimum en blåse fra hver enkelt deltaker.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/6/ledd/1/punkt/6/" id="paragraf-6-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/6/ledd/1/punkt/6/ledd/1/" id="paragraf-6-ledd-1-punkt-6-ledd-1">Adgangen til å gå sammen om kast gjelder likevel ikke uten særskilt tillatelse dersom det iverksettes sperrede områder med puljevis innseiling.</article></article></li></ul></article></article><article class="legalArticle" data-lovdata-URL="LTII/forskrift/1992-09-22-724/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dumping, neddreping og avkorting av kvote.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det er forbudt å slippe fangst som er død eller døende og å kaste ut fangst eller avfall av fangst.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Er sild forsettlig eller uaktsomt dumpet eller er det på andre måter forårsaket neddreping av sild, kan Fiskeridirektøren foreta en forholdsmessig avkorting av kvoten.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Fiskeridirektøren kan i særlige tilfelle gjøre unntak fra forbudet i første ledd.</article></article><article class="legalArticle" data-lovdata-URL="LTII/forskrift/1992-09-22-724/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Sperring av områder m.v.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dersom hensynet til bestanden tilsier det, kan Fiskeridirektøren stoppe fisket etter sild i avgrensede deler av det området som er nevnt i § 1.</article></article><article class="legalArticle" data-lovdata-URL="LTII/forskrift/1992-09-22-724/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Misforhold mellom kvote og fangst</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Det enkelte fartøy må ikke fange eller låssette større fangster enn det som må anses som nødvendig for å fylle fartøyets fastsatte kvote. Dersom Fiskeridirektoratets kontrollverk finner at det er misforhold mellom det låssatte kvantum og angjeldende fartøys kvote, må ansvarshavende på forlangende slippe den overskytende del av fangsten.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Dersom ansvarshavende ikke nås eller motsetter seg at Kontrollverket slipper det overskytende, kan politiet gjennomføre dette.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Det er forbudt å motta og levere fangst fisket av annet fartøy.</article><article class="legalP" data-absoluteaddress="/paragraf/9/ledd/4/" id="paragraf-9-ledd-4">Likeledes er det forbudt å utstede legitimasjonsdokument, så som bryggeseddel og sluttseddel, lydende på fartøy som verken har fisket eller levert fangsten selv.</article></article><article class="legalArticle" data-lovdata-URL="LTII/forskrift/1992-09-22-724/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overføring av fangst mellom fartøy</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overføring av fangst kan tillates dersom mottakerfartøyet befinner seg på feltet på opptakstidspunktet, er utrustet, egnet og bemannet for fisket og godkjent av Kontrollverket for vedkommende redskapsslag. Høvedsmannen må fylle vilkårene for å kunne delta i fisket. Tillatelse til overføring skal innhentes fra Fiskeridirektoratets kontrollverk eller fra Norges Sildesalgslag dersom Fiskeridirektoratets kontrollverk tillater dette. Eventuell tillatelse til overføring må å skje på de betingelser Fiskeridirektoratets kontrollverk fastsetter.</article></article><article class="legalArticle" data-lovdata-URL="LTII/forskrift/1992-09-22-724/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Konsumpåbud m.m.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Fiskeridirektøren kan gi tillatelse til oppmaling av hele eller deler av fangsten.</article></article><article class="legalArticle" data-lovdata-URL="LTII/forskrift/1992-09-22-724/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Den som forsettlig eller uaktsomt overtrer denne forskrift eller medvirker hertil straffes i henhold til bestemmelsene i lov av 16. juni 1972 nr. 57 om regulering av deltakelsen i fisket § 11 og lov av 3. juni 1983 nr. 40 om saltvannsfiske m.v. § 53.</article></article><article class="legalArticle" data-lovdata-URL="LTII/forskrift/1992-09-22-724/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskrift trer i kraft straks og gjelder til 31. desember 1992.</article></article></main></body></html>