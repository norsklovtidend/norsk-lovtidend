<!DOCTYPE html><html lang="no"><head><title>Forskrift om fredning og fangst av ferskvannskreps i Steinsfjorden og Tyrifjorden, Hole, Ringerike, Modum og Lier, Buskerud.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:50</dd><dt class="legacyID">Datokode</dt><dd class="legacyID">FOR-1992-06-26-538</dd><dt class="dokid">DokumentID</dt><dd class="dokid">LTII/forskrift/1992-06-26-538</dd><dt class="publishedIn">Publisert i</dt><dd class="publishedIn">Avd II 1992 Nr. 6</dd><dt class="dateInForce">I kraft fra</dt><dd class="dateInForce">1992-06-26</dd><dt class="appliesTo">Gjelder for</dt><dd class="appliesTo">Hole, Ringerike, Modum og Lier</dd><dt class="basedOn">Hjemmel</dt><dd class="basedOn"><ul><li>lov/1964-03-06/§78</li><li>forskrift/1965-09-24-3890</li></ul></dd><dt class="dateOfPublication">Kunngjort</dt><dd class="dateOfPublication">1992-08-12</dd><dt class="titleShort">Korttittel</dt><dd class="titleShort">Forskrift om fredning og fangst av ferskv</dd><dt class="title">Tittel</dt><dd class="title">Forskrift om fredning og fangst av ferskvannskreps i Steinsfjorden og Tyrifjorden, Hole, Ringerike, Modum og Lier, Buskerud.</dd><dt class="refid">RefID</dt><dd class="refid">forskrift/1992-06-26-538</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fredning og fangst av ferskvannskreps i Steinsfjorden og Tyrifjorden, Hole, Ringerike, Modum og Lier, Buskerud.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTII/forskrift/1992-06-26-538" id="dokument"><h1>Forskrift om fredning og fangst av ferskvannskreps i Steinsfjorden og Tyrifjorden, Hole, Ringerike, Modum og Lier, Buskerud.</h1><article class="legalP" data-absoluteaddress="/ledd/1/" id="ledd-1">Fastsatt av fylkesmannen i Buskerud 26. juni 1992 med hjemmel i lov av 6. mars 1964 om laksefisket og innlandsfisket § 78, jfr. kgl.res. av 24. september 1965.</article><article class="legalArticle" data-lovdata-URL="LTII/forskrift/1992-06-26-538/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fangst av kreps er kun tillatt fra 6. august kl 18.00 til og med 20. august. Utenom denne perioden er det forbudt å fange eller drepe kreps, og å bruke, sette ut eller la bli stående redskap som er innrettet til fangst av kreps.</article></article><article class="legalArticle" data-lovdata-URL="LTII/forskrift/1992-06-26-538/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Alle teiner og annen redskap der nett blir benyttet til fangst av kreps, skal ha en minste maskevidde på 21 mm, og trådtykkelse som gjør at lysåpningen på maskene ikke blir mindre enn 20 mm. Redskapen skal være trukket på en slik måte at maskene blir mest mulig kvadratiske.</article></article><article class="legalArticle" data-lovdata-URL="LTII/forskrift/1992-06-26-538/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er forbudt å benytte froskemannsutstyr ved fangst av kreps.</article></article><article class="legalArticle" data-lovdata-URL="LTII/forskrift/1992-06-26-538/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kreps som er kortere enn 9.5 cm fra pannehornets spiss til enden av halen, må ikke oppbevares, gis bort, selges, kjøpes, mottas, fjernes fra vassdraget eller drepes. All sortering av kreps skal enten foregå i båten eller i strandkanten. Kreps under minstemålet skal straks settes ut i den del av vannet hvor den er tatt opp.</article></article><article class="legalArticle" data-lovdata-URL="LTII/forskrift/1992-06-26-538/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er forbudt å nytte teiner og annen krepseredskap som ikke er merket med registreringsnummer tildelt på forhånd av krepseoppsynet. Teiner og krepseredskap som ikke er merket med tildelt registreringsnummer vil bli beslaglagt.</article></article><article class="legalArticle" data-lovdata-URL="LTII/forskrift/1992-06-26-538/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Brudd på disse forskrifter er straffbart.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Disse forskrifter trer i kraft fra 26. juni 1992 og gjelder fram til 6. august 1995 kl 18.00. De erstatter forskrifter fastsatt av fylkesmannen i Buskerud av 6. juli 1990 nr. 563. Forskriftene er en innstramming av gjeldende forskrifter fastsatt av Direktoratet for vilt og ferskvannsfisk av 22. juli 1981 for fangst av ferskvannskreps for hele landet. For øvrig vises det til forskrift av 15. august 1991 nr. 545 om krepsing fastsatt av Landbruksdepartementet.</article></article></main></body></html>