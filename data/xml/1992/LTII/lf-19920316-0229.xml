<!DOCTYPE html><html lang="no"><head><title>Forskrift om endringer i forskrift om åpningstider for utsalgssteder, Onsøy kommune, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:04</dd><dt class="legacyID">Datokode</dt><dd class="legacyID">FOR-1992-03-16-229</dd><dt class="dokid">DokumentID</dt><dd class="dokid">LTII/forskrift/1992-03-16-229</dd><dt class="publishedIn">Publisert i</dt><dd class="publishedIn">Avd II 1992 Nr. 3</dd><dt class="dateInForce">I kraft fra</dt><dd class="dateInForce">1992-03-16</dd><dt class="appliesTo">Gjelder for</dt><dd class="appliesTo">Onsøy kommune, Østfold.</dd><dt class="basedOn">Hjemmel</dt><dd class="basedOn"><ul><li>lov/1985-04-26-20/§4</li></ul></dd><dt class="dateOfPublication">Kunngjort</dt><dd class="dateOfPublication">1992-05-15</dd><dt class="titleShort">Korttittel</dt><dd class="titleShort">Forskrift om endringer i forskrift om åpn</dd><dt class="title">Tittel</dt><dd class="title">Forskrift om endringer i forskrift om åpningstider for utsalgssteder, Onsøy kommune, Østfold.</dd><dt class="refid">RefID</dt><dd class="refid">forskrift/1992-03-16-229</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om åpningstider for utsalgssteder, Onsøy kommune, Østfold.<ul class="tocSubUl"><li>I. Åpningstid<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1992-03-16-229" id="dokument"><h1>Forskrift om endringer i forskrift om åpningstider for utsalgssteder, Onsøy kommune, Østfold.</h1><article class="legalP" data-absoluteaddress="/ledd/1/" id="ledd-1">Fylkesmannen i Østfold har 16. mars 1992 i henhold til lov om åpningstider for utsalgssteder av 26. april 1985 nr. 20 § 4 stadfestet de kommunale forskrifter om åpningstider for utsalgssteder, vedtatt av Onsøy kommunestyre 12. september 1985<sup class="footnotereference" data-footnotereferencevalue="1" data-unique-footnote-counter="1">1</sup> med endringer av § 2 i kommunestyret 16. juni 1988 og senere endringer i Onsøy formannskap 30. mai 1991 og 22. august 1991.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer><article class="legalP" data-absoluteaddress="/ledd/2/" id="ledd-2">Forskriften lyder i sin helhet etter endringene:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1992-03-16-229/KAPITTEL_1" data-partID="k1"><h2>I. Åpningstid</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av §§ 1 – 3 og 5 i lov av 26. april 1985 nr. 20 om åpningstid for utsalgssteder har Onsøy kommunestyre fastsatt følgende forskrift:</article><article class="legalArticle" data-lovdata-URL="LTII/forskrift/1992-03-16-229/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Utsalgssteder som omfattes av lov om åpningstid for utsalgssteder skal, på ukens fem første hverdager (mandag-fredag), være lukket mellom kl 20.00 og kl 06.00.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Utsalgssteder skal være lukket fra kl 18.00 på dager før søn- og helligdager, og fram til kl 06.00 den nærmeste påfølgende hverdag.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Påske-, pinse-, jul- og nyttårsaften skal utsalgssteder være lukket etter kl 15.00.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Det gis anledning til 4 superlangdager med åpning til kl 22.00, men ikke dager før helligdager og dager før høytidsdager.</article><article class="legalP" data-absoluteaddress="/kapittel/1/paragraf/1/ledd/5/" id="kapittel-1-paragraf-1-ledd-5">Det gis anledning til søndagsåpent fra kl 14.00 – 19.00, inntil 2 søndager i desember måned.</article></article><article class="legalArticle" data-lovdata-URL="LTII/forskrift/1992-03-16-229/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Utsalgssteder som er unntatt fra lov om åpningstid, men som fører annet vareutvalg enn lovens § 5 omfatter, plikter å holde dette avstengt i lukningstidene som er fastsatt i denne forskrifts § 1.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Kiosker som hovedsaklig fører typiske kioskvarer, jfr merknadene i lovens § 5, kan selge et begrenset utvalg dagligvarer i hele sin åpningstid.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Lov om åpningstid for utsalgssteder § 5, omfatter ikke: Utsalgssteder på campingplasser og utsalgssteder på typisk turiststeder der salget i perioder hovedsakelig skjer med turister.</article></article><article class="legalArticle" data-lovdata-URL="LTII/forskrift/1992-03-16-229/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">I lukningstiden skal utsalgssteder holdes avlåst og kunder skal ikke slippes inn.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Kunder som er kommet inn i lovlig åpningstid skal ekspederes.</article></article><article class="legalArticle" data-lovdata-URL="LTII/forskrift/1992-03-16-229/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Den som forsettlig overtrer disse forskrifter, straffes med bøter, jfr åpningslovens § 7.</article></article><article class="legalArticle" data-lovdata-URL="LTII/forskrift/1992-03-16-229/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Med hjemmel i § 6 i ovennevnte lov gir kommunestyret formannskapet fullmakt til å innvilge dispensasjon fra lovens § 3 og kommunale forskrifter gitt i medhold av loven.</article></article><article class="legalArticle" data-lovdata-URL="LTII/forskrift/1992-03-16-229/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Denne forskrift trer i kraft straks.</article></article></section></main></body></html>