<!DOCTYPE html><html lang="no"><head><title>Forskrift om frikommunevedtekter vedrørende kommunal miljø- og naturforvaltning, Guovdageainnu suohkan/Kautokeino kommune, Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:02</dd><dt class="legacyID">Datokode</dt><dd class="legacyID">FOR-1992-02-25-138</dd><dt class="dokid">DokumentID</dt><dd class="dokid">LTII/forskrift/1992-02-25-138</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1992 Nr. 2</dd><dt class="dateInForce">I kraft fra</dt><dd class="dateInForce">1992-02-25</dd><dt class="appliesTo">Gjelder for</dt><dd class="appliesTo">Guovdageainnu suohkan/Kautokeino kommune, Finnmark.</dd><dt class="basedOn">Hjemmel</dt><dd class="basedOn"><ul><li>lov/1986-05-02-16/§5</li></ul></dd><dt class="dateOfPublication">Kunngjort</dt><dd class="dateOfPublication">1992-03-25</dd><dt class="titleShort">Korttittel</dt><dd class="titleShort">Forskrift om frikommunevedtekter vedrøren</dd><dt class="title">Tittel</dt><dd class="title">Forskrift om frikommunevedtekter vedrørende kommunal miljø- og naturforvaltning, Guovdageainnu suohkan/Kautokeino kommune, Finnmark.</dd><dt class="refid">RefID</dt><dd class="refid">forskrift/1992-02-25-138</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frikommunevedtekter vedrørende kommunal miljø- og naturforvaltning, Guovdageainnu suohkan/Kautokeino kommune, Finnmark.<ul class="tocSubUl"><li>I Virkeområde<ul class="tocSubUl"><li>§ 1.</li></ul></li><li>II Hovedutvalget for miljøvern og naturforvaltning<ul class="tocSubUl"><li>§ 2. Sammensetning</li><li>§ 3. Oppgaver</li></ul></li><li>III Saksbehandling<ul class="tocSubUl"><li>§ 4. Møterett, forslags- og innstillingsrett</li><li>§ 5. Delegering</li></ul></li><li>IV Overprøving – klage<ul class="tocSubUl"><li>§ 6. Adgang for formannskapet til å overprøve vedtak</li><li>§ 7. Klage</li></ul></li><li>V Forskjellige bestemmelser<ul class="tocSubUl"><li>§ 8. Ikrafttredelse</li><li>§ 9.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1992-02-25-138" id="dokument"><h1>Forskrift om frikommunevedtekter vedrørende kommunal miljø- og naturforvaltning, Guovdageainnu suohkan/Kautokeino kommune, Finnmark.</h1><article class="legalP" data-absoluteaddress="/ledd/1/" id="ledd-1">Godkjent 25. februar 1992 av Kommunaldepartementet med hjemmel i midlertidig lov av 2. mai 1986 nr. 16 § 5 om utvidet forsøksvirksomhet i kommuner og fylkeskommuner (frikommuner), jf. kgl.res. av 16. mai 1988 nr. 345.</article><article class="legalP" data-absoluteaddress="/ledd/2/" id="ledd-2">Vedtatt av Guovdageainnu suohkan/Kautokeino kommunestyre 18. september 1991 med hjemmel i § 5 i samme lov.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1992-02-25-138/KAPITTEL_1" data-partID="k1"><h2>I Virkeområde</h2><article class="legalArticle" data-lovdata-URL="LTII/forskrift/1992-02-25-138/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift om vedtekter gjelder etablering av et hovedutvalg for miljøvern og naturforvaltning i Guovdageainnu suohkan/Kautokeino.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1992-02-25-138/KAPITTEL_2" data-partID="k2"><h2>II Hovedutvalget for miljøvern og naturforvaltning</h2><article class="legalArticle" data-lovdata-URL="LTII/forskrift/1992-02-25-138/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Sammensetning</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Hovedutvalget består av 7 medlemmer med varamedlemmer og velges av kommunestyret. Minst ett av medlemmene bør være medlem av formannskapet og ett medlem skal representere reindriftsnæringa. Hovedutvalget velger selv et arbeidsutvalg på 3 medlemmer. Valgene skjer i samsvar med kommunelovens bestemmelser.</article></article><article class="legalArticle" data-lovdata-URL="LTII/forskrift/1992-02-25-138/§3" data-name="§3" data-partID="§3" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Oppgaver</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Hovedutvalgets arbeidsområde er utmark- og naturforvaltning og miljøvern.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Hovedutvalget overtar den myndighet som i lov eller forskrift er lagt til:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/1/" id="kapittel-2-paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/1/ledd/1/" id="kapittel-2-paragraf-2-ledd-2-punkt-1-ledd-1">Innlandsfiskenemnda, etter lov av 6. mars 1964 om laksefisket og innlandsfisket.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/2/" id="kapittel-2-paragraf-2-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/2/ledd/1/" id="kapittel-2-paragraf-2-ledd-2-punkt-2-ledd-1">Friluftsnemnda, etter lov av 28. juni 1957 nr. 16 om friluftslivet.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/3/" id="kapittel-2-paragraf-2-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/3/ledd/1/" id="kapittel-2-paragraf-2-ledd-2-punkt-3-ledd-1">Viltnemnda, etter lov av 29. mai 1981 nr. 38 om viltet.</article></article></li></ul></article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">I tillegg legges følgende oppgaver til hovedutvalget:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/2/paragraf/2/ledd/3/punkt/1/" id="kapittel-2-paragraf-2-ledd-3-punkt-1"><span class="data-originalId">a.</span><article class="legalP" data-absoluteaddress="/kapittel/2/paragraf/2/ledd/3/punkt/1/ledd/1/" id="kapittel-2-paragraf-2-ledd-3-punkt-1-ledd-1">Viltforvaltningen<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/3/punkt/1/ledd/1/punkt/1/" id="kapittel-2-paragraf-2-ledd-3-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/3/punkt/1/ledd/1/punkt/1/ledd/1/" id="kapittel-2-paragraf-2-ledd-3-punkt-1-ledd-1-punkt-1-ledd-1">gi bestemmelser om innskrenkning av jakttiden for de jaktbare arter innenfor de jakttider som er fastsatt av overordnet fagmyndighet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/3/punkt/1/ledd/1/punkt/2/" id="kapittel-2-paragraf-2-ledd-3-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/3/punkt/1/ledd/1/punkt/2/ledd/1/" id="kapittel-2-paragraf-2-ledd-3-punkt-1-ledd-1-punkt-2-ledd-1">administrere forvaltningen av jakt og fangst på statens umatrikulerte grunn i kommunen, herunder fastsette bestemmelser om jaktkort og priser og om utlendingers jaktadgang</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/3/punkt/1/ledd/1/punkt/3/" id="kapittel-2-paragraf-2-ledd-3-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/3/punkt/1/ledd/1/punkt/3/ledd/1/" id="kapittel-2-paragraf-2-ledd-3-punkt-1-ledd-1-punkt-3-ledd-1">gi bestemmelse om ekstraordinær båndtvangstid</article></article></li></ul></article></article></li><li data-li-identifier="b." data-name="b."><article class="listArticle" data-absoluteaddress="/kapittel/2/paragraf/2/ledd/3/punkt/2/" id="kapittel-2-paragraf-2-ledd-3-punkt-2"><span class="data-originalId">b.</span><article class="legalP" data-absoluteaddress="/kapittel/2/paragraf/2/ledd/3/punkt/2/ledd/1/" id="kapittel-2-paragraf-2-ledd-3-punkt-2-ledd-1">Fiskeforvaltning<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/3/punkt/2/ledd/1/punkt/1/" id="kapittel-2-paragraf-2-ledd-3-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/3/punkt/2/ledd/1/punkt/1/ledd/1/" id="kapittel-2-paragraf-2-ledd-3-punkt-2-ledd-1-punkt-1-ledd-1">administrere innlandsfiske i kommunen, herunder gi bestemmelser om fiskekortpriser for personer bosatt utenfor fylket og utlendinger</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/3/punkt/2/ledd/1/punkt/2/" id="kapittel-2-paragraf-2-ledd-3-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/3/punkt/2/ledd/1/punkt/2/ledd/1/" id="kapittel-2-paragraf-2-ledd-3-punkt-2-ledd-1-punkt-2-ledd-1">avgjøre søknader om garnutvisning</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/3/punkt/2/ledd/1/punkt/3/" id="kapittel-2-paragraf-2-ledd-3-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/3/punkt/2/ledd/1/punkt/3/ledd/1/" id="kapittel-2-paragraf-2-ledd-3-punkt-2-ledd-1-punkt-3-ledd-1">avgjøre søknader om bortforpaktning av fiskevann.</article></article></li></ul></article></article></li><li data-li-identifier="c." data-name="c."><article class="listArticle" data-absoluteaddress="/kapittel/2/paragraf/2/ledd/3/punkt/3/" id="kapittel-2-paragraf-2-ledd-3-punkt-3"><span class="data-originalId">c.</span><article class="legalP" data-absoluteaddress="/kapittel/2/paragraf/2/ledd/3/punkt/3/ledd/1/" id="kapittel-2-paragraf-2-ledd-3-punkt-3-ledd-1">Annen utmarksforvaltning<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/3/punkt/3/ledd/1/punkt/1/" id="kapittel-2-paragraf-2-ledd-3-punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/3/punkt/3/ledd/1/punkt/1/ledd/1/" id="kapittel-2-paragraf-2-ledd-3-punkt-3-ledd-1-punkt-1-ledd-1">avgjøre søknader om dispensasjon fra lov om motorisert ferdsel i utmark og vassdrag på de områder hvor kommunen er dispensasjonsmyndighet etter regelverket</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/3/punkt/3/ledd/1/punkt/2/" id="kapittel-2-paragraf-2-ledd-3-punkt-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/3/punkt/3/ledd/1/punkt/2/ledd/1/" id="kapittel-2-paragraf-2-ledd-3-punkt-3-ledd-1-punkt-2-ledd-1">ha ansvar for utvisning av ved av lauvskog, herunder administrere bestemmelsene i § 8 i forskrift av 12. mars 1965 om statens umatrikulerte grunn i Finnmark</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/3/punkt/3/ledd/1/punkt/3/" id="kapittel-2-paragraf-2-ledd-3-punkt-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/3/punkt/3/ledd/1/punkt/3/ledd/1/" id="kapittel-2-paragraf-2-ledd-3-punkt-3-ledd-1-punkt-3-ledd-1">gi bestemmelser om multeplukking innenfor rammen av forskrift av 12. mars 1965 om statens umatrikulerte grunn i Finnmark (jordsalgsstyrets myndighet etter forskriften § 8a).</article></article></li></ul></article></article></li></ul></article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Inntektene i forbindelse med salg av jakt- og fiskekort og utvisning av ved etter pkt. a, b og c, skal gå inn i et kommunalt utmarksfond. Hovedutvalget skal disponere midlene i utmarksfondet etter retningslinjer gitt av kommunestyret.</article><article class="legalP" data-absoluteaddress="/kapittel/2/paragraf/2/ledd/5/" id="kapittel-2-paragraf-2-ledd-5">I saker etter pkt. a – c ovenfor er hovedutvalget bundet av lover og forskrifter på de berørte områder og underlagt de respektive departementers instruksjonsmyndighet.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1992-02-25-138/KAPITTEL_3" data-partID="k3"><h2>III Saksbehandling</h2><article class="legalArticle" data-lovdata-URL="LTII/forskrift/1992-02-25-138/§4" data-name="§4" data-partID="§4" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Møterett, forslags- og innstillingsrett</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Lederen for kontoret/avdelingen for miljøvern og naturforvaltning eller dennes stedfortreder, har sekretariatsfunksjon for hovedutvalget og har møterett/-plikt og talerett i utvalgets møter.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Saksforberedelse og utforming av forslag skjer i det kommunale sekretariat for utvalgene under ledelse av miljøvernleder/sjef.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Tilsvarende gjelder når utvalgene behandler saker som viltnemnd. Veterinær har møterett når utvalgene behandler saker som viltnemnd og saker som vedrører veterinærens arbeidsområde.</article></article><article class="legalArticle" data-lovdata-URL="LTII/forskrift/1992-02-25-138/§5" data-name="§5" data-partID="§5" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Delegering</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Hovedutvalget kan delegere sin myndighet etter § 3 til arbeidsutvalget og administrasjonen. Vedtak fattet av arbeidsutvalget må være enstemmige før de er gyldige. Hovedutvalget kan fatte vedtak om anvisningsmyndighet til administrasjonen for miljø- og naturvernstyrets budsjett.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1992-02-25-138/KAPITTEL_4" data-partID="k4"><h2>IV Overprøving – klage</h2><article class="legalArticle" data-lovdata-URL="LTII/forskrift/1992-02-25-138/§6" data-name="§6" data-partID="§6" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Adgang for formannskapet til å overprøve vedtak</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Hovedutvalgets vedtak i saker etter § 3 kan bringes inn for formannskapet til avgjørelse dersom minst 1/3 av medlemmene, ordføreren eller rådmannen krever det.</article></article><article class="legalArticle" data-lovdata-URL="LTII/forskrift/1992-02-25-138/§7" data-name="§7" data-partID="§7" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Klage</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Vedtak i saker som er omhandlet i vedtektene § 3, kan påklages etter bestemmelsene i vedkommende særlov med eventuelle forskrifter og i samsvar med forvaltningslovens bestemmelser.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1992-02-25-138/KAPITTEL_5" data-partID="k5"><h2>V Forskjellige bestemmelser</h2><article class="legalArticle" data-lovdata-URL="LTII/forskrift/1992-02-25-138/§8" data-name="§8" data-partID="§8" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Denne forskrift om vedtekter trer i kraft straks og gjelder til 1. jan. 1993.</article></article><article class="legalArticle" data-lovdata-URL="LTII/forskrift/1992-02-25-138/§9" data-name="§9" data-partID="§9" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Lover og forskrifter det er gjort unntak fra:</article><article class="defaultP">Vedtektene § 3<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/1/" id="kapittel-5-paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/1/ledd/1/" id="kapittel-5-paragraf-2-ledd-1-punkt-1-ledd-1">Lov om viltet av 29. mai 1981 nr. 38 § 5.</article></article></li></ul></article> <article class="defaultP" margin-top="true">Vedtektene § 3 pkt. a<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/2/" id="kapittel-5-paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/2/ledd/1/" id="kapittel-5-paragraf-2-ledd-1-punkt-2-ledd-1">Forskrift av 19. april 1988 nr. 336 § 6c om viltforvaltning på statsgrunn for så vidt gjelder overføring av myndighet som etter forskriften er lagt til Direktoratet for statens skoger.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/3/" id="kapittel-5-paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/3/ledd/1/" id="kapittel-5-paragraf-2-ledd-1-punkt-3-ledd-1">Lov om viltet av 29. mai 1981 nr. 38 § 52 tredje ledd.</article></article></li></ul></article> <article class="defaultP" margin-top="true">Vedtektene § 3 pkt. b<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/4/" id="kapittel-5-paragraf-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/4/ledd/1/" id="kapittel-5-paragraf-2-ledd-1-punkt-4-ledd-1">Forskrift av 20. april 1983 om fisket i Finnmark §§ 3 og 5, forskrift av 2. juni 1987 §§ 1 – 3 om fiskekort for innlandsfiske for norske borgere utenom Finnmark og forskrift av 20. april 1983 om utlendingers fiske.</article></article></li></ul></article> <article class="defaultP" margin-top="true">Vedtektene pkt. c<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/5/" id="kapittel-5-paragraf-2-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/5/ledd/1/" id="kapittel-5-paragraf-2-ledd-1-punkt-5-ledd-1">Forskrift om statens umatrikulerte grunn i Finnmark av 12. mars 1965 §§ 8 og 8a for så vidt gjelder myndighetsorgan.</article></article></li></ul></article></article></section></main></body></html>