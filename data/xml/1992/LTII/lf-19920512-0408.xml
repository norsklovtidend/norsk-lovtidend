<!DOCTYPE html><html lang="no"><head><title>Mellombels forskrift om sone for forskrift om sone for å førebyggja, redusera og utrydda fiskesjukdommane ILA og furunkulose, Austevoll kommune, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:46</dd><dt class="legacyID">Datokode</dt><dd class="legacyID">FOR-1992-05-12-408</dd><dt class="dokid">DokumentID</dt><dd class="dokid">LTII/forskrift/1992-05-12-408</dd><dt class="publishedIn">Publisert i</dt><dd class="publishedIn">Avd II 1992 Nr. 4</dd><dt class="dateInForce">I kraft fra</dt><dd class="dateInForce">1991-07-25 nr. 4</dd><dt class="appliesTo">Gjelder for</dt><dd class="appliesTo">Austevoll kommune, Hordaland.</dd><dt class="dateOfPublication">Kunngjort</dt><dd class="dateOfPublication">1992-06-25</dd><dt class="titleShort">Korttittel</dt><dd class="titleShort">Mellombels forskrift om sone for å føreby</dd><dt class="title">Tittel</dt><dd class="title">Mellombels forskrift om sone for forskrift om sone for å førebyggja, redusera og utrydda fiskesjukdommane ILA og furunkulose, Austevoll kommune, Hordaland.</dd><dt class="refid">RefID</dt><dd class="refid">forskrift/1992-05-12-408</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Mellombels forskrift om sone for forskrift om sone for å førebyggja, redusera og utrydda fiskesjukdommane ILA og furunkulose, Austevoll kommune, Hordaland.<ul class="tocSubUl"><li>§ 1. Formål</li><li>§ 2. Utstrekning</li><li>§ 3. Restriksjonar på oppdrettsanlegg</li><li>§ 4. Restriksjonar på fiskeslakteri og tilverkningsanlegg</li><li>§ 5. Restriksjonar på transport av laksefisk</li><li>§ 6. Restriksjonar på notvaskeri</li><li>§ 7. Restriksjonar på transport av fôr</li><li>§ 8. Restriksjonar på behandling og transport av daud fisk</li><li>§ 9. Helsekontroll</li><li>§ 10. Dispensasjon</li><li>§ 11. Klage</li><li>§ 12. Straff</li><li>§ 13. Tid</li></ul></li></ul></dd></dl></header><main class="documentBody" data-lovdata-URL="LTII/forskrift/1992-05-12-408" id="dokument"><h1>Mellombels forskrift om sone for forskrift om sone for å førebyggja, redusera og utrydda fiskesjukdommane ILA og furunkulose, Austevoll kommune, Hordaland.</h1><article class="legalP" data-absoluteaddress="/ledd/1/" id="ledd-1">Fastsett av Fylkesveterinæren for Hordaland, Sogn og Fjordane 12. mai 1992 med heimel i midlertidig lov av 22. juni 1990 nr. 44 om tiltak mot sjukdom hos akvatiske organismer § 8, og forskrifter av 4. juli 1991 nr. 503 om forebygging, begrensning og utrydding av sjukdommer hos akvatiske organismer § 15.</article><article class="legalArticle" data-lovdata-URL="LTII/forskrift/1992-05-12-408/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med forskrifta er å førebyggja, redusera og utrydda fiskesjukdommane ILA og furunkulose i Austevoll kommune og å hindra smitteoverføring til og frå sona.</article></article><article class="legalArticle" data-lovdata-URL="LTII/forskrift/1992-05-12-408/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utstrekning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Sona omfattar Austevoll kommune med tilhøyrande sjøområde innafor grunnlinja.</article></article><article class="legalArticle" data-lovdata-URL="LTII/forskrift/1992-05-12-408/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Restriksjonar på oppdrettsanlegg</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Oppdrettsanlegg i sona skal ha godkjend driftsplan som viser bruk av lokalitetar i minst 2 år, og tiltak i drifta som sikrar at avgjerder i lov, forskrift og enkeltvedtak vert oppfylte. Dei einskilde driftsplanane skal samordnast i ein plan for sona. Den samla planen skal godkjennast av Fylkesveterinæren, Fiskerisjefen og Miljøvernavdelinga hos Fylkesmannen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Dei ulike årsklassane skal skiljast geografisk og med omsyn til drift. Utsetjing av laksefisk i sona er forbode utan godkjenning frå Fylkesveterinæren. Godkjenninga skal byggja på planane nemnt i § 3, 1. ledd.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Distriktsveterinæren kan i samråd med Fylkesveterinæren forby utsetjing av smolt på lokalitetar i område der det er særleg stor smittefare.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Distriktsveterinæren kan i samråd med Fylkesveterinæren gje påbod om slakting av fisk på lokalitetar med ILA.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Flytting av brukt utstyr til eller frå lokalitetar eller anlegg i sona er forbode utan løyve frå Distriktsveterinæren.</article></article><article class="legalArticle" data-lovdata-URL="LTII/forskrift/1992-05-12-408/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Restriksjonar på fiskeslakteri og tilverkningsanlegg</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">All slakting og tilverkning av laksefisk innafor sona skal skje i samsvar med forskrift om smitteforebyggende tiltak ved fiskeslakterier, tilvirkningsanlegg m.v. av 14. juli 1991. Fylkesveterinæren kan fastsetja andre vilkår for slakting, anten for einskilde lokalitetar eller for heile sona (jfr. slakteriforskriftene §§ 3, 5 og 6).</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Bløggevatn, slaktevatn (prosessvatn) og transportvatn frå brønnbåtar skal n etter metode godkjend av Fylkesveterinæren.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">All laksefisk i Austevoll kommune skal slaktast innafor sona. Det er forbode å føra slaktefisk inn i sona frå anlegg som er pålagt restriksjonar på grunn av ILA.</article></article><article class="legalArticle" data-lovdata-URL="LTII/forskrift/1992-05-12-408/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Restriksjonar på transport av laksefisk</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">All levande laksefisk (medrekna slaktefisk) i Austevoll kommune skal transporterast med transportmiddel godkjend av Fiskeridirektoratets Kontrollverk i samsvar med transportforskrifter for ferskvannsfisk av 27. april 1990 nr. 283.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Transportmiddel som har hatt transportoppdrag utafor sona må leggja fram attest på reingjering og desinfeksjon før dei kan transportera levande laksefisk i sona.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Brønnbåtar skal gå med lukka botnventilar innafor sona, og skal følgja seglingsruter godkjend av Distriktsveterinæren. Det er forbode å transportera laksefisk i transitt gjennom sona.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Distriktsveterinæren skal godkjenna smittesikker internkontroll for brønnbåtar som har oppdrag i Austevoll kommune. Distriktsveterinæren kan fastsetja krav til dokumentasjonen.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Transportørar som har slaktefiskoppdrag kan ikkje transportera smolt før dei har fått attest frå veterinær eller Fiskeridirektoratets Kontrollverk på forskriftsmessig reingjering og desinfeksjon.</article></article><article class="legalArticle" data-lovdata-URL="LTII/forskrift/1992-05-12-408/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Restriksjonar på notvaskeri</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Nøter skal transporterast til og frå notvaskeri i vasstette containarar eller slik at avrenning til sjø ikkje er mogleg.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Nøter skal desinfiserast før og etter vask i notvaskeri, og transportcontainarar skal desinfiserast utvendig og innvendig ved framkomst og retur.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Avlaupsvatn og slam frå notvaskeri og transportcontainarar skal behandlast slik Fylkesveterinæren har godkjend.</article></article><article class="legalArticle" data-lovdata-URL="LTII/forskrift/1992-05-12-408/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Restriksjonar på transport av fôr</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Distriktsveterinæren kan krevja at fiskeleverandører legg fram dokumentasjon på smittesikre transportrutinar.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Distriktsveterinæren kan og krevja endringar i rutinane for å hindra smittespreiing.</article></article><article class="legalArticle" data-lovdata-URL="LTII/forskrift/1992-05-12-408/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Restriksjonar på behandling og transport av daud fisk</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Distriktsveterinæren kan gje påbod om tiltak mot smitteoverføring i samband med lagring, transport og behandling av daud fisk og avfall.</article></article><article class="legalArticle" data-lovdata-URL="LTII/forskrift/1992-05-12-408/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Helsekontroll</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Alle anlegga i sona skal ha skriftleg avtale om fast veterinær helsekontroll. Fylkesveterinæren fastset krav om innhaldet i helsekontrollen og rapporteringsrutinar, slik som: rapportering av slakting, fiskemengd, døyingstal, avfallsbehandling, moglege smittekontaktar, krav om lagring eller innsending av fisk til undersøking o.l.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Distriktsveterinæren kan krevja samordning av sjukdomsførebyggjande tiltak innafor sona, (t.d. behandling mot lakselus o.l.)</article></article><article class="legalArticle" data-lovdata-URL="LTII/forskrift/1992-05-12-408/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Fylkesveterinæren kan dispensera frå vilkåra i forskrifta, og setja vilkår for dispensasjonen.</article></article><article class="legalArticle" data-lovdata-URL="LTII/forskrift/1992-05-12-408/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Vedtak som er fastsett av Distriktsveterinæren etter forskrifta kan påklagast til Fylkesveterinæren.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Vedtak som er fastsett av Fylkesveterinæren kan påklagast til Landbruksdepartementet.</article></article><article class="legalArticle" data-lovdata-URL="LTII/forskrift/1992-05-12-408/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Brot på desse forskriftene, eller påbod og avgjerder med heimel i forskriftene, er straffbart.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Jfr. § 11 i midlertidig lov av 22. juni 1990 nr. 44 om tiltak mot sjukdom hos akvatiske organismer.</article></article><article class="legalArticle" data-lovdata-URL="LTII/forskrift/1992-05-12-408/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Tid</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Desse forskriftene gjeld frå 12. mai 1992 fram til 12. mai 1994.</article></article></main></body></html>