<!DOCTYPE html><html lang="no"><head><title>Forskrift om handel utanom fast utsalsstad, Vik kommune, Sogn og Fjordane.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:13</dd><dt class="legacyID">Datokode</dt><dd class="legacyID">FOR-1992-06-01-450</dd><dt class="dokid">DokumentID</dt><dd class="dokid">LTII/forskrift/1992-06-01-450</dd><dt class="publishedIn">Publisert i</dt><dd class="publishedIn">Avd II 1992 Nr. 5</dd><dt class="dateInForce">I kraft fra</dt><dd class="dateInForce">1992-08-02 nr. 5</dd><dt class="appliesTo">Gjelder for</dt><dd class="appliesTo">Vik kommune, Sogn og Fjordane.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1992-07-02</dd><dt class="titleShort">Korttittel</dt><dd class="titleShort">Forskrift om handel utanom fast utsalsstad</dd><dt class="title">Tittel</dt><dd class="title">Forskrift om handel utanom fast utsalsstad, Vik kommune, Sogn og Fjordane.</dd><dt class="refid">RefID</dt><dd class="refid">forskrift/1992-06-01-450</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om handel utanom fast utsalsstad, Vik kommune, Sogn og Fjordane.<ul class="tocSubUl"><li>§ 1. Kva forskrifta omfattar.</li><li>§ 2. Høve til oppsøkande handel.</li><li>§ 3. Vareutval ved oppsøkande handel.</li><li>§ 4. Høve til handel frå offentleg stad/torgsal.</li><li>§ 5. Vareutval ved torghandel.</li><li>§ 6. Meldeplikt, avgift, tildeling av plass, salstider, ordensreglar, kontroll m.m.</li><li>§ 7. Brot på forskrifta, straff.</li><li>§ 8. Iverksetting.</li></ul></li></ul></dd></dl></header><main class="documentBody" data-lovdata-URL="LTII/forskrift/1992-06-01-450" id="dokument"><h1>Forskrift om handel utanom fast utsalsstad, Vik kommune, Sogn og Fjordane.</h1><article class="legalP" data-absoluteaddress="/ledd/1/" id="ledd-1">Fastsatt av Vik kommunestyre 9. mars 1992 i medhold av lov om handelsvirksomhet av 6. juni 1980 nr. 21 § 3-2, 5. ledd og stadfesta av fylkesmannen i Sogn og Fjordane 1. juni 1992.</article><article class="legalArticle" data-lovdata-URL="LTII/forskrift/1992-06-01-450/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Kva forskrifta omfattar.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskrifta gjeld handel med varer i næring til forbrukar utanom fast utsalstad i Vik Kommune.</article></article><article class="legalArticle" data-lovdata-URL="LTII/forskrift/1992-06-01-450/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Høve til oppsøkande handel.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Alle som skal drive oppsøkande handel utanom fast utsalstad overfor forbrukarar i Vik Kommune skal ha gyldig registreringsbevis frå fylkesmannen i Sogn og Fjordane.</article></article><article class="legalArticle" data-lovdata-URL="LTII/forskrift/1992-06-01-450/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vareutval ved oppsøkande handel.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Oppsøkande handel med daglegvarer er ikkje tillate, med unntak av grønnsaker, poteter, frukt og bær i naturleg form. Det er ellers ikkje andre forbod enn dei handelslova set.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Formannskapet kan i særlege høve gjere unntak frå regelverket.</article></article><article class="legalArticle" data-lovdata-URL="LTII/forskrift/1992-06-01-450/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Høve til handel frå offentleg stad/torgsal.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I Vik Kommune er det berre tillate med torgsal frå torgplassen i Vik sentrum. Sal av souvenir o.l. vert ikkje avgrensa til torgplassen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Løyve til torgsal i bygdene Arnafjord, Vangsnes, Feios og Fresvik kan gjevast av formannskapet i enkelthøve. Det skal ikkje betalast avgift for slike løyve.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Under marknadsdagar, utstillingar, messer, og i andre særlege høve kan formannskapet tillate utvida område for salgsverksemd.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Sal av varer frå båt, ungdomshus og andre offentlege stadar, er ikkje tillate utan løyve frå formannskapet for kvar enkelt gong.</article></article><article class="legalArticle" data-lovdata-URL="LTII/forskrift/1992-06-01-450/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vareutval ved torghandel.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved torghandel kan det seljast dei varene som handelslova av 6. juni 1980 nr. 21 tillet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Formannskapet kan i særlege høve, fråvika hovudregelen her.</article></article><article class="legalArticle" data-lovdata-URL="LTII/forskrift/1992-06-01-450/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Meldeplikt, avgift, tildeling av plass, salstider, ordensreglar, kontroll m.m.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Dei som skal drive handel frå offentleg stad/torghandel har plikt til å melde frå og registrere seg ved resepsjonen i Vik kommune.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Alle som driv sal av næringsmiddel skal i tillegg ha godkjenning frå næringsmiddelkontrollen.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Plass på torget vert tildelt for 1 dag om gongen. Formannskapet kan etter søknad tildele fast torgplass for inntil 1 år om gongen. Dei som får slik plass kan ikkje gje andre løyve til å bruke plassen.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Tal torgplassar vert sett til 6.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Før torgplassane vert teken i bruk skal det betalast slik avgift til kommunekassen:<ul class="defaultList"><li><article class="listArticle" data-absoluteaddress="/paragraf/6/ledd/5/punkt/1/" id="paragraf-6-ledd-5-punkt-1"><article class="legalP" data-absoluteaddress="/paragraf/6/ledd/5/punkt/1/ledd/1/" id="paragraf-6-ledd-5-punkt-1-ledd-1">For årleg løyve kr. 5.000,- pr. år.</article></article></li><li><article class="listArticle" data-absoluteaddress="/paragraf/6/ledd/5/punkt/2/" id="paragraf-6-ledd-5-punkt-2"><article class="legalP" data-absoluteaddress="/paragraf/6/ledd/5/punkt/2/ledd/1/" id="paragraf-6-ledd-5-punkt-2-ledd-1">For kortare løyve kr. 300,- pr. dag.</article></article></li></ul></article><article class="legalP" data-absoluteaddress="/paragraf/6/ledd/6/" id="paragraf-6-ledd-6">Veka før offentlege høgtidsdagar (jul-, påske-, pinse-, mai måned) skal det betalast dobbel avgift.</article><article class="legalP" data-absoluteaddress="/paragraf/6/ledd/7/" id="paragraf-6-ledd-7">Kvittering for betalt avgift skal henge på ein synleg stad ved salsboda.</article><article class="legalP" data-absoluteaddress="/paragraf/6/ledd/8/" id="paragraf-6-ledd-8">Inntektene frå torgsal skal nyttast til drift og vedlikehald av torgplass og til trivselskapande tiltak i sentrum. Under marknadsdagar og i særlege høve kan formannskapet gje løyve til at avgift frå torgsal m.m. kan gå til ideelle formål. Formannskapet kan i slike høve endre avgiftsatsane.</article><article class="legalP" data-absoluteaddress="/paragraf/6/ledd/9/" id="paragraf-6-ledd-9">Vik Næringssamskipnad fører kontroll med at kvittering for betalt avgift er plassert på salsbodene m.m. I særlege høve kan næringssamskipnaden krevje inn avgifta. For dette arbeidet får næringssamskipnaden ei årleg godtgjersle på 50 % av den innkravde summen avgrensa oppover til kr. 3.000,-.</article><article class="legalP" data-absoluteaddress="/paragraf/6/ledd/10/" id="paragraf-6-ledd-10">Det er forbode å kaste avfall o.l. på torgområdet. Når torghandelen er slutt skal alle varer, kjøretøy, bord, emballasje og anna som er nytta i samband med handelen straks fjernast frå området.</article><article class="legalP" data-absoluteaddress="/paragraf/6/ledd/11/" id="paragraf-6-ledd-11">Torghandlarane skal rette seg etter dei pålegg som politiet gjev av omsyn til allmenn orden, og etter dei pålegg og reglar som helserådet/næringsmiddelkontrollen fastset.</article><article class="legalP" data-absoluteaddress="/paragraf/6/ledd/12/" id="paragraf-6-ledd-12">Sal frå torget kan skje alle kvardagar frå kl. 8.30 – 16.00. Formannskapet kan gje løyve til at salet held fram etter kl. 16.00 i enkelthøve.</article></article><article class="legalArticle" data-lovdata-URL="LTII/forskrift/1992-06-01-450/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Brot på forskrifta, straff.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Dei som bryt forskrifta eller påbod/forbod gjeve med heimel i forskrifta, eller andre vedtekter og lovar, kan visast vekk frå torgplassen av næringssamskipnaden, kommunen, næringsmiddelkontrollen eller politiet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Brot på forskrifta kan føre til inndraging av løyve til å drive torghandel og oppsøkande handel i Vik kommune for eit kortare eller lengre tidsrom.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Ein kan og straffast etter lov om handelsnæring av 6. juni 1980 nr. 21 § 5-1.</article></article><article class="legalArticle" data-lovdata-URL="LTII/forskrift/1992-06-01-450/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Iverksetting.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskrifta gjeld frå kunngjeringsdato i Norsk Lovtidend, og forskrift av 1985 vert samstundes oppheva. Forskrifta kan endrast etter vedtak i Vik Kommunestyre.</article></article></main></body></html>