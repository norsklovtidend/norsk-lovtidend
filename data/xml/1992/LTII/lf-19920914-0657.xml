<!DOCTYPE html><html lang="no"><head><title>Forskrift om politivedtekt, Ulvik kommune, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:58</dd><dt class="legacyID">Datokode</dt><dd class="legacyID">FOR-1992-09-14-657</dd><dt class="dokid">DokumentID</dt><dd class="dokid">LTII/forskrift/1992-09-14-657</dd><dt class="ministry">Departement</dt><dd class="ministry"><ul><li>JD</li></ul></dd><dt class="publishedIn">Publisert i</dt><dd class="publishedIn">Avd II 1992 Nr. 8</dd><dt class="dateInForce">I kraft fra</dt><dd class="dateInForce">1992-10-29 nr. 8</dd><dt class="appliesTo">Gjelder for</dt><dd class="appliesTo">Ulvik kommune, Hordaland.</dd><dt class="dateOfPublication">Kunngjort</dt><dd class="dateOfPublication">1992-09-29</dd><dt class="titleShort">Korttittel</dt><dd class="titleShort">Forskrift om politivedtekt</dd><dt class="title">Tittel</dt><dd class="title">Forskrift om politivedtekt, Ulvik kommune, Hordaland.</dd><dt class="refid">RefID</dt><dd class="refid">forskrift/1992-09-14-657</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om politivedtekt, Ulvik kommune, Hordaland.<ul class="tocSubUl"><li>Kapittel I. Innleiande føresegner, definisjonar.<ul class="tocSubUl"><li>§ 1.</li><li>§ 2.</li></ul></li><li>Kapittel II. Orden på offentleg stad.<ul class="tocSubUl"><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li><li>Kapittel III. Hindring av ferdsla.<ul class="tocSubUl"><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li></ul></li><li>Kapittel IV. Trygging av ferdsla.<ul class="tocSubUl"><li>§ 16.</li><li>§ 17.</li><li>§ 18.</li></ul></li><li>Kapittel V. Reinhald på offentleg stad.<ul class="tocSubUl"><li>§ 19.</li></ul></li><li>Kapittel VI. Dyr.<ul class="tocSubUl"><li>§ 20.</li><li>§ 21.</li><li>§ 22.</li></ul></li><li>Kapittel VII. Offentlege framsyningar, samkomer o.l.<ul class="tocSubUl"><li>§ 23.</li><li>§ 24.</li></ul></li><li>Kapittel VIII. Born.<ul class="tocSubUl"><li>§ 25.</li></ul></li><li>Kapittel IX. Allmenne forskrifter.<ul class="tocSubUl"><li>§ 26.</li><li>§ 27.</li><li>§ 28.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1992-09-14-657" id="dokument"><h1>Forskrift om politivedtekt, Ulvik kommune, Hordaland.</h1><article class="legalP" data-absoluteaddress="/ledd/1/" id="ledd-1">Fastsett av Ulvik kommunestyre 25. juni 1992 med heimel i lov av 6. juni 1891 nr. 1 om politivedtekter for hereda i riket og lov av 22. mai 1875 om høve til å gjeva dramatiske og andre offentlege forestellinger m.v. og lov av 17. juni 1932 om tillegg til politilovgjevinga jfr. kgl.res. av 16. januar 1925 og 19. august 1932. Stadfesta av Justis- og politidepartementet 14. september 1992 med nokre endringer.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1992-09-14-657/KAPITTEL_1" data-partID="k1"><h2>Kapittel I. Innleiande føresegner, definisjonar.</h2><article class="legalArticle" data-lovdata-URL="LTII/forskrift/1992-09-14-657/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med offentlig stad i denne vedtekta er meint gate, veg, bru, plass, park, stig, strand, bryggje eller annan stad der det er allmenn ferdsle eller som er etla til allmenn ferdsle.</article></article><article class="legalArticle" data-lovdata-URL="LTII/forskrift/1992-09-14-657/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Plikt som i denne vedtekta er lagd på eigar av hus eller grunn, kviler også på den som er festar, brukar, leigar eller styrar av hus eller grunn.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1992-09-14-657/KAPITTEL_2" data-partID="k2"><h2>Kapittel II. Orden på offentleg stad.</h2><article class="legalArticle" data-lovdata-URL="LTII/forskrift/1992-09-14-657/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Alle pliktar straks å retta seg etter dei pålegg, teikn eller signal som politiet gjev for å halda oppe or og orden, regulere ferdsla eller tryggja ålmenta.</article></article><article class="legalArticle" data-lovdata-URL="LTII/forskrift/1992-09-14-657/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">På eller innåt offentleg stad må ingen ta del i opplaup eller samanstimling, eller laga larm eller bråk som skiplar den allmenne ro og orden eller ferdsla.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">På kyrkjegard må ingen leika eller syna åtferd som ikkje høver på slike stader.</article></article><article class="legalArticle" data-lovdata-URL="LTII/forskrift/1992-09-14-657/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Når mange folk er samla ved inngangen til møterom, idrottsplass, haldeplass, utsalsstad e.l., pliktar dei å retta seg etter dei pålegg som politiet eller tilskiparen gjev for å halde oppe orden eller for å regulera ferdsla.</article></article><article class="legalArticle" data-lovdata-URL="LTII/forskrift/1992-09-14-657/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Dei som vil skipa til folketog, friluftsmøte, sportstemne, demonstrasjon e.l. på offentleg stad, skal gjeve politiet melding om dette på førehand. Det same gjeld den som vil framføre song eller musikk, skipe til framsyning eller bruke høgtalar på, eller ut mot offentleg stad.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Politiet kan forby tilstellingar som nemnt i første ledd eller stille vilkår for å tillate tilstellinga når det finn det turvande av omsyn til allmenn orden, ferdsla eller reinhald.</article></article><article class="legalArticle" data-lovdata-URL="LTII/forskrift/1992-09-14-657/§7" data-name="§7" data-partID="§7" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">På eller nær offentleg stad må ingen spela om pengar.</article></article><article class="legalArticle" data-lovdata-URL="LTII/forskrift/1992-09-14-657/§8" data-name="§8" data-partID="§8" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">På, utover eller attmed offentleg stad er det forbode:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/6/ledd/1/punkt/1/" id="kapittel-2-paragraf-6-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/6/ledd/1/punkt/1/ledd/1/" id="kapittel-2-paragraf-6-ledd-1-punkt-1-ledd-1">å skyte med børse eller anna skytevåpen, skyta opp rakettar eller fyrverkeri.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/6/ledd/1/punkt/2/" id="kapittel-2-paragraf-6-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/6/ledd/1/punkt/2/ledd/1/" id="kapittel-2-paragraf-6-ledd-1-punkt-2-ledd-1">brenna av krutt, knallsaker eller sprengstoff, utan når politiet har gjeve løyve i det einskilde høvet.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/6/ledd/1/punkt/3/" id="kapittel-2-paragraf-6-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/6/ledd/1/punkt/3/ledd/1/" id="kapittel-2-paragraf-6-ledd-1-punkt-3-ledd-1">å kaste eller leggje frå seg glas, flasker, spikar, papir, fruktskal eller anna avfall.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/paragraf/6/ledd/1/punkt/4/" id="kapittel-2-paragraf-6-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/paragraf/6/ledd/1/punkt/4/ledd/1/" id="kapittel-2-paragraf-6-ledd-1-punkt-4-ledd-1">å kaste stein, snøball eller anna som kan vera til skade eller ulempe for dei som ferdast eller er der.</article></article></li></ul></article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Ingen må bere eller føre med seg ladd skytevåpen på offentleg stad.</article></article><article class="legalArticle" data-lovdata-URL="LTII/forskrift/1992-09-14-657/§9" data-name="§9" data-partID="§9" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">På eller ved offentleg stad må ingen utan løyve frå politiet dela ut eller spreie reklame, lysingar e.l.</article><article class="legalP" data-absoluteaddress="/kapittel/2/paragraf/7/ledd/2/" id="kapittel-2-paragraf-7-ledd-2">Det er forbode å riva ned eller sulka til plakater og kunngjeringer som lovleg er slegne opp på oppslagsstader.</article><article class="legalP" data-absoluteaddress="/kapittel/2/paragraf/7/ledd/3/" id="kapittel-2-paragraf-7-ledd-3">Ingen må, uten å vera eigar eller å ha samtykke av eigaren eller nokon som har rådvelde over eigedomen på vegne av eigaren, skjera, rita, skriva eller teikna på husvegg, gjerde, stolpe e.l. mot offentleg stad.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1992-09-14-657/KAPITTEL_3" data-partID="k3"><h2>Kapittel III. Hindring av ferdsla.</h2><article class="legalArticle" data-lovdata-URL="LTII/forskrift/1992-09-14-657/§10" data-name="§10" data-partID="§10" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">På eller utover offentleg stad, må ingen setje eller hengje noko som kan vera til hinder eller ulempe for ferdsla.</article></article><article class="legalArticle" data-lovdata-URL="LTII/forskrift/1992-09-14-657/§11" data-name="§11" data-partID="§11" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">På fortau må ingen bera, dra eller på annan måte fara med seg ting som kan vera til hindring eller ulempe for ferdsla.</article></article><article class="legalArticle" data-lovdata-URL="LTII/forskrift/1992-09-14-657/§12" data-name="§12" data-partID="§12" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">politiet kan forby aking og ei kvar anna form for sport, leik eller spel på fastsett stad når dette er naudsynt på grunn av ferdsla eller allmenn orden.</article></article><article class="legalArticle" data-lovdata-URL="LTII/forskrift/1992-09-14-657/§13" data-name="§13" data-partID="§13" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Av- og pålessing og ut- og innpakking av varer på offentleg stad må gjerast slik at det ikkje hindrar ferdsla. Emballasje e.l. må straks takast bort.</article></article><article class="legalArticle" data-lovdata-URL="LTII/forskrift/1992-09-14-657/§14" data-name="§14" data-partID="§14" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Er det naudsynt på grunn av byggjearbeid e.l. å stengja gate, veg eller plass heilt eller delvis for ei viss tid, avgjer politiet om løyve skal gjevast.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">Politiet kan setja nærmare vilkår for løyvet.</article></article><article class="legalArticle" data-lovdata-URL="LTII/forskrift/1992-09-14-657/§15" data-name="§15" data-partID="§15" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Markiser, flaggstenger, skilt eller andre ting som vender ut mot offentleg stad, skal vera forsvarlig fastgjorde.</article><article class="legalP" data-absoluteaddress="/kapittel/3/paragraf/6/ledd/2/" id="kapittel-3-paragraf-6-ledd-2">Markiser skal vera festa så høgt at underkant er minst 2,25 m over grunnen og må ikkje gå utover fortauskant.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1992-09-14-657/KAPITTEL_4" data-partID="k4"><h2>Kapittel IV. Trygging av ferdsla.</h2><article class="legalArticle" data-lovdata-URL="LTII/forskrift/1992-09-14-657/§16" data-name="§16" data-partID="§16" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Sprengingsarbeid på, eller nær offentleg stad, skal på førehand meldast til politiet, som kan gjeve påbod om særlege tryggingstiltak.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Sprenging må skje med turvande varsemd og folk skal varslast føreåt og i tide.</article></article><article class="legalArticle" data-lovdata-URL="LTII/forskrift/1992-09-14-657/§17" data-name="§17" data-partID="§17" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Reising, riving eller vøling av bygning, graving eller anna arbeid på, eller ut mot offentleg stad, skal meldast til politiet på førehand når arbeidet kan vera til fare for ferdsla.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Politiet kan fastsetja korleis arbeidsstaden skal sperrast, og påby andre tryggingstiltak. Når det er mørkt, eller ver med dårleg sikt, skal sperringa merkast med tilstrekkeleg ljos. Opne grøfter lyt fyllast, stampast eller jamnast snarast råd.</article></article><article class="legalArticle" data-lovdata-URL="LTII/forskrift/1992-09-14-657/§18" data-name="§18" data-partID="§18" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Når det er fare for takras frå hustak mot offentleg stad, skal det settjast opp stengje (avvisarar) som gjer det tydeleg at ein ikkje kan ferdast der utan fare, og eigaren skal straks syte for at taket vert rydda.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1992-09-14-657/KAPITTEL_5" data-partID="k5"><h2>Kapittel V. Reinhald på offentleg stad.</h2><article class="legalArticle" data-lovdata-URL="LTII/forskrift/1992-09-14-657/§19" data-name="§19" data-partID="§19" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Eigar av grunn mot offentleg stad innan tettbygd strøk pliktar å syta for reinhald av fortau og rennestein utanfor eigedomen. Dette reinhaldet skal gjerast så ofte det trengst. Avfall skal straks takast bort. Snø og is skal fjernast frå fortau og fortauet skal deretter strøast med sand e.l.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1992-09-14-657/KAPITTEL_6" data-partID="k6"><h2>Kapittel VI. Dyr.</h2><article class="legalArticle" data-lovdata-URL="LTII/forskrift/1992-09-14-657/§20" data-name="§20" data-partID="§20" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 20</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Med unnatak av dyr i utmarksbeite, er det forbode å lata husdyr gå lause på eller ved offentleg stad utan forsvarleg tilsyn.</article></article><article class="legalArticle" data-lovdata-URL="LTII/forskrift/1992-09-14-657/§21" data-name="§21" data-partID="§21" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 21</span>.</h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">På offentleg stad skal hund haldast i band.</article></article><article class="legalArticle" data-lovdata-URL="LTII/forskrift/1992-09-14-657/§22" data-name="§22" data-partID="§22" data-absoluteaddress="/kapittel/6/paragraf/3/" id="kapittel-6-paragraf-3"><h3 class="legalArticleHeader"><span class="legalArticleValue">§ 22</span>.</h3><article class="legalP" data-absoluteaddress="/kapittel/6/paragraf/3/ledd/1/" id="kapittel-6-paragraf-3-ledd-1">Hundar som går lause i strid med forskriftene, kan politiet ta vare på. Dersom hunden ikkje er henta innan tre dagar etter at eigaren eller den som har han for eigaren, er varsla personleg eller ved kunngjering i lokalblad, kan politiet selgja eller avliva han.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1992-09-14-657/KAPITTEL_7" data-partID="k7"><h2>Kapittel VII. Offentlege framsyningar, samkomer o.l.</h2><article class="legalArticle" data-lovdata-URL="LTII/forskrift/1992-09-14-657/§23" data-name="§23" data-partID="§23" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 23</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Utan løyve frå politiet må ingen:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/7/paragraf/1/ledd/1/punkt/1/" id="kapittel-7-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/7/paragraf/1/ledd/1/punkt/1/ledd/1/" id="kapittel-7-paragraf-1-ledd-1-punkt-1-ledd-1">halde konsert eller dramatisk framsyning som nemnd i § 1 i lov av 22. mai 1875,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/7/paragraf/1/ledd/1/punkt/2/" id="kapittel-7-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/7/paragraf/1/ledd/1/punkt/2/ledd/1/" id="kapittel-7-paragraf-1-ledd-1-punkt-2-ledd-1">halda offentleg framsyning som nemnd i § 4 i lov av 22. mai 1875,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/7/paragraf/1/ledd/1/punkt/3/" id="kapittel-7-paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/7/paragraf/1/ledd/1/punkt/3/ledd/1/" id="kapittel-7-paragraf-1-ledd-1-punkt-3-ledd-1">driva skytebane, ringkasting e.l. som næring,</article></article></li><li data-li-identifier="4." data-name="4."><article class="listArticle" data-absoluteaddress="/kapittel/7/paragraf/1/ledd/1/punkt/4/" id="kapittel-7-paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/7/paragraf/1/ledd/1/punkt/4/ledd/1/" id="kapittel-7-paragraf-1-ledd-1-punkt-4-ledd-1">som næring, halde offentleg dans, karusell e.l.</article><article class="legalP" data-absoluteaddress="/kapittel/7/paragraf/1/ledd/1/punkt/4/ledd/2/" id="kapittel-7-paragraf-1-ledd-1-punkt-4-ledd-2">Dette gjeld likevel ikkje dans som vert halden av og i lokala til den som har løyve i samsvar med i lov av 3. juni 1983 nr. 52 om overnattings- og serveringssteder, §§ 2 og 3</article></article></li><li data-li-identifier="5." data-name="5."><article class="listArticle" data-absoluteaddress="/kapittel/7/paragraf/1/ledd/1/punkt/5/" id="kapittel-7-paragraf-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/7/paragraf/1/ledd/1/punkt/5/ledd/1/" id="kapittel-7-paragraf-1-ledd-1-punkt-5-ledd-1">halda samkomer med dans med tilgjenge for alle.</article></article></li></ul></article><article class="legalP" data-absoluteaddress="/kapittel/7/paragraf/1/ledd/2/" id="kapittel-7-paragraf-1-ledd-2">Framsyning m.m. må ikkje haldast mellom kl. 0200 og 0800. Politiet kan i særlege høve dispensere frå denne forskrifta.</article></article><article class="legalArticle" data-lovdata-URL="LTII/forskrift/1992-09-14-657/§24" data-name="§24" data-partID="§24" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 24</span>.</h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Den som vil skipa til ei tilstelling som treng løyve etter § 23, skal i god til føreåt sende søknad til politiet med opplysning om tid og stad for tilstellinga og om kven som er ansvarlig.</article><article class="legalP" data-absoluteaddress="/kapittel/7/paragraf/2/ledd/2/" id="kapittel-7-paragraf-2-ledd-2">Politiet kan settje dei vilkår for løyve det finn turvande for å halda ro og orden eller sikra ferdsla.</article><article class="legalP" data-absoluteaddress="/kapittel/7/paragraf/2/ledd/3/" id="kapittel-7-paragraf-2-ledd-3">Når ro og orden krev det, kan politiet bryta av tilskipingar m.m. som nemnt i § 23.</article><article class="legalP" data-absoluteaddress="/kapittel/7/paragraf/2/ledd/4/" id="kapittel-7-paragraf-2-ledd-4">Politiet skal gjevast høveleg plass til dei framsyningar som er nemnt i § 23 nr. 1-2.</article></article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1992-09-14-657/KAPITTEL_8" data-partID="k8"><h2>Kapittel VIII. Born.</h2><article class="legalArticle" data-lovdata-URL="LTII/forskrift/1992-09-14-657/§25" data-name="§25" data-partID="§25" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 25</span>.</h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Born under 12 år som på eigehand flakkar om på offentleg stad etter kl 2200 kan politiet føra eller visa heim.</article><article class="legalP" data-absoluteaddress="/kapittel/8/paragraf/1/ledd/2/" id="kapittel-8-paragraf-1-ledd-2">Den som har ansvaret for små born, skal så langt råd er syte for at borna har tilsyn på offentleg stad.</article><article class="legalP" data-absoluteaddress="/kapittel/8/paragraf/1/ledd/3/" id="kapittel-8-paragraf-1-ledd-3">Born under 15 år har ikkje tilgjenge til offentleg dans eller anna tilskiping som er nemnt i § 23, pkt. 4 og 5 utan at dei er i fylgje med foreldre eller andre føresette.</article></article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1992-09-14-657/KAPITTEL_9" data-partID="k9"><h2>Kapittel IX. Allmenne forskrifter.</h2><article class="legalArticle" data-lovdata-URL="LTII/forskrift/1992-09-14-657/§26" data-name="§26" data-partID="§26" data-absoluteaddress="/kapittel/9/paragraf/1/" id="kapittel-9-paragraf-1"><h3 class="legalArticleHeader"><span class="legalArticleValue">§ 26</span>.</h3><article class="legalP" data-absoluteaddress="/kapittel/9/paragraf/1/ledd/1/" id="kapittel-9-paragraf-1-ledd-1">Dersom nokon ikkje gjer det han pliktar etter denne vedtekta eller etter pålegg gjevne med heimel i vedtekta, kan politiet setja iverk på hans vegne eller syta for at det vert gjort som er naudsynt for å hindra at forsøminga valdar skade eller er til ulempe for andre.</article><article class="legalP" data-absoluteaddress="/kapittel/9/paragraf/1/ledd/2/" id="kapittel-9-paragraf-1-ledd-2">Politiet kan likeeins hindra og stansa slikt som er i strid med vedtekta, eller rydda av vegen hindringar eller ulemper som fylgje av brot på vedtekta.</article></article><article class="legalArticle" data-lovdata-URL="LTII/forskrift/1992-09-14-657/§27" data-name="§27" data-partID="§27" data-absoluteaddress="/kapittel/9/paragraf/2/" id="kapittel-9-paragraf-2"><h3 class="legalArticleHeader"><span class="legalArticleValue">§ 27</span>.</h3><article class="legalP" data-absoluteaddress="/kapittel/9/paragraf/2/ledd/1/" id="kapittel-9-paragraf-2-ledd-1">Brot på denne vedtekta eller pålegg gjeve med heimel i vedtekta, vert straffa etter forskriftene i straffelova § 339, nr. 2 , om ikkje hardare straff skal brukast.</article></article><article class="legalArticle" data-lovdata-URL="LTII/forskrift/1992-09-14-657/§28" data-name="§28" data-partID="§28" data-absoluteaddress="/kapittel/9/paragraf/3/" id="kapittel-9-paragraf-3"><h3 class="legalArticleHeader"><span class="legalArticleValue">§ 28</span>.</h3><article class="legalP" data-absoluteaddress="/kapittel/9/paragraf/3/ledd/1/" id="kapittel-9-paragraf-3-ledd-1">Denne vedtekta tek til å gjelda 1 månad etter ho er stadfest av Justis- og politidepartementet.</article><article class="legalP" data-absoluteaddress="/kapittel/9/paragraf/3/ledd/2/" id="kapittel-9-paragraf-3-ledd-2">Frå same tid bortfell politivedtekt 11. desember 1957 for Ulvik herad.</article></article></section></main></body></html>