<!DOCTYPE html><html lang="no"><head><title>Forskrift om torghandel, Gol kommune, Buskerud.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:51</dd><dt class="legacyID">Datokode</dt><dd class="legacyID">FOR-1992-03-25-366</dd><dt class="dokid">DokumentID</dt><dd class="dokid">LTII/forskrift/1992-03-25-366</dd><dt class="publishedIn">Publisert i</dt><dd class="publishedIn">Avd II 1992 Nr. 4</dd><dt class="dateInForce">I kraft fra</dt><dd class="dateInForce">1991-07-25 nr. 4</dd><dt class="appliesTo">Gjelder for</dt><dd class="appliesTo">Gol kommune, Buskerud.</dd><dt class="dateOfPublication">Kunngjort</dt><dd class="dateOfPublication">1992-06-25</dd><dt class="titleShort">Korttittel</dt><dd class="titleShort">Forskrift om torghandel</dd><dt class="title">Tittel</dt><dd class="title">Forskrift om torghandel, Gol kommune, Buskerud.</dd><dt class="refid">RefID</dt><dd class="refid">forskrift/1992-03-25-366</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om torghandel, Gol kommune, Buskerud.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li></ul></li></ul></dd></dl></header><main class="documentBody" data-lovdata-URL="LTII/forskrift/1992-03-25-366" id="dokument"><h1>Forskrift om torghandel, Gol kommune, Buskerud.</h1><article class="legalP" data-absoluteaddress="/ledd/1/" id="ledd-1">Fastsett av Gol kommunestyre 3. mars 1992 med heimel i lov av 6. juni 1980 nr. 21 om handelsverksemd § 3-2. Stadfesting av fylkesmannen i Buskerud 25. mars 1992.</article><article class="legalP" data-absoluteaddress="/ledd/2/" id="ledd-2">Forskrifta lyder slik:</article><article class="legalArticle" data-lovdata-URL="LTII/forskrift/1992-03-25-366/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved torghandel er sal av alle lovleg omsetlege varer tillate. Med torghandel meiner ein handel på offentleg stad. Av matvarer kan ein fritt selja fersk frukt, bær, grønsaker, poteter, egg og honning. Sal av andre matvarer treng godkjenning frå næringsmiddelkontrollen. Dei til ei kvar tid gjeldande reglar for frambyding av næringsmidlar og hygieneføresegner må følgjast.</article></article><article class="legalArticle" data-lovdata-URL="LTII/forskrift/1992-03-25-366/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I Gol tettstad kan torghandel/sal berre gå føre seg på kommunal torgplass. Ingen må drive torghandel i Gol utan å ha fått tilvist plass på førehand. Sal kan berre gå føre seg på oppmerka felt, og det skal foreligge ein plan som viser utnytting og bruken av desse.</article></article><article class="legalArticle" data-lovdata-URL="LTII/forskrift/1992-03-25-366/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ansvaret for den daglege drift og tildeling av torgplassar er tillagt rådmannen eller den han gjev fullmakt. Rådmannen har vidare ansvar for tilsyn med torghandelen, innkrevjing av avgifter m.m. På mogeleg marknadsdagar er det høve til å drive torghandel etter nærare tilvising frå dei som har ansvaret for marknaden.</article></article><article class="legalArticle" data-lovdata-URL="LTII/forskrift/1992-03-25-366/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om leige/bruk av torgplass skal skje skriftleg.</article></article><article class="legalArticle" data-lovdata-URL="LTII/forskrift/1992-03-25-366/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">a)</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">For å få tildelt torgplass, må ein føreåt betala gjeldande leigepris. Betalt leige kan ikkje krevjast attende dersom plassen ikkje vert nytta, med mindre utleigar (kommunen) er skuld i dette.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">b)</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Firma/enkeltpersonar som skal drive torghandel skal dokumentere at det/dei er registrert som næringsdrivande. Slik registreringskrav gjeld likevel ikkje for lag og organisasjonar som ikkje driv forretningsverksemd i vanleg meining.</article></article></li></ul></article><article class="legalArticle" data-lovdata-URL="LTII/forskrift/1992-03-25-366/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Formannskapet fastset leigepris for torgplassar. For organisasjonar og lag kan det fastsetjast særskilde prisar.</article></article><article class="legalArticle" data-lovdata-URL="LTII/forskrift/1992-03-25-366/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Torghandel skal gå føre seg innanfor dei tidsrammer som til ei kvar tid er fastsett av formannskapet.</article></article><article class="legalArticle" data-lovdata-URL="LTII/forskrift/1992-03-25-366/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Når torgtida går ut skal alle varer, vogner, bord m.m. straks fjernast, og den tildelte plassen må ryddast og evt. reingjerast.</article></article><article class="legalArticle" data-lovdata-URL="LTII/forskrift/1992-03-25-366/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Avgjerder som rådmannen har teke i medhald av denne forskrifta kan påklagast til formannskapet.</article></article><article class="legalArticle" data-lovdata-URL="LTII/forskrift/1992-03-25-366/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrifta gjeld ikkje for sal av juletre/-nek.</article></article><article class="legalArticle" data-lovdata-URL="LTII/forskrift/1992-03-25-366/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Brot på denne forskrifta kan føre til at ein vert nekta torgplass.</article></article><article class="legalArticle" data-lovdata-URL="LTII/forskrift/1992-03-25-366/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Forskrifta gjeld frå kunngjeringsdato.</article></article></main></body></html>