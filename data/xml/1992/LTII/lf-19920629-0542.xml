<!DOCTYPE html><html lang="no"><head><title>Forskrift om opningstider for utsalgsstader, Vaksdal kommune, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:12</dd><dt class="legacyID">Datokode</dt><dd class="legacyID">FOR-1992-06-29-542</dd><dt class="dokid">DokumentID</dt><dd class="dokid">LTII/forskrift/1992-06-29-542</dd><dt class="publishedIn">Publisert i</dt><dd class="publishedIn">Avd II 1992 Nr. 6</dd><dt class="dateInForce">I kraft fra</dt><dd class="dateInForce">1991-09-12 nr. 6</dd><dt class="appliesTo">Gjelder for</dt><dd class="appliesTo">Vaksdal kommune, Hordaland.</dd><dt class="dateOfPublication">Kunngjort</dt><dd class="dateOfPublication">1992-08-12</dd><dt class="titleShort">Korttittel</dt><dd class="titleShort">Forskrift om opningstider for utsalgsstader</dd><dt class="title">Tittel</dt><dd class="title">Forskrift om opningstider for utsalgsstader, Vaksdal kommune, Hordaland.</dd><dt class="refid">RefID</dt><dd class="refid">forskrift/1992-06-29-542</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opningstider for utsalgsstader, Vaksdal kommune, Hordaland.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTII/forskrift/1992-06-29-542" id="dokument"><h1>Forskrift om opningstider for utsalgsstader, Vaksdal kommune, Hordaland.</h1><article class="legalP" data-absoluteaddress="/ledd/1/" id="ledd-1">Fastsatt av Vaksdal kommunestyre 29. juni 1992 med hjemmel i alkohollova av 2. juni 1989 nr. 27 §§ 1-1, 3-7, 1-12, 7-1, 1-9 og 1-8.</article><article class="legalArticle" data-lovdata-URL="LTII/forskrift/1992-06-29-542/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kommunen har som føremål etter alkohollova; lov av 2. juni 1989 nr. 27 om omsetning av alkoholhaldig drikk m.v., å avgrense i størst mogleg utstrekning dei samfunnsmessige og individuelle skadene som alkoholbruk kan medføre. Som eit ledd i dette vert det teke sikte på å redusere og avgrense forbruket av alkoholhaldige drikkevarer.</article></article><article class="legalArticle" data-lovdata-URL="LTII/forskrift/1992-06-29-542/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Salstida for øl i skatteklasse 2 vert i samsvar med butikkane sine opningstider.</article></article><article class="legalArticle" data-lovdata-URL="LTII/forskrift/1992-06-29-542/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det vert forbod mot sal av øl når butikkane har søndagsope.</article></article><article class="legalArticle" data-lovdata-URL="LTII/forskrift/1992-06-29-542/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det vert forbod mot sal av øl i skatteklasse 3 dette gjeld både diskesal og formidlingssal.</article></article><article class="legalArticle" data-lovdata-URL="LTII/forskrift/1992-06-29-542/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Formannskapet får delegert fullmakt til å godkjenne skifte av løyvehavar i løyveperioden.</article></article><article class="legalArticle" data-lovdata-URL="LTII/forskrift/1992-06-29-542/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kommunestyret fastset ved årsskifte kor stor avgift den enkelte løyvehavar skal betale for komande år.</article></article><article class="legalArticle" data-lovdata-URL="LTII/forskrift/1992-06-29-542/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Helse- og sosialstyret får fullmakt til å engasjere kontrollør/-ar etter innstilling fra kontrollutvalet.</article></article><article class="legalArticle" data-lovdata-URL="LTII/forskrift/1992-06-29-542/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Det vert teke sikte på eit nært samarbeid med løyvhavarane for å sjå til at gjeldande lov og regelverk vert overhalde.</article></article><article class="legalArticle" data-lovdata-URL="LTII/forskrift/1992-06-29-542/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Ved brot på gjeldande lov- og regelverk kan kontrollutvalet kome med sanksjon i form av skriftleg advarsel.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Ved alvorlegare brot på regelverket, som t.d. brot på sals- og skjenketidene, kan formannskapet avgjerde om løyve skal inndragast mellombels eller for resten av løyveperioden.</article></article><article class="legalArticle" data-lovdata-URL="LTII/forskrift/1992-06-29-542/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ved særleg grove brot på lov og regelverk kan rådmannen omgåande inndra løyve fram til saka er ordinært handsama. Rådmannen sitt vedtak kan med oppsetjande verknad påklagast til formannskapet.</article></article><article class="legalArticle" data-lovdata-URL="LTII/forskrift/1992-06-29-542/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Forskrifta vert gjeldande for løyve gjeve frå og med 1. april 1992.</article></article></main></body></html>