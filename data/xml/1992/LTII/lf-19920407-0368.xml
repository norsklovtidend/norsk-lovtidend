<!DOCTYPE html><html lang="no"><head><title>Forskrift om torghandel, Stjørdal kommune, Nord-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:21</dd><dt class="legacyID">Datokode</dt><dd class="legacyID">FOR-1992-04-07-368</dd><dt class="dokid">DokumentID</dt><dd class="dokid">LTII/forskrift/1992-04-07-368</dd><dt class="publishedIn">Publisert i</dt><dd class="publishedIn">Avd II 1992 Nr. 4</dd><dt class="dateInForce">I kraft fra</dt><dd class="dateInForce">1991-07-25 nr. 4</dd><dt class="appliesTo">Gjelder for</dt><dd class="appliesTo">Stjørdal kommune, Nord-Trøndelag.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1992-06-25</dd><dt class="titleShort">Korttittel</dt><dd class="titleShort">Forskrift om torghandel</dd><dt class="title">Tittel</dt><dd class="title">Forskrift om torghandel, Stjørdal kommune, Nord-Trøndelag.</dd><dt class="refid">RefID</dt><dd class="refid">forskrift/1992-04-07-368</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om torghandel, Stjørdal kommune, Nord-Trøndelag.<ul class="tocSubUl"><li>§ 1.</li><li>§ 2.</li><li>§ 3.</li><li>§ 3.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTII/forskrift/1992-04-07-368" id="dokument"><h1>Forskrift om torghandel, Stjørdal kommune, Nord-Trøndelag.</h1><article class="legalP" data-absoluteaddress="/ledd/1/" id="ledd-1">Fastsatt av Stjørdal kommunestyre 13. februar 1992 med hjemmel i handelsloven av 6. juni 1980 nr. 21 § 3-2, siste ledd. Stadfestet av fylkesmannen i Nord-Trøndelag 7. april 1992.</article><article class="legalArticle" data-lovdata-URL="LTII/forskrift/1992-04-07-368/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for torgsalg fra det kommunale torg i Stjørdal.</article></article><article class="legalArticle" data-lovdata-URL="LTII/forskrift/1992-04-07-368/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Salgstiden for torghandel skal følge kommunens lukningsvedtekter.</article></article><article class="legalArticle" data-lovdata-URL="LTII/forskrift/1992-04-07-368/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Torghandelen i Stjørdal kommune administreres av hovedutvalg for teknisk sektor. Den daglige ledelse utøves av teknisk sjef eller den han bemyndiger.</article></article><article class="legalArticle" data-lovdata-URL="LTII/forskrift/1992-04-07-368/§3" data-name="§3" data-partID="§3_1" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om tildeling av torgplass på det kommunale torg avgjøres av teknisk sjef etter søknad.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Avgjørelsen kan påklages til hovedutvalg for teknisk sektor.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fast plass kan tildeles for inntil 1 år av gangen.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Stjørdal kommune forbeholder seg retten til å disponere torget til annet bruk ved spesielle anledninger.</article></article><article class="legalArticle" data-lovdata-URL="LTII/forskrift/1992-04-07-368/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For leie av torgplass på det kommunale torg betales forskuddsvis avgift etter de satser formannskapet til enhver tid bestemmer. Når særlige grunner foreligger, kan teknisk sjef frita for avgift.</article></article><article class="legalArticle" data-lovdata-URL="LTII/forskrift/1992-04-07-368/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Enhver torghandler må rette seg etter pålegg som politiet gir av hensyn til alminnelig orden, og etter påbud gitt av helsemyndighet eller annen offentlig myndighet.</article></article><article class="legalArticle" data-lovdata-URL="LTII/forskrift/1992-04-07-368/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Innen 1/2 time etter handelens slutt skal hver handlende ha ryddet og rengjort sin plass.</article></article><article class="legalArticle" data-lovdata-URL="LTII/forskrift/1992-04-07-368/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overtredelse av denne forskrift straffes etter lov om handelsvirksomhet av 6. juni 1980 nr. 21 § 5-1.</article></article><article class="legalArticle" data-lovdata-URL="LTII/forskrift/1992-04-07-368/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Forskriften gjelder fra kunngjøringsdato.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Fra samme dato oppheves tidligere gitt vedtak for omførsel/salg fra torg i Stjørdal kommune.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Fylkesmannen i Nord-Trøndelag har i brev av 7. april 1992 stadfestet vedtaket. Forskriften kan fåes ved henvendelse til formannskapskontoret.</article></article></main></body></html>