<!DOCTYPE html><html lang="no"><head><title>Forskrift om meldeplikt m.v. for juridiske kandidater som vil utøve rettshjelpvirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:39</dd><dt class="legacyID">Datokode</dt><dd class="legacyID">FOR-1992-11-20-857</dd><dt class="dokid">DokumentID</dt><dd class="dokid">LTI/forskrift/1992-11-20-857</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 23</dd><dt class="dateInForce">I kraft fra</dt><dd class="dateInForce">1993-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1915-08-13-5/§218</li></ul></dd><dt class="dateOfPublication">Kunngjort</dt><dd class="dateOfPublication">1992-12-17</dd><dt class="title">Tittel</dt><dd class="title">Forskrift om meldeplikt m.v. for juridiske kandidater som vil utøve rettshjelpvirksomhet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 20. november 1992 med hjemmel i lov av 13. august 1915 nr. 5 om domstolene (domstolloven) § 218 a annet ledd. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1992-11-20-857</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om meldeplikt m.v. for juridiske kandidater som vil utøve rettshjelpvirksomhet.<ul class="tocSubUl"><li>§ 1.</li><li>§ 2.</li><li>§ 3.</li></ul></li></ul></dd></dl></header><main class="documentBody" data-lovdata-URL="LTI/forskrift/1992-11-20-857" id="dokument"><h1>Forskrift om meldeplikt m.v. for juridiske kandidater som vil utøve rettshjelpvirksomhet.</h1><article class="legalArticle" data-lovdata-URL="LTI/forskrift/1992-11-20-857/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Den som vil drive rettshjelpvirksomhet etter domstolloven § 218 annet ledd nr. 1 skal før virksomheten settes i gang melde dette til fylkesmannen. Det må godtgjøres at vedkommende har bestått juridisk embetseksamen og har oppfylt krav i medhold av domstolloven § 218 a første ledd om sikkerhetsstillelse. Politiattest som ikke er eldre enn tre måneder må fremlegges. Meldingen må inneholde opplysning om hvor virksomheten skal drives.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Det skal også sendes melding når virksomheten flyttes eller opphører.</article></article><article class="legalArticle" data-lovdata-URL="LTI/forskrift/1992-11-20-857/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Når de vilkår som er nevnt i § 1 første ledd er oppfylt, utsteder fylkesmannen en erklæring om at vedkommende har rett til å drive slik rettshjelpvirksomhet som nevnt i domstolloven § 218 annet ledd nr. 1.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fylkesmannen fører register over dem som har fått slik erklæring som nevnt i første ledd.</article></article><article class="legalArticle" data-lovdata-URL="LTI/forskrift/1992-11-20-857/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Forskriften trer i kraft 1. januar 1993.</article></article></main></body></html>