<!DOCTYPE html><html lang="no"><head><title>Forskrift om vilkår for tillatelse til å trykke registreringsmerke på omslag og kassett.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:31</dd><dt class="legacyID">Datokode</dt><dd class="legacyID">FOR-1992-07-01-493</dd><dt class="dokid">DokumentID</dt><dd class="dokid">LTI/forskrift/1992-07-01-493</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 14</dd><dt class="dateInForce">I kraft fra</dt><dd class="dateInForce">1992-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1987-12-07-998/§7-2</li><li>lov/1987-05-15-21</li></ul></dd><dt class="dateOfPublication">Kunngjort</dt><dd class="dateOfPublication">1992-07-16</dd><dt class="title">Tittel</dt><dd class="title">Forskrift om vilkår for tillatelse til å trykke registreringsmerke på omslag og kassett.</dd><dt class="refid">RefID</dt><dd class="refid">forskrift/1992-07-01-493</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vilkår for tillatelse til å trykke registreringsmerke på omslag og kassett.</li></ul></dd></dl></header><main class="documentBody" data-lovdata-URL="LTI/forskrift/1992-07-01-493" id="dokument"><h1>Forskrift om vilkår for tillatelse til å trykke registreringsmerke på omslag og kassett.</h1><article class="legalP" data-absoluteaddress="/ledd/1/" id="ledd-1">Fastsatt av Videogramregisteret 1. juli 1992 med hjemmel i forskrift av 7. desember 1987 nr. 998 om film og videogram § 7-2, 2. ledd til lov av 15. mai 1987 nr. 21 om film og videogram.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Søknaden om tillatelse til trykking av merke må undertegnes av den ansvarlige leder hos importør eller den norske produsent.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Ved brudd på disse vilkårene kan Videogramregisteret trekke tilbake importørens eller den norske produsentens tillatelse til å trykke registreringsmerke.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Dersom det søkes om å trykke merke på allerede registrerte videogram, må dette meldes skriftlig til Videogramregisteret.</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Ingen registrering er gyldig før importør eller norsk produsent har mottatt en skriftlig bekreftelse på dette fra Videogramregisteret. Importøren eller den norske produsenten skal oppbevare bekreftelsen.</article></article></li><li data-li-identifier="5." data-name="5."><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">5.</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">Dersom registreringssøknaden sendes inn før det originale omslag er ferdig, må søkeren sende inn til Videogramregisteret de opplysninger om videogrammet som skal trykkes på det norske omslaget. Det kan benyttes utenlandsk omslag eller annet tilsvarende materiale om videogrammet.</article></article></li><li data-li-identifier="6." data-name="6."><article class="listArticle" data-absoluteaddress="/ledd/1/punkt/6/" id="ledd-1-punkt-6"><span class="data-originalId">6.</span><article class="legalP" data-absoluteaddress="/ledd/1/punkt/6/ledd/1/" id="ledd-1-punkt-6-ledd-1">Når omslag og etikett er trykket og før videogrammet blir distribuert, må begge snarest sendes til Videogramregisteret. Registeret kan nekte å godkjenne trykking som ikke oppfyller vilkårene. En registrering som eventuelt allerede er foretatt, vil i et slikt tilfelle bli trukket tilbake.</article></article></li><li data-li-identifier="7." data-name="7."><article class="listArticle" data-absoluteaddress="/ledd/1/punkt/7/" id="ledd-1-punkt-7"><span class="data-originalId">7.</span><article class="legalP" data-absoluteaddress="/ledd/1/punkt/7/ledd/1/" id="ledd-1-punkt-7-ledd-1">Importøren/produsenten må bruke EAN varekode (European Article Numbering). EAN-nummeret vil gjelde som registreringsnummer. Dette nummeret skal påføres registreringssøknaden.</article></article></li><li data-li-identifier="8." data-name="8."><article class="listArticle" data-absoluteaddress="/ledd/1/punkt/8/" id="ledd-1-punkt-8"><span class="data-originalId">8.</span><article class="legalP" data-absoluteaddress="/ledd/1/punkt/8/ledd/1/" id="ledd-1-punkt-8-ledd-1">Det må sendes inn en prøve på hvordan merkingen vil bli plassert på omslagene og på etikettene som skal festes på kassettene (se pkt. 15 – 17).</article></article></li><li data-li-identifier="9." data-name="9."><article class="listArticle" data-absoluteaddress="/ledd/1/punkt/9/" id="ledd-1-punkt-9"><span class="data-originalId">9.</span><article class="legalP" data-absoluteaddress="/ledd/1/punkt/9/ledd/1/" id="ledd-1-punkt-9-ledd-1">Det kan brukes samme EAN-nummer til leie- og salgsutgavene av samme videogram dersom importøren eller den norske produsenten ønsker det.</article></article></li><li data-li-identifier="10." data-name="10."><article class="listArticle" data-absoluteaddress="/ledd/1/punkt/10/" id="ledd-1-punkt-10"><span class="data-originalId">10.</span><article class="legalP" data-absoluteaddress="/ledd/1/punkt/10/ledd/1/" id="ledd-1-punkt-10-ledd-1">Importør eller norsk produsent skal føre en nøyaktig opplagsoversikt for alle videogrammer som omsettes med trykt merke.</article></article></li><li data-li-identifier="11." data-name="11."><article class="listArticle" data-absoluteaddress="/ledd/1/punkt/11/" id="ledd-1-punkt-11"><span class="data-originalId">11.</span><article class="legalP" data-absoluteaddress="/ledd/1/punkt/11/ledd/1/" id="ledd-1-punkt-11-ledd-1">Importør eller norsk produsent skal sende inn en oppgave over antall omsatte kopier av hvert enkelt videogram som skal danne grunnlaget for gebyrinnkrevingen. Oppgaven skal sendes hvert kvartal til følgende datoer: 1. januar, 1. april, 1. juli og 1. oktober. Oppgaven skal vise det totale antall eksemplarer som er omsatt til forhandlere og de som eventuelt er omsatt direkte til forbruker.</article></article></li><li data-li-identifier="12." data-name="12."><article class="listArticle" data-absoluteaddress="/ledd/1/punkt/12/" id="ledd-1-punkt-12"><span class="data-originalId">12.</span><article class="legalP" data-absoluteaddress="/ledd/1/punkt/12/ledd/1/" id="ledd-1-punkt-12-ledd-1">Gebyrene innkreves etterskuddsvis på basis av den innsendte oppgaven. Betalingsfrist er 14 dager etter mottatt regning fra Videogramregisteret. Tittelgebyret innkreves første gang et opplag blir oppgitt for et videogram.</article></article></li><li data-li-identifier="13." data-name="13."><article class="listArticle" data-absoluteaddress="/ledd/1/punkt/13/" id="ledd-1-punkt-13"><span class="data-originalId">13.</span><article class="legalP" data-absoluteaddress="/ledd/1/punkt/13/ledd/1/" id="ledd-1-punkt-13-ledd-1">Importør eller norsk produsent skal gi Videogramregisteret innsyn i regnskapsmessig dokumentasjon og royalty-avregninger som kan bekrefte at korrekt opplag er oppgitt, dersom pålegg om kontroll blir gitt fra Videogramregisteret. Etter krav fra Videogramregisteret skal det legges fram opplagsoppgaver som er bekreftet av godkjent revisor.</article></article></li><li data-li-identifier="14." data-name="14."><article class="listArticle" data-absoluteaddress="/ledd/1/punkt/14/" id="ledd-1-punkt-14"><span class="data-originalId">14.</span><article class="legalP" data-absoluteaddress="/ledd/1/punkt/14/ledd/1/" id="ledd-1-punkt-14-ledd-1">Firmaer som ikke sender inn rapporter til fastsatt dato eller unnlater å betale gebyr, vil få adgangen til å trykke merkingen trukket tilbake, jf. pkt. 2. Registrering av videogrammer vil ikke kunne skje før skyldig gebyr er betalt.</article></article></li><li data-li-identifier="15." data-name="15."><article class="listArticle" data-absoluteaddress="/ledd/1/punkt/15/" id="ledd-1-punkt-15"><span class="data-originalId">15.</span><article class="legalP" data-absoluteaddress="/ledd/1/punkt/15/ledd/1/" id="ledd-1-punkt-15-ledd-1">Registreringsnummer (EAN-nummer) og registerets symbol skal trykkes sammen på omslagets forside. Symbolet skal ha en bredde på minimum 8 mm og være trykket i rød farge på et hvitt bakgrunnsfelt (størrelse minimum 10 x 10 mm). På baksiden av omslaget trykkes symbol (min. 8 mm), «Videogramregisteret nr. [reg.nr. = EAN-nr.]», norsk tittel, originaltittel og «Ansvarlig: [importørens navn]».</article></article></li><li data-li-identifier="16." data-name="16."><article class="listArticle" data-absoluteaddress="/ledd/1/punkt/16/" id="ledd-1-punkt-16"><span class="data-originalId">16.</span><article class="legalP" data-absoluteaddress="/ledd/1/punkt/16/ledd/1/" id="ledd-1-punkt-16-ledd-1">På kassetten skal merkeopplysningene trykkes på den etiketten importøren eller den norske produsenten plasserer på kassettens smale ryggside. Dersom slik etikett ikke benyttes, må opplysningene være trykt på etiketten som er plassert på kassettens overside. Følgende skal trykkes: symbol, «Videogramregisteret nr. [reg.nr. = EAN-nr.]», norsk tittel, «Ansvarlig: [importørens navn]».</article></article></li><li data-li-identifier="17." data-name="17."><article class="listArticle" data-absoluteaddress="/ledd/1/punkt/17/" id="ledd-1-punkt-17"><span class="data-originalId">17.</span><article class="legalP" data-absoluteaddress="/ledd/1/punkt/17/ledd/1/" id="ledd-1-punkt-17-ledd-1">Omslag og etikett må være trykt og symbolet må være i rød farge. Kopiering godtas ikke som trykking.</article></article></li><li data-li-identifier="18." data-name="18."><article class="listArticle" data-absoluteaddress="/ledd/1/punkt/18/" id="ledd-1-punkt-18"><span class="data-originalId">18.</span><article class="legalP" data-absoluteaddress="/ledd/1/punkt/18/ledd/1/" id="ledd-1-punkt-18-ledd-1">Denne forskrift trer i kraft 1. juli 1992.</article></article></li></ul></article></main></body></html>