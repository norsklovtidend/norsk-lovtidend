<!DOCTYPE html><html lang="no"><head><title>Forskrift om beredskap i petroleumsvirksomheten m/utdypende veiledning. Endringer i forskrift for flyttbare boreplattformer mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:41</dd><dt class="legacyID">Datokode</dt><dd class="legacyID">FOR-1992-03-18-173</dd><dt class="dokid">DokumentID</dt><dd class="dokid">LTI/forskrift/1992-03-18-173</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 6</dd><dt class="dateInForce">I kraft fra</dt><dd class="dateInForce">1992-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1978-02-08-9466</li><li>forskrift/1982-02-03-222</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1985-06-28-1215/§7</li><li>forskrift/1985-06-28-1215/§8</li><li>forskrift/1985-06-28-1215/§9</li><li>forskrift/1985-06-28-1215/§10</li><li>forskrift/1985-06-28-1215/§11</li><li>forskrift/1985-06-28-1215/§12</li><li>forskrift/1985-06-28-1215/§13</li><li>forskrift/1985-06-28-1215/§14</li><li>forskrift/1985-06-28-1215/§15</li><li>forskrift/1985-06-28-1215/§16</li><li>forskrift/1985-06-28-1215/§17</li><li>forskrift/1985-06-28-1215/§18</li><li>forskrift/1985-06-28-1215/§19</li><li>forskrift/1985-06-28-1215/§20</li><li>forskrift/1985-06-28-1215/§21</li><li>forskrift/1985-06-28-1215/§22</li><li>forskrift/1985-06-28-1215/§23</li><li>forskrift/1985-06-28-1215/§24</li><li>forskrift/1985-06-28-1215/§25</li><li>forskrift/1985-06-28-1215/§26</li><li>forskrift/1985-06-28-1215/§27</li><li>forskrift/1985-06-28-1419</li><li>lov/1981-03-13-6/§40</li></ul></dd><dt class="dateOfPublication">Kunngjort</dt><dd class="dateOfPublication">1992-04-03</dd><dt class="title">Tittel</dt><dd class="title">Forskrift om beredskap i petroleumsvirksomheten m/utdypende veiledning. Endringer i forskrift for flyttbare boreplattformer mv.</dd><dt class="refid">RefID</dt><dd class="refid">forskrift/1992-03-18-173</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om beredskap i petroleumsvirksomheten m/utdypende veiledning. Endringer i forskrift for flyttbare boreplattformer mv.</li></ul></dd></dl></header><main class="documentBody" data-lovdata-URL="LTI/forskrift/1992-03-18-173" id="dokument"><h1>Forskrift om beredskap i petroleumsvirksomheten m/utdypende veiledning. Endringer i forskrift for flyttbare boreplattformer mv.</h1><article class="legalP" data-absoluteaddress="/ledd/1/" id="ledd-1">Oljedirektoratet, Helsedirektoratet og Miljøverndepartementet har 18. mars 1992 fastsatt forskrift om beredskap i petroleumsvirksomheten m/utdypende veiledning.</article><article class="legalP" data-absoluteaddress="/ledd/2/" id="ledd-2">Forskriften er fastsatt av Oljedirektoratet i medhold av forskrift om sikkerhet mv (sikkerhetsforskriften), fastsatt ved kgl.res. 28. juni 1985 nr. 1215, § 7, 1. ledd, jf kap. VIII, jf kap. I, II §§ 8-27 og kap. III-VII, jf Kommunal- og arbeidsdepartementet (nå Kommunaldepartementet)s delegeringsvedtak av 28. juni 1985 nr. 1419, fastsatt av Helsedirektoratet i medhold av forskrift om sikkerhet mv, fastsatt ved kgl.res. 28. juni 1985 nr. 1215 § 7, jf § 23, jf Sosialdepartementets delegeringsvedtak av 5. september 1985, fastsatt av Miljøverndepartementet i medhold av lov av 13. mars 1981 nr. 6 om vern mot forurensning og om avfall § 40, 2. ledd.</article><article class="legalP" data-absoluteaddress="/ledd/3/" id="ledd-3">Forskriften forvaltes av Oljedirektoratet, Helsedirektoratet og Statens forurensningstilsyn innenfor sine respektive ansvarsområder.</article><article class="legalP" data-absoluteaddress="/ledd/4/" id="ledd-4">Forskriften trer i kraft 1. april 1992.</article><article class="legalP" data-absoluteaddress="/ledd/5/" id="ledd-5">Ved innsendelse av søknader om samtykke etter sikkerhetsforskriften §§ 8-12, og i fasen samtykket gjelder for, skal operatøren legge forskriften til grunn.</article><article class="legalP" data-absoluteaddress="/ledd/6/" id="ledd-6">For innretninger som allerede har samtykke til bruk etter sikkerhetsforskriften § 11, d), eller som er tatt i bruk før 1. juli 1985, framgår det av forskriften § 5, punkt 1, b), at forskriften ikke gjelder for eksisterende konstruksjoner og systemer før det eventuelt er aktuelt ved utskiftinger. Forskriftens operasjonelle og organisatoriske krav gjelder. Når det gjelder flyttbare innretninger registrert i norsk eller fremmed stats skipsregister som nyttes i petroleumsvirksomheten på norsk kontinentalsokkel, vises det til foretatte sammenligninger mellom nasjonalt sokkel- og flaggstatsregelverk (Likhetsstudien). Sammenligningen kan legges til grunn som en del av den formelle avviksbehandlingen.</article><article class="legalP" data-absoluteaddress="/ledd/7/" id="ledd-7">Ved forskriftens ikrafttredelse, 1. april 1992, gjøres følgende endringer:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/7/punkt/1/" id="ledd-7-punkt-1"><span class="data-originalId">a)</span><article class="legalP" data-absoluteaddress="/ledd/7/punkt/1/ledd/1/" id="ledd-7-punkt-1-ledd-1">Forskrift om redningsutstyr på faste anlegg for produksjon mv av undersjøiske petroleumsforekomster, fastsatt av Sjøfartsdirektoratet 8. februar 1978 og håndhevet av Oljedirektoratet siden 1. juli 1985, jf sikkerhetsforskriften § 60, oppheves.</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/7/punkt/2/" id="ledd-7-punkt-2"><span class="data-originalId">b)</span><article class="legalP" data-absoluteaddress="/ledd/7/punkt/2/ledd/1/" id="ledd-7-punkt-2-ledd-1">Forskrift om redningsutstyr mv på borefartøyer og andre flyttbare innretninger i sjøen, fastsatt av Sjøfartsdirektoratet 3. februar 1982 nr. 222 og håndhevet av Oljedirektoratet siden 1. juli 1985, jf sikkerhetsforskriften § 60, oppheves.</article></article></li><li data-li-identifier="c)" data-name="c)"><article class="listArticle" data-absoluteaddress="/ledd/7/punkt/3/" id="ledd-7-punkt-3"><span class="data-originalId">c)</span><article class="legalP" data-absoluteaddress="/ledd/7/punkt/3/ledd/1/" id="ledd-7-punkt-3-ledd-1">Forskrift om godkjenning om redningsdrakter for bruk ved petroleumsvirksomhet til havs, fastsatt av Sjøfartsdirektoratet 10. november 1980 og håndhevet av Oljedirektoratet siden 1. juli 1985, jf sikkerhetsforskriften § 60, oppheves.</article></article></li><li data-li-identifier="d)" data-name="d)"><article class="listArticle" data-absoluteaddress="/ledd/7/punkt/4/" id="ledd-7-punkt-4"><span class="data-originalId">d)</span><article class="legalP" data-absoluteaddress="/ledd/7/punkt/4/ledd/1/" id="ledd-7-punkt-4-ledd-1">Forskrift for flyttbare boreplattformer mv §§ 18-22, fastsatt av Sjøfartsdirektoratet 10. september 1973, og håndhevet av Oljedirektoratet siden 1. juli 1985, jf sikkerhetsforskriften § 60, oppheves.</article></article></li></ul></article><article class="legalP" data-absoluteaddress="/ledd/8/" id="ledd-8">Vedtak fattet i medhold av forskriftene som oppheves av ovennevnte ikrafttredelsesbestemmelser, skal fortsatt gjelde inntil de eventuelt oppheves eller endres av OD.</article><article class="legalP" data-absoluteaddress="/ledd/9/" id="ledd-9">Fra ovennevnte gjøres følgende unntak:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/9/punkt/1/" id="ledd-9-punkt-1"><span class="data-originalId">a)</span><article class="legalP" data-absoluteaddress="/ledd/9/punkt/1/ledd/1/" id="ledd-9-punkt-1-ledd-1">Fristen til å etterkomme de særlige krav til allmenngyldige lyd- og lyssignaler i forskriften § 21 fastsettes til 6 måneder etter forskriftens ikrafttredelse.</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/9/punkt/2/" id="ledd-9-punkt-2"><span class="data-originalId">b)</span><article class="legalP" data-absoluteaddress="/ledd/9/punkt/2/ledd/1/" id="ledd-9-punkt-2-ledd-1">Fristen til å etterkomme de spesielle krav til beredskap mot akutt oljeforurensning i forskriften § 12 fastsettes til 6 måneder etter forskriftens ikrafttredelse.</article></article></li></ul></article><article class="legalP" data-absoluteaddress="/ledd/10/" id="ledd-10">Forskriften med utdypende veiledning vil bli inntatt i Oljedirektoratets forskriftssamling. Nærmere opplysninger kan fås ved henvendelse til direktoratet.</article></main></body></html>