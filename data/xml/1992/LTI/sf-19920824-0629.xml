<!DOCTYPE html><html lang="no"><head><title>Forskrift om administrasjon av morselskap i forsikringskonsern.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:11</dd><dt class="legacyID">Datokode</dt><dd class="legacyID">FOR-1992-08-24-629</dd><dt class="dokid">DokumentID</dt><dd class="dokid">LTI/forskrift/1992-08-24-629</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 17</dd><dt class="dateInForce">I kraft fra</dt><dd class="dateInForce">1992-08-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-40/§2</li><li>forskrift/1991-12-06-782</li><li>lov/1988-06-10-39/§3-5</li><li>forskrift/1989-08-25-825</li></ul></dd><dt class="dateOfPublication">Kunngjort</dt><dd class="dateOfPublication">1992-09-16</dd><dt class="title">Tittel</dt><dd class="title">Forskrift om administrasjon av morselskap i forsikringskonsern.</dd><dt class="refid">RefID</dt><dd class="refid">forskrift/1992-08-24-629</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om administrasjon av morselskap i forsikringskonsern.<ul class="tocSubUl"><li>§ 1. Virkeområde</li><li>§ 2. Vedtak om offentlig administrasjon</li><li>§ 3. Administrasjonsstyre mv</li><li>§ 4. Selskapets virksomhet under administrasjon</li><li>§ 5. Opplysningsplikt</li><li>§ 6. Anvendelse av konkurs- og dekningsloven</li><li>§ 7. Utfyllende bestemmelser</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1992-08-24-629" id="dokument"><h1>Forskrift om administrasjon av morselskap i forsikringskonsern.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 24. august 1992 med hjemmel i lov av 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven) § 2a-1 annet ledd og kgl.res. 6. desember 1991 nr. 782, jf lov av 10. juni 1988 nr. 39 om forsikringsvirksomhet (forsikringsvirksomhetsloven) § 3-5 første ledd bokstav b og kgl.res. 25. august 1989 nr. 825.</article><article class="legalArticle" data-lovdata-URL="LTI/forskrift/1992-08-24-629/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder selskap som omfattes av finansieringsvirksomhetsloven § 2a-2 bokstav d og er morselskap til selskap som omfattes av forsikringsvirksomhetsloven.</article></article><article class="legalArticle" data-lovdata-URL="LTI/forskrift/1992-08-24-629/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vedtak om offentlig administrasjon</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Finans- og tolldepartementets vedtak om å sette et selskap under offentlig administrasjon skal meldes til Foretaksregisteret, tinglyses i de rettskretser der selskapet har fast eiendom, og kunngjøres i Norsk lysingsblad og minst en avis som er alminnelig lest. Kunngjøringen skal inneholde en oppfordring til fordringshaverne om å melde sine krav til administrasjonsstyret innen en angitt frist. Kredittilsynet kan pålegge fordringshavere som melder sine krav etter fristens utløp, å erstatte selskapet de ekstraomkostninger dette medfører.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Etter at vedtaket er truffet, skal selskapet føye til sitt firma «under offentlig administrasjon».</article></article><article class="legalArticle" data-lovdata-URL="LTI/forskrift/1992-08-24-629/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Administrasjonsstyre mv</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Administrasjonsstyret består av en formann og to eller flere medlemmer. Formannen skal ha de egenskaper som er foreskrevet for herreds- eller byrettsdommere. Kredittilsynet oppnevner en eller flere revisorer, og gir instruks for revisjonens arbeid.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Oppnevnelsene kan når som helst tilbakekalles.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Det sist fungerende styre skal avgjøre de saker som ikke kan utsettes til administrasjonsstyret er tiltrådt.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Innen tre måneder etter at det er oppnevnt skal administrasjonsstyret sende Kredittilsynet en oversikt over selskapets stilling og en plan for styrets videre arbeid. Kredittilsynet kan forlenge fristen.</article></article><article class="legalArticle" data-lovdata-URL="LTI/forskrift/1992-08-24-629/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Selskapets virksomhet under administrasjon</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Etter at vedtak om offentlig administrasjon er truffet, kan utbetalinger til fordringshavere ikke finne sted uten etter bestemmelse av Kredittilsynet.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Administrasjonsstyret kan gjennomføre de disposisjoner som finnes nødvendige av hensyn til forsikringstakere i selskaper i konsernet eller av hensyn til selskapet eller konsernet, disses kreditorer eller eiere, samt av allmenne hensyn. Herunder kan styret treffe beslutning om sammenslutning eller deling av selskapet eller om avhendelse av selskapets aktiva.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Bestemmelsene i forsikringsvirksomhetsloven §§ 11-7 til 11-9 om fri virksomhet, sammenslutning og avvikling gjelder tilsvarende sålangt de passer.</article></article><article class="legalArticle" data-lovdata-URL="LTI/forskrift/1992-08-24-629/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opplysningsplikt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forsikringsvirksomhetsloven § 11-3 fjerde ledd gjelder tilsvarende.</article></article><article class="legalArticle" data-lovdata-URL="LTI/forskrift/1992-08-24-629/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Anvendelse av konkurs- og dekningsloven</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Konkurs og gjeldsforhandling etter konkursloven kan ikke åpnes i selskapet, jf finansieringsvirksomhetsloven § 2a-15.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Under offentlig administrasjon gjelder konkursloven § 17 første ledd første og tredje punktum og annet ledd samt dekningsloven tilsvarende. Som fristdag regnes den dag da vedtaket om offentlig administrasjon ble truffet. Kredittilsynet kan gi regler om offentlig administrasjon som fraviker dekningslovens regler.</article></article><article class="legalArticle" data-lovdata-URL="LTI/forskrift/1992-08-24-629/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Finans- og tolldepartementet kan fastsette at andre bestemmelser enn de som er nevnt i §§ 4 og 5 skal gjelde ved offentlig administrasjon av selskap som omfattes av denne forskrift.</article></article><article class="legalArticle" data-lovdata-URL="LTI/forskrift/1992-08-24-629/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft straks.</article></article></main></body></html>