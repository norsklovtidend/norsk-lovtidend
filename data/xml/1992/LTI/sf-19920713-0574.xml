<!DOCTYPE html><html lang="no"><head><title>Forskrift om endring av prisforskrift for salg av legemidler m.v. fra apotek.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:09</dd><dt class="legacyID">Datokode</dt><dd class="legacyID">FOR-1992-07-13-574</dd><dt class="dokid">DokumentID</dt><dd class="dokid">LTI/forskrift/1992-07-13-574</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 16</dd><dt class="dateInForce">I kraft fra</dt><dd class="dateInForce">1992-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1975-01-10-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1963-06-21-17/§32</li></ul></dd><dt class="dateOfPublication">Kunngjort</dt><dd class="dateOfPublication">1992-08-21</dd><dt class="title">Tittel</dt><dd class="title">Forskrift om endring av prisforskrift for salg av legemidler m.v. fra apotek.</dd><dt class="refid">RefID</dt><dd class="refid">forskrift/1992-07-13-574</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av prisforskrift for salg av legemidler m.v. fra apotek.</li></ul></dd></dl></header><main class="documentBody" data-lovdata-URL="LTI/forskrift/1992-07-13-574" id="dokument"><h1>Forskrift om endring av prisforskrift for salg av legemidler m.v. fra apotek.</h1><article class="legalP" data-absoluteaddress="/ledd/1/" id="ledd-1">Fastsatt av Helsedirektoratet 13. juli 1992 med hjemmel i lov av 21. juni 1963 nr. 17 om drift av apotek m.v. § 32, jfr. kgl.res. av 4. oktober 1963 og Sosialdepartementets vedtak av 21. februar 1984.</article><article class="legalP" data-absoluteaddress="/ledd/2/" id="ledd-2">I prisforskrift av 10. januar 1975 for salg av legemidler m.v. fra apotek gjøres følgende endringer:</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/ledd/3/" id="ledd-3">Prisen for farmasøytiske spesialpreparater i uanbrutt stand fastsettes på grunnlag av prisen pr. pakning levert fra Norske Medisinaldepot uten frakttillegg o.l.</article><article class="legalP" data-absoluteaddress="/ledd/4/" id="ledd-4">Prisen pr. pakning beregnes ved at det til innkjøpsprisen for pakningen først tillegges et prosenttillegg og deretter et enhetstillegg.</article><article class="legalP" data-absoluteaddress="/ledd/5/" id="ledd-5">For registrerte farmasøytiske spesialpreparater er tillegget 25 % for de første kr. 300,- av innkjøpsprisen og 20 % for det overskytende. Enhetstillegget er kr. 4,50 pr. pakning.</article><article class="legalP" data-absoluteaddress="/ledd/6/" id="ledd-6">For uregistrerte spesialpreparater er tillegget 25 % og enhetstillegget kr. 25,- pr. pakning.</article> <article class="defaultP" margin-top="true">§ 9, første ledd skal lyde:</article><article class="legalP" data-absoluteaddress="/ledd/7/" id="ledd-7">Pris til forbruker for sammensatte varer som tilvirkes ved produksjonsapotek, fastsettes på grunnlag av prisen pr. pakning levert fra Norsk Medisinaldepot, uten frakttillegg o.l. Prisen utregnes som for registrerte spesialpreparater, jfr. § 7, men enhetstillegget skal være kr. 2,50 pr. pakning.</article> <article class="defaultP" margin-top="true">§ 18 skal lyde:</article><article class="legalP" data-absoluteaddress="/ledd/8/" id="ledd-8">Som godtgjørelse for ekspedisjon av et legemiddel m.v. etter resept eller annen rekvisisjon, regnes pr. pakning kr. 2,70. Denne godtgjørelsen kan ikke regnes ved ekspedisjon av:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/8/punkt/1/" id="ledd-8-punkt-1"><span class="data-originalId">1.</span><article class="legalP" data-absoluteaddress="/ledd/8/punkt/1/ledd/1/" id="ledd-8-punkt-1-ledd-1">Registrerte farmasøytiske spesialpreparater som kan leveres i håndkjøp.</article></article></li><li data-li-identifier="2." data-name="2."><article class="listArticle" data-absoluteaddress="/ledd/8/punkt/2/" id="ledd-8-punkt-2"><span class="data-originalId">2.</span><article class="legalP" data-absoluteaddress="/ledd/8/punkt/2/ledd/1/" id="ledd-8-punkt-2-ledd-1">Pakninger av andre legemidler som kan leveres i håndkjøp og som er tatt opp i godkjente takstbøker.</article></article></li><li data-li-identifier="3." data-name="3."><article class="listArticle" data-absoluteaddress="/ledd/8/punkt/3/" id="ledd-8-punkt-3"><span class="data-originalId">3.</span><article class="legalP" data-absoluteaddress="/ledd/8/punkt/3/ledd/1/" id="ledd-8-punkt-3-ledd-1">Droger og kjemikalier som kan leveres i håndkjøp og som videreselges i samme mengde og emballasje som varen er mottatt i fra Norsk Medisinaldepot.</article></article></li></ul></article> <article class="defaultP" margin-top="true">§ 19 skal lyde:</article><article class="legalP" data-absoluteaddress="/ledd/9/" id="ledd-9">Ved salg som apotekene skal svare merverdiavgift av til statskassen, kan de priser som følger av §§ 7-18 forhøyes med det beløp som avgiften til enhver tid utgjør.</article> <article class="defaultP" margin-top="true">Nåværende § 18 blir § 20.</article> <article class="defaultP" margin-top="true">Nåværende §§ 21 og 22 oppheves.</article> <article class="defaultP" margin-top="true">Nåværende §§ 23-26 blir §§ 21-24.</article><article class="legalP" data-absoluteaddress="/ledd/10/" id="ledd-10">Endringen trer i kraft 1. september 1992.</article></main></body></html>