<!DOCTYPE html><html lang="no"><head><title>Lov om endringer i midlertidig lov av 10. juni 1988 nr. 48 om avvikling av institusjoner og kontrakter om privatpleie under det fylkeskommunale helsevern for psykisk utviklingshemmede.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:47</dd><dt class="legacyID">Datokode</dt><dd class="legacyID">LOV-1992-09-18-105</dd><dt class="dokid">DokumentID</dt><dd class="dokid">LTI/lov/1992-09-18-105</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 18</dd><dt class="dateInForce">I kraft fra</dt><dd class="dateInForce">1992-09-18</dd><dt class="changesToDocuments">Endrer</dt><dd class="changesToDocuments"><ul><li>lov/1988-06-10-48</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-10-01</dd><dt class="titleShort">Korttittel</dt><dd class="titleShort">Endringslov til HVPU-loven</dd><dt class="title">Tittel</dt><dd class="title">Lov om endringer i midlertidig lov av 10. juni 1988 nr. 48 om avvikling av institusjoner og kontrakter om privatpleie under det fylkeskommunale helsevern for psykisk utviklingshemmede.</dd><dt class="miscInformation">Annet om dokumentet</dt><dd class="miscInformation">Ot.prp.nr.59 (1991–1992), Innst.O.nr.68 (1991–1992), Besl.O.nr.92 (1991–1992). Odels- og Lagtingsvedtak hhv. 2. og 11. juni 1992. Fremmet av Sosialdepartementet.</dd><dt class="refid">RefID</dt><dd class="refid">lov/1992-09-18-105</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i midlertidig lov av 10. juni 1988 nr. 48 om avvikling av institusjoner og kontrakter om privatpleie under det fylkeskommunale helsevern for psykisk utviklingshemmede.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1992-09-18-105" id="dokument"><h1>Lov om endringer i midlertidig lov av 10. juni 1988 nr. 48 om avvikling av institusjoner og kontrakter om privatpleie under det fylkeskommunale helsevern for psykisk utviklingshemmede.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1992-09-18-105/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I midlertidig lov av 10. juni 1988 nr. 48 om avvikling av institusjoner og kontrakter om privatpleie under det fylkeskommunale helsevern for psykisk utviklingshemmede gjøres følgende endringer:</article> <article class="defaultP" margin-top="true">§ 10 <i>(Valg av tilflyttingskommune)</i> skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Personer som skal utskrives av institusjon eller privatpleie som den 1. juli 1988 hørte under det fylkeskommunale helsevern for psykisk utviklingshemmede, kan fremme søknad overfor en annen kommune enn bostedskommunen om hjelp til å etablere seg der med nødvendige hjelpetiltak fra vedkommende kommune.</article> <article class="defaultP" margin-top="true">§ 10 A (ny) skal lyde:<p class="leddfortsettelse"><i>(Rett til å kreve vedtak om det totale bolig- og tjenestetilbudet.)</i></p></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Personer som er i privatpleie eller i institusjon som den 1. juli 1988 hørte under det fylkeskommunale helsevern for psykisk utviklingshemmede og som skal bli boende, kan kreve at kommunen treffer vedtak om hvilket totalt bolig- og tjenestetilbud som kommunen vil stille til rådighet for vedkommende. Slikt krav kan også fremmes av en representant for beboeren. Hvem som kan opptre som representant i denne sammenhengen reguleres nærmere i forskrift gitt av departementet.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Krav etter første ledd kan fremmes uansett hvilken driftsform den tidligere institusjon har fått. Det samme gjelder dersom institusjonen er omdannet til vanlige boliger.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Etter begjæring fra person som nevnt i første ledd kan fylkesmannen beslutte at kommunen skal treffe slike vedtak som nevnt i første ledd innen en nærmere fastsatt frist.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Krav om vedtak som gjelder det totale bolig- og tjenestetilbud etter denne bestemmelse kan bare fremsettes en gang.</article> <article class="defaultP" margin-top="true">§ 11 <i>(Klage på utskriving av institusjon m.v. og omgjøring av vedtak uten klage)</i> skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Alle som er i institusjon eller privatpleie som den 1. juli 1988 hørte under det fylkeskommunale helsevern for psykisk utviklingshemmede kan klage til fylkesmannen på:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1">Vedtak om utskriving fra forpleiningssted som nevnt.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1">Vedtak om overføring fra et forpleiningssted som nevnt til et annet slikt forpleiningssted.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/7/punkt/3/" id="kapittel-1-ledd-7-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/7/punkt/3/ledd/1/" id="kapittel-1-ledd-7-punkt-3-ledd-1">Vedtak om bolig- og tjenestetilbud som nevnt i § 10 A.</article></article></li></ul></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Slik klage kan fremsettes uansett hvilken driftsform den tidligere institusjon har fått. Det samme gjelder dersom institusjonen er omdannet til vanlige boliger.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Departementet gir forskrift om klage over vedtak som nevnt i første ledd og om klageinstansens adgang og rett til å omgjøre vedtak uten at det foreligger klage. Fylkesmannen kan overprøve alle vedtak etter § 10 A uansett om disse ordinært hører under andre klageinstanser eller ikke kan påklages etter gjeldende regler.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Avslag på søknad som nevnt i § 10 kan påklages til fylkesmannen. Fylkesmannen kan pålegge kommunen å yte den nødvendige hjelp som vedkommendes nye bostedskommune, dersom ønsket om å bosette seg der er vel begrunnet.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1992-09-18-105/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft straks.</article></section></main></body></html>