<!DOCTYPE html><html lang="no"><head><title>Forskrift om boligspareordning for ungdom.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:07</dd><dt class="legacyID">Datokode</dt><dd class="legacyID">FOR-1992-04-10-297</dd><dt class="dokid">DokumentID</dt><dd class="dokid">LTI/forskrift/1992-04-10-297</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 8</dd><dt class="dateInForce">I kraft fra</dt><dd class="dateInForce">1992-04-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§44</li></ul></dd><dt class="dateOfPublication">Kunngjort</dt><dd class="dateOfPublication">1992-05-20</dd><dt class="title">Tittel</dt><dd class="title">Forskrift om boligspareordning for ungdom.</dd><dt class="refid">RefID</dt><dd class="refid">forskrift/1992-04-10-297</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om boligspareordning for ungdom.<ul class="tocSubUl"><li>I<ul class="tocSubUl"><li>§ 1. Vilkår for opprettelse av konto</li><li>§ 2. Sparebeløp</li><li>§ 3. Beregning av skattefradrag</li><li>§ 4. Anvendelse av sparemidler</li><li>§ 5. Kontraktbrudd</li><li>§ 6. Rett til boliglån</li><li>§ 7. Opplysninger fra spareinstitusjonen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1992-04-10-297" id="dokument"><h1>Forskrift om boligspareordning for ungdom.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 10. april 1992 i medhold av lov 18. august 1911 nr. 8 om skatt av formue og inntekt (skatteloven) § 44 ellevte ledd.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1992-04-10-297/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1992-04-10-297/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for opprettelse av konto</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Skattyter kan til og med det inntektsåret han fyller 33 år, opprette boligsparekonto for ungdom (BSU-konto) i innenlandsk bank, samvirkelag eller fast organisert innenlandsk spareforening.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Skattyter kan bare ha en slik konto, og kan ikke ha benyttet seg av ordningen tidligere, unntatt i tilfeller som nevnt i § 5 annet ledd c og d.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Ektefeller må i tilfelle opprette hver sin sparekonto.</article></article><article class="legalArticle" data-lovdata-URL="LTI/forskrift/1992-04-10-297/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Sparebeløp</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Skattyter kan innbetale sparebeløp på kontoen til og med det året han fyller 33 år.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Innbetalt sparebeløp kan ikke overstige kr 10.000 pr. inntektsår. Samlet innbetalt sparebeløp på kontoen kan ikke overstige kr 60.000.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">En ektefelle som overtar den andre ektefellens konto, jf. § 5, annet ledd b eller c, kan ikke fortsette sparingen på egen konto hvis summen av innbetalt sparebeløp på egen og overtatt konto overstiger kr 60.000.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Påløpte renter regnes ikke som innbetalt sparebeløp og regnes ikke med i beløpsgrensene foran. Det kan ikke innbetales nye sparebeløp etter at skattyter anvender sparemidler (jf. § 4) eller bryter kontrakten (jf. § 5).</article></article><article class="legalArticle" data-lovdata-URL="LTI/forskrift/1992-04-10-297/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av skattefradrag</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Fradrag i skatten gis med 20 pst. av innbetalt sparebeløp i inntektsåret innenfor de grenser som følger av § 2.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Overstiger fradrag etter første ledd skatt eller trygdeavgift for vedkommende inntektsår, kommer ikke det overskytende til fradrag i et senere inntektsår.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">For ektefeller som lignes under ett for begges samlede inntekt, jf. skatteloven § 16 første ledd, og hvor skatten fordeles etter § 16 niende ledd, gis fradrag først i den skatt som fordel på den av ektefellene som har inngått kontrakten. Overstigende beløp kommer til fradrag i skatt fordelt på den andre ektefellen. Tilsvarende gjelder ektefeller hvor inntekten lignes særskilt etter skatteloven § 16 fjerde ledd.</article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">Fradrag i skatt for barn som lignes under ett med foreldrene, jf. skatteloven § 16 syvende ledd, gis bare i skatt utlignet på inntekt som lignes særskilt.</article><article class="legalP" data-absoluteaddress="/kapittel/1/paragraf/3/ledd/5/" id="kapittel-1-paragraf-3-ledd-5">Det gis ikke fradrag i skatten fra og med det inntektsåret skattyter anvender sparemidler (jf. § 4) eller bryter kontrakten (jf. § 5).</article></article><article class="legalArticle" data-lovdata-URL="LTI/forskrift/1992-04-10-297/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Anvendelse av sparemidler</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Sparebeløp som nevnt i § 2 må anvendes til å dekke utgifter til erverv av ny fast bolig. Det samme gjelder renter på slike innskudd påløpt fram til og med det inntektsåret skattyteren fyller 33 år. Uttak kan fordeles over flere inntektsår.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Ny fast bolig er bolig som er ervervet og tilflyttet etter at avtale om sparing ble inngått. Det samme gjelder bolig som er tilflyttet før dette tidspunktet, men hvor skattyter senere får eiendomsretten til boligen, enten ved omdannelse til eierseksjon eller ved kjøp av leiet bolig.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Bolig ervervet til eget bruk regnes som ny fast bolig selv om skattyter på grunn av sitt arbeid eller av helsemessige eller lignende grunner som han ikke kjente eller burde kjenne på ervervstidspunktet, er forhindret fra å bruke boligen, jf. skatteloven § 43 nr. 2 fjerde punktum.</article><article class="legalP" data-absoluteaddress="/kapittel/1/paragraf/4/ledd/4/" id="kapittel-1-paragraf-4-ledd-4">Som utgift til erverv av bolig regnes også kjøpesum for nødvendig tomt, og utbetaling på nødvendig aksje, andel eller obligasjon. Påkostning anses ikke som utgift til erverv av bolig.</article><article class="legalP" data-absoluteaddress="/kapittel/1/paragraf/4/ledd/5/" id="kapittel-1-paragraf-4-ledd-5">Som utgift til erverv av ny fast bolig regnes også betaling av renter og avdrag på lån til bolig eller nødvendig aksje, andel eller obligasjon o.l.</article></article><article class="legalArticle" data-lovdata-URL="LTI/forskrift/1992-04-10-297/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kontraktbrudd</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Vilkårene for boligsparingen anses brutt<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/5/ledd/1/punkt/1/" id="kapittel-1-paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/5/ledd/1/punkt/1/ledd/1/" id="kapittel-1-paragraf-5-ledd-1-punkt-1-ledd-1">ved uttak av innbetalt sparebeløp eller renter påløpt fram til og med det året skattyter fyller 33 år, til annet formål enn det som følger av § 4,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/5/ledd/1/punkt/2/" id="kapittel-1-paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/5/ledd/1/punkt/2/ledd/1/" id="kapittel-1-paragraf-5-ledd-1-punkt-2-ledd-1">ved skattyters død,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/5/ledd/1/punkt/3/" id="kapittel-1-paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/5/ledd/1/punkt/3/ledd/1/" id="kapittel-1-paragraf-5-ledd-1-punkt-3-ledd-1">ved overdragelse,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/5/ledd/1/punkt/4/" id="kapittel-1-paragraf-5-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/5/ledd/1/punkt/4/ledd/1/" id="kapittel-1-paragraf-5-ledd-1-punkt-4-ledd-1">ved frivillig sikkerhetsstillelse,</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/paragraf/5/ledd/1/punkt/5/" id="kapittel-1-paragraf-5-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/paragraf/5/ledd/1/punkt/5/ledd/1/" id="kapittel-1-paragraf-5-ledd-1-punkt-5-ledd-1">for den del av sparebeløpet som overstiger boligens kostpris m.v. ved erverv av bolig. I slike tilfeller anses først innbetalt sparebeløp anvendt til erverv av bolig, dernest akkumulerte renter.</article></article></li></ul></article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Vilkårene for boligsparing anses ikke brutt<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/5/ledd/2/punkt/1/" id="kapittel-1-paragraf-5-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/5/ledd/2/punkt/1/ledd/1/" id="kapittel-1-paragraf-5-ledd-2-punkt-1-ledd-1">ved uttak av årets innbetalte sparebeløp før 31. desember i inntektsåret,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/5/ledd/2/punkt/2/" id="kapittel-1-paragraf-5-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/5/ledd/2/punkt/2/ledd/1/" id="kapittel-1-paragraf-5-ledd-2-punkt-2-ledd-1">ved uttak av renter som påløper etter det inntektsåret skattyter fyller 33 år,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/5/ledd/2/punkt/3/" id="kapittel-1-paragraf-5-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/5/ledd/2/punkt/3/ledd/1/" id="kapittel-1-paragraf-5-ledd-2-punkt-3-ledd-1">hvis gjenlevende ektefelle overtar kontrakten,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/5/ledd/2/punkt/4/" id="kapittel-1-paragraf-5-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/5/ledd/2/punkt/4/ledd/1/" id="kapittel-1-paragraf-5-ledd-2-punkt-4-ledd-1">ved overdragelse av hele sparebeløpet til ektefelle ved separasjon eller skilsmisse,</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/paragraf/5/ledd/2/punkt/5/" id="kapittel-1-paragraf-5-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/1/paragraf/5/ledd/2/punkt/5/ledd/1/" id="kapittel-1-paragraf-5-ledd-2-punkt-5-ledd-1">hvis skattyter går konkurs og midlene anvendes til dekning av kreditorene.</article></article></li></ul></article></article><article class="legalArticle" data-lovdata-URL="LTI/forskrift/1992-04-10-297/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Rett til boliglån</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Forretningsbanker, sparebanker og Postsparebanken er ved opprettelse av boligsparekonto forpliktet til å tilby spareren boliglån i tilknytning til boligspareordningen.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Banken skal tilby spareren førsteprioritets pantelån til bolig, begrenset oppad til 4 ganger det innestående beløp på boligsparekontoen (sparebeløp inklusiv opparbeidede renter). Det pliktige lånebeløpet er begrenset til å ligge innenfor 80 prosent av det laveste av boligens kjøpesum og lånetakst. Vilkårene på boliglånet skal følge de rente- og avdragsbetingelser som banken til enhver tid ellers tilbyr for lån med tilsvarende sikkerhet.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Utlånsforpliktelsen inntrer når spareren ønsker å anvende det oppsparte beløp på boligsparekontoen til erverv av egen bolig. Det stilles ikke krav om at spareren etablerer seg for første gang i egen bolig.</article><article class="legalP" data-absoluteaddress="/kapittel/1/paragraf/6/ledd/4/" id="kapittel-1-paragraf-6-ledd-4">Bankens plikt til å tilby førsteprioritets pantelån til bolig bortfaller dersom spareren bryter boligsparekontrakten, eller spareren på annen måte misligholder sine løpende betalingsforpliktelser overfor banken eller annen finansinstitusjon. Spareren plikter, når lån skal opptas, å gi nødvendige opplysninger om sin økonomi. Bankens utlånsplikt bortfaller dersom spareren ikke kan dokumentere økonomisk evne til å betale renter og avdrag på lånet.</article><article class="legalP" data-absoluteaddress="/kapittel/1/paragraf/6/ledd/5/" id="kapittel-1-paragraf-6-ledd-5">Ved overføring av boligsparekonto til annen bank plikter den nye banken å tilby lån under de forutsetninger som nevnt i bestemmelsen her. Ved overføring av boligsparekonto til spareinstitusjon som ikke er forpliktet til å tilby lån, bortfaller utlånsforpliktelsen.</article></article><article class="legalArticle" data-lovdata-URL="LTI/forskrift/1992-04-10-297/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Opplysninger fra spareinstitusjonen</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Skattedirektoratet fastsetter nærmere regler om hvilke opplysninger spareinstitusjonen skal gi og på hvilken måte opplysningene gis.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1992-04-10-297/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft straks og med virkning fra og med inntektsåret 1992.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Bolig som er ervervet i første halvår 1992, anses i forhold til § 4 annet ledd ervervet etter kontraktsinngåelsen dersom kontrakt om boligsparing for ungdom opprettes innen 30. juni 1992.</article></section></main></body></html>