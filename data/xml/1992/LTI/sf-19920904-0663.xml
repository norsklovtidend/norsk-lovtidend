<!DOCTYPE html><html lang="no"><head><title>Forskrift om samordning av enkepensjon fra tjenestepensjonsordning med tilleggspensjon fra folketrygden når enkepensjonen ikke skal reduseres på grunn av enkens egen inntekt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:11</dd><dt class="legacyID">Datokode</dt><dd class="legacyID">FOR-1992-09-04-663</dd><dt class="dokid">DokumentID</dt><dd class="dokid">LTI/forskrift/1992-09-04-663</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 18</dd><dt class="dateInForce">I kraft fra</dt><dd class="dateInForce">1992-09-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1957-07-06-26/§23</li></ul></dd><dt class="dateOfPublication">Kunngjort</dt><dd class="dateOfPublication">1992-10-01</dd><dt class="title">Tittel</dt><dd class="title">Forskrift om samordning av enkepensjon fra tjenestepensjonsordning med tilleggspensjon fra folketrygden når enkepensjonen ikke skal reduseres på grunn av enkens egen inntekt.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 4. september 1992 med hjemmel i lov 6. juli 1957 nr. 26 om samordning av pensjons- og trygdeytelser (samordningsloven) § 23 nr. 2 fjerde ledd.</dd><dt class="refid">RefID</dt><dd class="refid">forskrift/1992-09-04-663</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om samordning av enkepensjon fra tjenestepensjonsordning med tilleggspensjon fra folketrygden når enkepensjonen ikke skal reduseres på grunn av enkens egen inntekt.<ul class="tocSubUl"><li>§ 1. Anvendelsesområde</li><li>§ 2. Formål</li><li>§ 3. Beregnet poengtall</li><li>§ 4. Beregning av fradrag</li><li>§ 5. Etterbetaling</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1992-09-04-663" id="dokument"><h1>Forskrift om samordning av enkepensjon fra tjenestepensjonsordning med tilleggspensjon fra folketrygden når enkepensjonen ikke skal reduseres på grunn av enkens egen inntekt.</h1><article class="legalArticle" data-lovdata-URL="LTI/forskrift/1992-09-04-663/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder fastsettelse av samordningsfradrag i enkepensjon fra tjenestepensjonsordning for tilleggspensjon fra folketrygden når enkepensjonen etter reglene i tjenestepensjonsordningen ikke skal reduseres på grunn av enkens egen ervervsinntekt (Se lov 28. juli 1949 nr. 26 om Statens pensjonskasse §§ 32 og 34a).</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften her går innenfor sitt anvendelsesområde foran forskrift fastsatt av Sosialdepartementet 20. desember 1989 nr. 1268 med hjemmel i samordningslovens § 23 nr. 3.</article></article><article class="legalArticle" data-lovdata-URL="LTI/forskrift/1992-09-04-663/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften har som formål å sikre at enke med pensjon som går inn under anvendelsesområdet, jf § 1, i sin helhet får tilleggspensjon fra folketrygden som enken har opptjent, som en fridel som holdes utenfor samordning av enkepensjonen, jf lovens § 23 nr. 2 fjerde ledd.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fridelen i første ledd ovenfor skal komme i tillegg til den del av tilleggspensjonen det ikke skal gjøres fradrag for etter anvendelse av de øvrige bestemmelser gitt i eller i medhold av lovens § 23.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Formålet oppnås ved at det beregnes fradrag for tilleggspensjon etter bestemmelsene i forskriften her.</article></article><article class="legalArticle" data-lovdata-URL="LTI/forskrift/1992-09-04-663/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregnet poengtall</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Samordningslovens § 23 nr. 2 første ledd med Sosialdepartementets forskrift av 23. desember 1991 nr. 895 med hjemmel i lovens § 23 nr. 3 gjelder tilsvarende, jf § 4 nedenfor.</article></article><article class="legalArticle" data-lovdata-URL="LTI/forskrift/1992-09-04-663/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av fradrag</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fullt fradrag for tilleggspensjon fra folketrygden settes lik differansen mellom:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">en antatt tilleggspensjon fra folketrygden, fastsatt til 55 pst av summen av de tilleggspensjoner hver av ektefellene har opptjent, der poengtallet for den avdøde er fastsatt i henhold til lovens § 23 nr. 2 første ledd, og</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">den tilleggspensjon enken har opptjent.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Når tilleggspensjonen fastsatt under b) er større enn eller lik tilleggspensjonen under a), gjøres ikke fradrag.</article></article><article class="legalArticle" data-lovdata-URL="LTI/forskrift/1992-09-04-663/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Etterbetaling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det skal foretas etterbetaling av et beløp beregnet på grunnlag av de reduserte samordningsfradrag ved anvendelse av bestemmelsene i forskriften her og den periode den enkelte reduksjon gjelder for. Ved beregningene skal størrelsen av grunnbeløpet i folketrygden pr 1. mai 1992 legges til grunn slik at etterbetalingsbeløpet ikke blir redusert i forhold til et synkende grunnbeløp.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Etterbetaling gis for tidsrom fra og med 1. oktober 1976.</article></article><article class="legalArticle" data-lovdata-URL="LTI/forskrift/1992-09-04-663/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks.</article></article></main></body></html>