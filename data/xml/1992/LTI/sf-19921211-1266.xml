<!DOCTYPE html><html lang="no"><head><title>Vedtekter for Norsk Tipping AS.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:38</dd><dt class="legacyID">Datokode</dt><dd class="legacyID">FOR-1992-12-11-1266</dd><dt class="dokid">DokumentID</dt><dd class="dokid">LTI/forskrift/1992-12-11-1266</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 13</dd><dt class="dateInForce">I kraft fra</dt><dd class="dateInForce">1993-09-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-08-28-103/§3</li></ul></dd><dt class="dateOfPublication">Kunngjort</dt><dd class="dateOfPublication">1993-08-20</dd><dt class="title">Tittel</dt><dd class="title">Vedtekter for Norsk Tipping AS.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 11. desember 1992 med hjemmel i lov av 28. august 1992 nr. 103 om pengespill m.v. § 3 tredje ledd. Fremmet av Kulturdepartementet.</dd><dt class="refid">RefID</dt><dd class="refid">forskrift/1992-12-11-1266</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtekter for Norsk Tipping AS.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1992-12-11-1266" id="dokument"><h1>Vedtekter for Norsk Tipping AS.</h1><article class="legalArticle" data-lovdata-URL="LTI/forskrift/1992-12-11-1266/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Selskapets navn er Norsk Tipping AS.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Selskapet opprettes fra 1. januar 1993, jf. kgl.res. av 11. desember 1992 nr. 1051 om opprettelse av selskapet.</article></article><article class="legalArticle" data-lovdata-URL="LTI/forskrift/1992-12-11-1266/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Selskapet har sitt forretningskontor i Hamar.</article></article><article class="legalArticle" data-lovdata-URL="LTI/forskrift/1992-12-11-1266/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Selskapets styre skal ha minst fem medlemmer med varamedlemmer.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ansattes medlemmer i styret oppnevnes med personlige varamedlemmer. Varamedlemmer for øvrige medlemmer innkalles ved forfall i den rekkefølge de er oppnevnt.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Dersom et medlem hvor personlig varamedlem ikke er oppnevnt, trer ut av styret i løpet av funksjonstiden, rykker første varamedlem opp som medlem av styret for den resterende del av den uttredendes funksjonstid. Varamedlemmene rykker opp i den rekkefølge de er oppnevnt.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Styret er vedtaksført når mer enn halvdelen av samtlige styremedlemmer er til stede. Som styrets vedtak gjelder det som flertallet av de møtende har stemt for, eller ved stemmelikhet det som møtelederen har stemt for. De som stemmer for et vedtak må likevel alltid utgjøre mer enn en tredjedel av samtlige styremedlemmer.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Ved valg eller tilsetting anses den valgt eller tilsatt som får flest stemmer. Det skal foretas ny avstemning dersom ingen ved første avstemning får flertall av de stemmer som er avgitt. Står stemmene likt ved valg av møteleder, avgjøres valget ved loddtrekning. I andre tilfeller gjelder det som lederen har stemt for. Styret kan før den nye avstemning vedta at det bare skal stemmes på to eller flere av dem som i den første avstemning har fått høyeste stemmetall.</article></article><article class="legalArticle" data-lovdata-URL="LTI/forskrift/1992-12-11-1266/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Selskapet blir forpliktet ved underskrift av to styremedlemmer i fellesskap.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Selskapets daglige drift blir ledet av administrerende direktør.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Administrerende direktør har selskapets prokura. Styret kan gi prokura til andre tilsatte, men bare slik at prokura tegnes av to i fellesskap (fellesprokura).</article></article><article class="legalArticle" data-lovdata-URL="LTI/forskrift/1992-12-11-1266/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Kulturdepartementet fastsetter selskapets årsregnskap etter forslag fra styret og godkjenner styrets årsmelding.</article></article></main></body></html>