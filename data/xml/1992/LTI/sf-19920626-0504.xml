<!DOCTYPE html><html lang="no"><head><title>Forskrift om endring av forskrift om beregning av ansvarlig kapital for finansinstitusjoner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:14</dd><dt class="legacyID">Datokode</dt><dd class="legacyID">FOR-1992-06-26-504</dd><dt class="dokid">DokumentID</dt><dd class="dokid">LTI/forskrift/1992-06-26-504</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 15</dd><dt class="dateInForce">I kraft fra</dt><dd class="dateInForce">1992-06-26</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-06-01-435</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-40/§2</li><li>lov/1988-06-10-40/§3</li><li>lov/1988-06-10-40/§4</li><li>lov/1988-06-10-40/§5</li><li>lov/1988-06-10-40/§6</li><li>lov/1988-06-10-40/§7</li><li>lov/1988-06-10-40/§8</li><li>lov/1988-06-10-40/§9</li><li>lov/1961-05-24-2/§21</li><li>lov/1988-06-10-39/§25</li><li>lov/1956-12-07-1/§7-3</li></ul></dd><dt class="dateOfPublication">Kunngjort</dt><dd class="dateOfPublication">1992-07-31</dd><dt class="title">Tittel</dt><dd class="title">Forskrift om endring av forskrift om beregning av ansvarlig kapital for finansinstitusjoner.</dd><dt class="refid">RefID</dt><dd class="refid">forskrift/1992-06-26-504</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om beregning av ansvarlig kapital for finansinstitusjoner.<ul class="tocSubUl"><li>I.<ul class="tocSubUl"><li>§ 2. Ansvarlig kapital</li></ul></li><li>II.<ul class="tocSubUl"><li>§ 5. Generelle reserveavsetninger</li></ul></li><li>III.</li><li>IV.<ul class="tocSubUl"><li>§ 8. Begrensninger</li></ul></li><li>V.</li><li>VI.</li><li>VII.</li><li>VIII. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1992-06-26-504" id="dokument"><h1>Forskrift om endring av forskrift om beregning av ansvarlig kapital for finansinstitusjoner.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 26. juni 1992 med hjemmel i lov 10. juni 1988 nr. 40 om finansieringsvirksomhet og finansinstitusjoner §§ 2-9 annet ledd og 3-17, lov 24. mai 1961 nr. 2 om forretningsbanker § 21, lov 24. mai 1961 nr. 1 om sparebanker § 25, lov 10. juni 1988 nr. 39 om forsikringsvirksomhet § 7-3 og lov 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel mv. § 4, jf. § 1 annet ledd.</article><article class="legalP" data-absoluteaddress="/ledd/2/" id="ledd-2">I forskrift av 1. juni 1990 nr. 435 om beregning av ansvarlig kapital for finansinstitusjoner gjøres følgende endringer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1992-06-26-504/KAPITTEL_1" data-partID="k1"><h2 data-text-align="center">I.</h2><article class="defaultP">§ 2 skal lyde:</article><article class="futureLegalArticle" data-name="§2" data-partID="§2" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Ansvarlig kapital</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Den ansvarlige kapital består av kjernekapital (§ 3) og tilleggskapital (§ 4), samt generelle reserveavsetninger (§ 5). Ved beregningen gjelder fradrag og begrensninger i henhold til §§ 6-8.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1992-06-26-504/KAPITTEL_2" data-partID="k2"><h2 data-text-align="center">II.</h2><article class="defaultP">§ 5 skal lyde:</article><article class="futureLegalArticle" data-name="§5" data-partID="§5" data-absoluteaddress="/kapittel/2/foreslåttparagraf/1/" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Generelle reserveavsetninger</span></span><article class="legalP" data-absoluteaddress="/kapittel/2/foreslåttparagraf/1/ledd/1/" id="kapittel-2-foreslåttparagraf-1-ledd-1">Generelle reserveavsetninger er avsetninger til dekning av framtidige tap på utlån, garantier mv. som vil kunne oppstå på grunn av forhold som kan inntre etter balansedagen (dvs. avsetninger ut over spesifiserte og uspesifiserte tapsavsetninger).</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1992-06-26-504/KAPITTEL_3" data-partID="k3"><h2 data-text-align="center">III.</h2><article class="defaultP">§ 7 bokstav g oppheves.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1992-06-26-504/KAPITTEL_4" data-partID="k4"><h2 data-text-align="center">IV.</h2><article class="defaultP">§ 8 skal lyde:</article><article class="futureLegalArticle" data-name="§8" data-partID="§8" data-absoluteaddress="/kapittel/4/foreslåttparagraf/1/" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Begrensninger</span></span><ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/4/foreslåttparagraf/1/punkt/1/" id="kapittel-4-foreslåttparagraf-1-punkt-1"><span class="data-originalId">a.</span><article class="legalP" data-absoluteaddress="/kapittel/4/foreslåttparagraf/1/punkt/1/ledd/1/" id="kapittel-4-foreslåttparagraf-1-punkt-1-ledd-1">Summen av de poster som inngår i tilleggskapitalen kan ikke utgjøre mer enn 100 pst. av summen av kjernekapitalen og de generelle reserveavsetningene.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/4/foreslåttparagraf/1/punkt/2/" id="kapittel-4-foreslåttparagraf-1-punkt-2"><span class="data-originalId">b.</span><article class="legalP" data-absoluteaddress="/kapittel/4/foreslåttparagraf/1/punkt/2/ledd/1/" id="kapittel-4-foreslåttparagraf-1-punkt-2-ledd-1">Ansvarlig lånekapital med fastsatt løpetid kan ikke tilsvare et høyere beløp enn tilsvarende 50 pst. av summen av kjernekapitalen og de generelle reserveavsetningene.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/4/foreslåttparagraf/1/punkt/3/" id="kapittel-4-foreslåttparagraf-1-punkt-3"><span class="data-originalId">c.</span><article class="legalP" data-absoluteaddress="/kapittel/4/foreslåttparagraf/1/punkt/3/ledd/1/" id="kapittel-4-foreslåttparagraf-1-punkt-3-ledd-1">For kredittforeninger skal summen av ansvarlig lånekapital med fastsatt løpetid og medlemmers tilleggsansvar ikke overstige 50 pst. av summen av kjernekapitalen og de generelle reserveavsetningene.</article></article></li><li data-li-identifier="d." data-name="d."><article class="listArticle" data-absoluteaddress="/kapittel/4/foreslåttparagraf/1/punkt/4/" id="kapittel-4-foreslåttparagraf-1-punkt-4"><span class="data-originalId">d.</span><article class="legalP" data-absoluteaddress="/kapittel/4/foreslåttparagraf/1/punkt/4/ledd/1/" id="kapittel-4-foreslåttparagraf-1-punkt-4-ledd-1">For gjensidige forsikringsselskaper som har avgrenset bransjekonsesjon og arbeider i et avgrenset geografisk område, gjelder de begrensninger på den ansvarlige lånekapitals andel av garantifondet som er gitt i konsesjonsvilkårene.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1992-06-26-504/KAPITTEL_5" data-partID="k5"><h2 data-text-align="center">V.</h2><article class="defaultP">§ 10 ny bokstav e skal lyde:<ul class="defaultList"><li data-li-identifier="e." data-name="e."><article class="listArticle" data-absoluteaddress="/kapittel/5/punkt/1/" id="kapittel-5-punkt-1"><span class="data-originalId">e.</span><article class="legalP" data-absoluteaddress="/kapittel/5/punkt/1/ledd/1/" id="kapittel-5-punkt-1-ledd-1">I perioden fram til og med 31. desember 1993 kan de uspesifiserte tapsavsetninger i sin helhet her regnes som generelle reserveavsetninger. I perioden 1. januar 1994 – 31. desember 1994 kan to tredjedeler av uspesifiserte tapsavsetninger her regnes som generelle reserveavsetninger. I perioden 1. januar 1995 – 31. desember 1995 kan en tredjedel av uspesifiserte tapsavsetninger her regnes som generelle reserveavsetninger.</article><article class="legalP" data-absoluteaddress="/kapittel/5/punkt/1/ledd/2/" id="kapittel-5-punkt-1-ledd-2">Bestemmelsene i første ledd gjelder ikke i forhold til § 8.</article><article class="legalP" data-absoluteaddress="/kapittel/5/punkt/1/ledd/3/" id="kapittel-5-punkt-1-ledd-3">Med uspesifiserte tapsavsetninger menes her avsetninger til dekning av tap som, på grunn av forhold som foreligger på balansedagen, må påregnes å inntreffe på engasjementer som ikke er identifisert og vurdert etter reglene om spesifiserte tapsavsetninger.</article></article></li></ul></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1992-06-26-504/KAPITTEL_6" data-partID="k6"><h2 data-text-align="center">VI.</h2><article class="defaultP">§ 3 nr. 11 skal lyde:<ul class="defaultList"><li data-li-identifier="11." data-name="11."><article class="listArticle" data-absoluteaddress="/kapittel/6/punkt/1/" id="kapittel-6-punkt-1"><span class="data-originalId">11.</span><article class="legalP" data-absoluteaddress="/kapittel/6/punkt/1/ledd/1/" id="kapittel-6-punkt-1-ledd-1">50 pst. av medlemsinnskudd i kredittforeninger som skal tilbakebetales, forutsatt at tilbakebetalingen ikke kan finne sted før lånet er nedbetalt og at medlemsinnskuddet ikke skal forrentes, samt at tilbakebetalingen ikke kan finne sted dersom det fastsatte krav til kapitaldekning som følger av lov eller forskrift ikke oppfylles, eller dersom tilbakebetalingen medfører at det ikke vil være oppfylt. Medlemsinnskudd skal videre fritt kunne nyttes til å dekke tap eller underskudd ved den løpende drift. Tilbakebetaling må videre ikke kunne finne sted før regnskapet for vedkommende år er oppgjort og godkjent i samsvar med god regnskapsskikk og forskrifter av Kredittilsynet når det gjelder avsetninger til og føring av tap.</article></article></li></ul></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1992-06-26-504/KAPITTEL_7" data-partID="k7"><h2 data-text-align="center">VII.</h2><article class="defaultP">§ 4 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/7/punkt/1/" id="kapittel-7-punkt-1"><span class="data-originalId">3.</span><article class="legalP" data-absoluteaddress="/kapittel/7/punkt/1/ledd/1/" id="kapittel-7-punkt-1-ledd-1">50 pst. av medlemsinnskudd i kredittforeninger som skal tilbakebetales, forutsatt at tilbakebetalingen ikke kan finne sted før lånet er nedbetalt og at medlemsinnskuddet ikke skal forrentes, samt at tilbakebetalingen ikke kan finne sted dersom det fastsatte krav til kapitaldekning som følger av lov eller forskrift ikke oppfylles, eller dersom tilbakebetalingen medfører at det ikke vil være oppfylt. Medlemsinnskudd skal videre fritt kunne nyttes til å dekke tap eller underskudd ved den løpende drift. Tilbakebetaling må videre ikke kunne finne sted før regnskapet for vedkommende år er oppgjort og godkjent i samsvar med god regnskapsskikk og forskrifter av Kredittilsynet når det gjelder avsetninger til og føring av tap.</article></article></li></ul></article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTI/forskrift/1992-06-26-504/KAPITTEL_8" data-partID="k8"><h2 data-text-align="center">VIII. Ikrafttreden</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Denne forskrift I-V trer i kraft straks.</article><article class="legalP" data-absoluteaddress="/kapittel/8/ledd/2/" id="kapittel-8-ledd-2">Denne forskrift VI-VII trer i kraft 1. januar 1993.</article></section></main></body></html>