<!DOCTYPE html><html lang="no"><head><title>Forskrift om innretning og føring av dagbøker på skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:34</dd><dt class="legacyID">Datokode</dt><dd class="legacyID">FOR-1992-09-15-693</dd><dt class="dokid">DokumentID</dt><dd class="dokid">LTI/forskrift/1992-09-15-693</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 20</dd><dt class="dateInForce">I kraft fra</dt><dd class="dateInForce">1992-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1968-07-01-7</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1893-07-20-1/§300</li><li>forskrift/1967-05-05-1</li></ul></dd><dt class="dateOfPublication">Kunngjort</dt><dd class="dateOfPublication">1992-10-29</dd><dt class="title">Tittel</dt><dd class="title">Forskrift om innretning og føring av dagbøker på skip.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 15. september 1992 med hjemmel i lov av 20. juli 1893 nr. 1 om Sjøfarten § 300, jfr. Kronprinsreg.res. av 5. mai 1967.</dd><dt class="refid">RefID</dt><dd class="refid">forskrift/1992-09-15-693</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innretning og føring av dagbøker på skip.</li></ul></dd></dl></header><main class="documentBody" data-lovdata-URL="LTI/forskrift/1992-09-15-693" id="dokument"><h1>Forskrift om innretning og føring av dagbøker på skip.</h1><article class="legalP" data-absoluteaddress="/ledd/1/" id="ledd-1">Forskriften gjelder for skip i utenriks fart og skip på 50 tonn og derover slik det framgår av de enkelte bestemmelser. Den gjelder også for fiske- og fangstfartøy slik det framgår av de enkelte bestemmelser i forskriftens kapittel IV.</article><article class="legalP" data-absoluteaddress="/ledd/2/" id="ledd-2">Formålet med forskriften er å samle alle bestemmelser om innretning og føring av dagbøker på skip i en forskrift. Forskriften som er utarbeidet etter en ny mal som Sjøfartsdirektoratet har tatt i bruk for nye forskrifter, inneholder derfor relativt få materielle endringer.</article><article class="legalP" data-absoluteaddress="/ledd/3/" id="ledd-3">Av de materielle endringer kan nevnes:</article><article class="legalP" data-absoluteaddress="/ledd/4/" id="ledd-4">Forskrift av 1. juli 1968 nr. 7 om føring av kompass- og radiopeilebok oppheves. Opplysningene som føres i denne dagboken, skal i stedet føres i dekksdagboken.</article><article class="legalP" data-absoluteaddress="/ledd/5/" id="ledd-5">Dagbøkene skal føres på norsk eller engelsk slik det framgår av de enkelte paragrafer. På skip registrert i norsk internasjonalt skipsregister skal dagbøkene føres på engelsk.</article><article class="legalP" data-absoluteaddress="/ledd/6/" id="ledd-6">Dersom et skip blir solgt, skal eieren (selgeren) oppbevare dagbøkene i land.</article><article class="legalP" data-absoluteaddress="/ledd/7/" id="ledd-7">Overtredelse av forskriften kan straffes med bøter i henhold til Almindelig borgerlig Straffelov av 22. mai 1902 nr. 10 § 339 nr. 2, jfr. §§ 48a og 48b.</article><article class="legalP" data-absoluteaddress="/ledd/8/" id="ledd-8">Forskriften trer i kraft 1. november 1992.</article><article class="legalP" data-absoluteaddress="/ledd/9/" id="ledd-9">Fra samme tid oppheves følgende forskrifter:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/9/punkt/1/" id="ledd-9-punkt-1"><span class="data-originalId">-</span><article class="legalP" data-absoluteaddress="/ledd/9/punkt/1/ledd/1/" id="ledd-9-punkt-1-ledd-1">Forskrift av 1. juli 1968 nr. 7 om føring av kompass- og radiopeilebok,</article></article></li><li data-li-identifier="-" data-name="-"><article class="listArticle" data-absoluteaddress="/ledd/9/punkt/2/" id="ledd-9-punkt-2"><span class="data-originalId">-</span><article class="legalP" data-absoluteaddress="/ledd/9/punkt/2/ledd/1/" id="ledd-9-punkt-2-ledd-1">forskrift av 1. juli 1969 nr. 1 om innretning og føring av maskindagbok på motorskip og</article></article></li><li data-li-identifier="-" data-name="-"><article class="listArticle" data-absoluteaddress="/ledd/9/punkt/3/" id="ledd-9-punkt-3"><span class="data-originalId">-</span><article class="legalP" data-absoluteaddress="/ledd/9/punkt/3/ledd/1/" id="ledd-9-punkt-3-ledd-1">forskrift av 27. november 1979 nr. 2 om innretning og føring av dekksdagbok.</article></article></li></ul></article><article class="legalP" data-absoluteaddress="/ledd/10/" id="ledd-10">Forskriften vil bli inntatt i Skipskontrollens regler og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet, Ekspedisjonen, Postboks 8123 Dep., 0032 Oslo.</article></main></body></html>