<!DOCTYPE html><html lang="no"><head><title>Forskrift om oppnevnelse av og godtgjørelse til medhjelper under gjeldsforhandling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1992-12-04-885</dd><dt class="dokid">DokumentID</dt><dd class="dokid">LTI/forskrift/1992-12-04-885</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 24</dd><dt class="dateInForce">I kraft fra</dt><dd class="dateInForce">1993-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-07-17-99/§2-4</li></ul></dd><dt class="dateOfPublication">Kunngjort</dt><dd class="dateOfPublication">1992-12-23</dd><dt class="title">Tittel</dt><dd class="title">Forskrift om oppnevnelse av og godtgjørelse til medhjelper under gjeldsforhandling.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 4. desember 1992 med hjemmel i lov av 17. juli 1992 nr. 99 om frivillig og tvungen gjeldsordning for privatpersoner (gjeldsordningsloven) § 2-4. Fremmet av Barne- og familiedepartementet.</dd><dt class="refid">RefID</dt><dd class="refid">forskrift/1992-12-04-885</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppnevnelse av og godtgjørelse til medhjelper under gjeldsforhandling.<ul class="tocSubUl"><li>Kapittel 1. Oppnevnelse av medhjelper<ul class="tocSubUl"><li>§ 1-1. Oppnevnelse av medhjelper</li><li>§ 1-2. Hvem som kan oppnevnes som medhjelper</li></ul></li><li>Kapittel 2. Medhjelperens sikkerhetsstillelse<ul class="tocSubUl"><li>§ 2-1. Plikt til å stille sikkerhet</li><li>§ 2-2. Sikkerhetens form</li><li>§ 2-3. Hva sikkerheten dekker</li><li>§ 2-4. Størrelsen på sikkerheten</li><li>§ 2-5. Nærmere krav til sikkerheten</li></ul></li><li>Kapittel 3. Medhjelperens oppgaver og godtgjørelse<ul class="tocSubUl"><li>§ 3-1. Medhjelperoppdragets omfang</li><li>§ 3-2. Medhjelperens stilling under gjeldsforhandling</li><li>§ 3-3. Medhjelperens oppgaver under forberedelsen</li><li>§ 3-4. Medhjelperens oppgaver under gjeldsforhandlingen</li><li>§ 3-5. Medhjelperens oppgaver dersom frivillig gjeldsordning ikke kommer i stand</li><li>§ 3-6. Medhjelperens godtgjørelse</li></ul></li><li>Kapittel 4. Forskjellige bestemmelser<ul class="tocSubUl"><li>§ 4-1. Rapportering til tilsynsmyndighet</li></ul></li><li>Kapittel 5. Ikrafttredelse<ul class="tocSubUl"><li>§ 5-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1992-12-04-885" id="dokument"><h1>Forskrift om oppnevnelse av og godtgjørelse til medhjelper under gjeldsforhandling.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1992-12-04-885/KAPITTEL_1" data-partID="k1"><h2>Kapittel 1. Oppnevnelse av medhjelper</h2><article class="legalArticle" data-lovdata-URL="LTI/forskrift/1992-12-04-885/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Oppnevnelse av medhjelper</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Til å yte skyldneren veiledning som nevnt i gjeldsordningsloven § 2-2 og for øvrig bistå namsmannen, kan namsmannen oppnevne en medhjelper dersom det er nødvendig. Namsmannen kan omgjøre en oppnevnelse.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Om medhjelperens habilitet gjelder tvangsfullbyrdelsesloven § 2-10 første ledd første punktum jf § 2-5 første ledd, jf. gjeldsordningslovens § 7-5.</article></article><article class="legalArticle" data-lovdata-URL="LTI/forskrift/1992-12-04-885/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Hvem som kan oppnevnes som medhjelper</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Som medhjelper skal namsmannen oppnevne:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">advokat som utfører advokatvirksomhet i eget navn eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">statsautorisert revisor.</article></article></li></ul></article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Dersom det er praktiske problemer forbundet med å oppnevne medhjelper etter første ledd, kan namsmannen oppnevne en person med relevant erfaring som enten:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/ledd/2/punkt/1/" id="kapittel-1-paragraf-2-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/ledd/2/punkt/1/ledd/1/" id="kapittel-1-paragraf-2-ledd-2-punkt-1-ledd-1">driver rettshjelpsvirksomhet i medhold av domstolloven § 218 annet ledd nr. 1, eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/ledd/2/punkt/2/" id="kapittel-1-paragraf-2-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/ledd/2/punkt/2/ledd/1/" id="kapittel-1-paragraf-2-ledd-2-punkt-2-ledd-1">har fullført økonomisk utdannelse fra høyskole eller universitet normert til minst fire år, eller</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/2/ledd/2/punkt/3/" id="kapittel-1-paragraf-2-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/2/ledd/2/punkt/3/ledd/1/" id="kapittel-1-paragraf-2-ledd-2-punkt-3-ledd-1">har tilstrekkelig relevant erfaring på området, slik at det er utvilsomt at vedkommende vil være egnet.</article></article></li></ul></article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Medhjelper oppnevnt etter annet ledd må ha hederlig vandel og være økonomisk vederheftig. Namsmannen kan kreve at medhjelperen fremlegger politiattest.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1992-12-04-885/KAPITTEL_2" data-partID="k2"><h2>Kapittel 2. <i>Medhjelperens sikkerhetsstillelse</i></h2><article class="legalArticle" data-lovdata-URL="LTI/forskrift/1992-12-04-885/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Plikt til å stille sikkerhet</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Den som oppnevnes som medhjelper, skal stille sikkerhet etter reglene i dette kapittel.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">En medhjelper som har stilt sikkerhet i samsvar med bestemmelse i eller i medhold av annen lov som dekker ansvar som nevnt i § 2-3, plikter ikke å stille sikkerhet etter forskriften her.</article></article><article class="legalArticle" data-lovdata-URL="LTI/forskrift/1992-12-04-885/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Sikkerhetens form</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Sikkerheten stilles ved at det hos namsmannen deponeres en erklæring fra norsk skadeforsikringsforetak eller annet norsk foretak med rett til å drive finansieringsvirksomhet etter lov om finansieringsvirksomhet og finansinstitusjoner 10. juni 1988 nr. 40 § 1-4 (sikkerhetsstilleren) om at sikkerhetsstilleren påtar seg på vilkår som nevnt i forskriften her § 2-5 å innestå for oppfyllelse av medhjelperens ansvar som nevnt i § 2-3 innenfor rammen av et nærmere angitt beløp som oppfyller kravene i § 2-4.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Namsmannen kan nekte å godta erklæringen dersom det er tvil om den oppfyller kravene i første ledd.</article></article><article class="legalArticle" data-lovdata-URL="LTI/forskrift/1992-12-04-885/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Hva sikkerheten dekker</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Sikkerheten dekker erstatningsansvar som medhjelperen pådrar seg overfor skyldneren og fordringshaverne under utførelsen av det eller de medhjelperoppdrag sikkerheten gjelder for.</article></article><article class="legalArticle" data-lovdata-URL="LTI/forskrift/1992-12-04-885/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Størrelsen på sikkerheten</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Sikkerheten skal være på minst 50.000 kroner.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Dersom sikkerheten skal dekke flere medhjelperoppdrag som medhjelperen mottar fra samme namsmann, skal sikkerheten til enhver tid minst være lik 50.000 kroner pr. medhjelperoppdrag som medhjelperen har under behandling. Medhjelperen kan ikke gis nye oppdrag dersom det vil føre til at sikkerheten ikke oppfyller første punktum.</article><article class="legalP" data-absoluteaddress="/kapittel/2/paragraf/4/ledd/3/" id="kapittel-2-paragraf-4-ledd-3">Namsmannen kan i særlige tilfelle bestemme at sikkerheten skal være høyere enn bestemt i første ledd.</article></article><article class="legalArticle" data-lovdata-URL="LTI/forskrift/1992-12-04-885/§2-5" data-name="§2-5" data-partID="§2-5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Nærmere krav til sikkerheten</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Skadelidte kan kreve dekning direkte fra sikkerhetsstilleren uten først å rette krav mot medhjelperen.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Sikkerhetsstilleren kan ikke gjøre gjeldende andre innsigelser mot krav fra skadelidte enn de innsigelser medhjelperen selv har i forholdet til skadelidte.</article><article class="legalP" data-absoluteaddress="/kapittel/2/paragraf/5/ledd/3/" id="kapittel-2-paragraf-5-ledd-3">Oppsigelse av sikkerheten eller bortfall av sikkerheten på annen måte er ikke virksomt i forhold til skadelidte før en måned etter at namsmannen har mottatt melding om bortfallet.</article><article class="legalP" data-absoluteaddress="/kapittel/2/paragraf/5/ledd/4/" id="kapittel-2-paragraf-5-ledd-4">Sikkerhetsstilleren kan overfor skadelidte ikke påberope at det er foretatt utbetalinger under sikkerheten med mindre namsmannen er varslet om utbetalingen senest samtidig med at utbetalingen fant sted.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1992-12-04-885/KAPITTEL_3" data-partID="k3"><h2>Kapittel 3. Medhjelperens oppgaver og godtgjørelse</h2><article class="legalArticle" data-lovdata-URL="LTI/forskrift/1992-12-04-885/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Medhjelperoppdragets omfang</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Med mindre namsmannen ved oppnevnelsen eller senere har bestemt annet, skal medhjelperen utføre medhjelperoppdraget i samsvar med §§ 3-3 til 3-5. Medhjelperen skal utføre oppdraget slik at timebegrensningen i annet ledd kan overholdes.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Det kan ikke gis medhjelpergodtgjørelse for mer enn 10 timers innsats i samme sak. Dersom det er strengt nødvendig, kan namsretten samtykke i at det gis godtgjørelse for inntil 15 timer. For innsats før gjeldsforhandling er åpnet kan det ikke gis godtgjørelse for mer enn 5 timer, med mindre namsmannen finner det strengt nødvendig.</article></article><article class="legalArticle" data-lovdata-URL="LTI/forskrift/1992-12-04-885/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Medhjelperens stilling under gjeldsforhandling</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Medhjelperen har taushetsplikt etter domstolloven § 63 a, jf. tvangsfullbyrdelsesloven § 2-6, jf. gjeldsordningsloven § 7-5.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Medhjelperen skal opptre nøytralt og upartisk i forholdet til skyldneren og fordringshaverne.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Medhjelperen kan ikke disponere over midler som frigjøres ved salg av skyldnerens eiendeler m.v.</article></article><article class="legalArticle" data-lovdata-URL="LTI/forskrift/1992-12-04-885/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Medhjelperens oppgaver under forberedelsen</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Under forberedelsen etter gjeldsordningsloven kapittel 2 skal medhjelperen:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/3/ledd/1/punkt/1/" id="kapittel-3-paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/3/ledd/1/punkt/1/ledd/1/" id="kapittel-3-paragraf-3-ledd-1-punkt-1-ledd-1">påse at saken blir tilstrekkelig opplyst, jf gjeldsordningsloven § 2-3 første ledd,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/3/ledd/1/punkt/2/" id="kapittel-3-paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/3/ledd/1/punkt/2/ledd/1/" id="kapittel-3-paragraf-3-ledd-1-punkt-2-ledd-1">underrette namsmannen dersom namsmannen bør treffe tiltak som nevnt i gjeldsordningsloven § 2-5,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/paragraf/3/ledd/1/punkt/3/" id="kapittel-3-paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/3/paragraf/3/ledd/1/punkt/3/ledd/1/" id="kapittel-3-paragraf-3-ledd-1-punkt-3-ledd-1">underrette namsmannen dersom namsmannen bør avslå søknaden etter gjeldsordningsloven § 2-6,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/3/paragraf/3/ledd/1/punkt/4/" id="kapittel-3-paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/3/paragraf/3/ledd/1/punkt/4/ledd/1/" id="kapittel-3-paragraf-3-ledd-1-punkt-4-ledd-1">underrette namsmannen når saken er tilstrekkelig opplyst og forberedt til å oversendes namsretten etter gjeldsordningsloven § 2-7.</article></article></li></ul></article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Medhjelperen skal utføre oppgavene slik at saken ikke forsinkes unødig til skade for skyldneren.</article></article><article class="legalArticle" data-lovdata-URL="LTI/forskrift/1992-12-04-885/§3-4" data-name="§3-4" data-partID="§3-4" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Medhjelperens oppgaver under gjeldsforhandlingen</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Under gjeldsforhandlingen skal medhjelperen:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/4/ledd/1/punkt/1/" id="kapittel-3-paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/4/ledd/1/punkt/1/ledd/1/" id="kapittel-3-paragraf-4-ledd-1-punkt-1-ledd-1">gi skyldneren den veiledning vedkommende trenger for å inngi søknad om nedsettelse o l av skatte- og avgiftsgjeld som nevnt i gjeldsordningsloven § 3-2 tredje ledd,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/4/ledd/1/punkt/2/" id="kapittel-3-paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/4/ledd/1/punkt/2/ledd/1/" id="kapittel-3-paragraf-4-ledd-1-punkt-2-ledd-1">informere skyldneren om gjeldsordningsloven § 3-4 og dennes plikter etter § 3-5,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/paragraf/4/ledd/1/punkt/3/" id="kapittel-3-paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/3/paragraf/4/ledd/1/punkt/3/ledd/1/" id="kapittel-3-paragraf-4-ledd-1-punkt-3-ledd-1">gi skyldneren den veiledning vedkommende trenger for å kunne utforme et utkast til frivillig gjeldsordning.</article></article></li></ul></article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Medhjelperen skal utføre oppgavene med sikte på at skyldneren skal kunne fremlegge sitt utkast til gjeldsordning for namsmannen innen fem uker etter at gjeldsforhandlingen ble åpnet. Dersom medhjelperen avventer vedtak fra skatte- og avgiftsmyndighetene, jf. gjeldsordningsloven § 3-2 tredje ledd, forlenges medhjelperens frist med to uker.</article></article><article class="legalArticle" data-lovdata-URL="LTI/forskrift/1992-12-04-885/§3-5" data-name="§3-5" data-partID="§3-5" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Medhjelperens oppgaver dersom frivillig gjeldsordning ikke kommer i stand</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Dersom frivillig gjeldsordning ikke kommer i stand, skal medhjelperen gi skyldneren den veiledning denne trenger for å kunne begjære tvungen gjeldsordning innen fristen etter gjeldsordningsloven § 5-1 annet ledd.</article></article><article class="legalArticle" data-lovdata-URL="LTI/forskrift/1992-12-04-885/§3-6" data-name="§3-6" data-partID="§3-6" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Medhjelperens godtgjørelse</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Medhjelperen godtgjøres etter den timesats som Justisdepartementet har fastsatt etter forskrift 26. oktober 1992 om salær fra det offentlige til advokater m v (salærforskriften) § 3. Det gis godtgjørelse for hver påbegynt halvtime. Det gis ikke godtgjørelse for reisefravær. Om fravikelse av timesatsen og nedsettelse gjelder salærforskriften § 6 tilsvarende. Medhjelperens legitimerte utgifter utover de utlegg som dekkes av timesatsen, kan dekkes i den utstrekning utgiftene er rimelige og har vært nødvendige for saken.</article><article class="legalP" data-absoluteaddress="/kapittel/3/paragraf/6/ledd/2/" id="kapittel-3-paragraf-6-ledd-2">Om salæroppgave gjelder salærforskriften § 4 første og annet ledd tilsvarende. Salæroppgaven innleveres til namsmannen som fastsetter godtgjørelsen. Nærmere regler om anvisning og utbetaling gis ved rundskriv.</article><article class="legalP" data-absoluteaddress="/kapittel/3/paragraf/6/ledd/3/" id="kapittel-3-paragraf-6-ledd-3">Om klage over namsmannens salærfastsettelse gjelder tvangsfullbyrdelsesloven § 5-16, jf. gjeldsordningsloven § 7-5.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1992-12-04-885/KAPITTEL_4" data-partID="k4"><h2>Kapittel 4. Forskjellige bestemmelser</h2><article class="legalArticle" data-lovdata-URL="LTI/forskrift/1992-12-04-885/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Rapportering til tilsynsmyndighet</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Dersom namsmannen får kjennskap til at en medhjelper har begått uregelmessigheter under utføringen av et medhjelperoppdrag, skal namsmannen underrette det organ som fører tilsyn med den profesjon medhjelperen tilhører, om forholdet.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1992-12-04-885/KAPITTEL_5" data-partID="k5"><h2>Kapittel 5. Ikrafttredelse</h2><article class="legalArticle" data-lovdata-URL="LTI/forskrift/1992-12-04-885/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Forskriften trer i kraft 1. januar 1993.</article></article></section></main></body></html>