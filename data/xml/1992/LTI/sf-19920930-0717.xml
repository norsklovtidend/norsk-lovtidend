<!DOCTYPE html><html lang="no"><head><title>Forskrift om forlenget førerrett for bil med tillatt totalvekt 3.500-7.499 kg og høyst 8 passasjerplasser m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:53</dd><dt class="legacyID">Datokode</dt><dd class="legacyID">FOR-1992-09-30-717</dd><dt class="dokid">DokumentID</dt><dd class="dokid">LTI/forskrift/1992-09-30-717</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 20</dd><dt class="dateInForce">I kraft fra</dt><dd class="dateInForce">1992-10-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1979-02-23-4/§42</li><li>forskrift/1979-02-23-4/§44</li></ul></dd><dt class="dateOfPublication">Kunngjort</dt><dd class="dateOfPublication">1992-10-29</dd><dt class="title">Tittel</dt><dd class="title">Forskrift om forlenget førerrett for bil med tillatt totalvekt 3.500-7.499 kg og høyst 8 passasjerplasser m.v.</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 30. september 1992 med hjemmel i forskrift av 23. februar 1979 nr. 4 om førerkort og førerprøve m.v. § 42, jfr § 44 nr. 1 og 7.</dd><dt class="refid">RefID</dt><dd class="refid">forskrift/1992-09-30-717</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forlenget førerrett for bil med tillatt totalvekt 3.500-7.499 kg og høyst 8 passasjerplasser m.v.<ul class="tocSubUl"><li>§ 1. Innehaver av førerkort ervervet første gang før 1. april 1979</li><li>§ 2. Innehaver av førerkort klasse B eller BE ervervet første gang i perioden 1. april 1979 – 30. september 1992</li><li>§ 3. Gebyr</li><li>§ 4. Unntak</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1992-09-30-717" id="dokument"><h1>Forskrift om forlenget førerrett for bil med tillatt totalvekt 3.500-7.499 kg og høyst 8 passasjerplasser m.v.</h1><article class="legalArticle" data-lovdata-URL="LTI/forskrift/1992-09-30-717/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innehaver av førerkort ervervet første gang før 1. april 1979</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Person med førerkort klasse BE utstedt på grunnlag av førerkort ervervet før 1. april 1979, kan i Norge fortsatt kjøre bil med tillatt totalvekt 3.500-7.499 kg og høyst 8 passasjerplasser samt motorredskap og lett motorsykkel. Fra 1. oktober 1993 må denne utvidede førerrett være påført førerkortet for å gi adgang til å kjøre de aktuelle motorvogner. Det kreves ikke førerprøve eller dokumentasjon av kjøreerfaring for å få slik påtegning. Krav om påtegning kan fremmes overfor biltilsynet også etter 1. oktober 1993.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Denne paragraf gjelder tilsvarende for innehaver av gyldig førerkort i klasse 1 eller av utløpt førerkort i klasse 2 som har fortsatt gyldighet som klasse 1.</article></article><article class="legalArticle" data-lovdata-URL="LTI/forskrift/1992-09-30-717/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innehaver av førerkort klasse B eller BE ervervet første gang i perioden 1. april 1979 – 30. september 1992</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Person med nevnte klasse B eller BE, kan i Norge fortsatt kjøre bil med tillatt totalvekt 3.500-7.499 kg og høyst 8 passasjerplasser.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fra 1. oktober 1993 må førerretten etter første ledd være påført førerkortet for å gi adgang til å kjøre de aktuelle motorvogner. Det kreves ikke førerprøve eller dokumentasjon av kjøreerfaring for å få slik påtegning. Krav om slik påtegning må være fremmet overfor biltilsynet før 1. oktober 1993.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">I perioden 1. oktober 1993 – 30. september 1996 kan førerrett etter første ledd dokumenteres også ved eget kjørebevis som må medbringes sammen med førerkortet. Kjørebevis kan utstedes av biltilsynet før 1. oktober 1993 når biltilsynet ikke har kapasitet til å produsere førerkort med påtegning om utvidet førerrett.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Er søkerens førerkort beslaglagt eller inndratt, må krav om stempel eller kjørebevis fremmes overfor biltilsynet før 1. oktober 1993.</article></article><article class="legalArticle" data-lovdata-URL="LTI/forskrift/1992-09-30-717/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gebyr</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For produksjon av nytt førerkort etter §§ 1 eller 2 betales det minste gebyrsats etter førerkortforskriftenes § 41. Tildeling av kjørebevis skjer uten gebyr.</article></article><article class="legalArticle" data-lovdata-URL="LTI/forskrift/1992-09-30-717/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Vegdirektoratet kan i særskilt tilfelle gjøre unntak fra denne forskrift.</article></article><article class="legalArticle" data-lovdata-URL="LTI/forskrift/1992-09-30-717/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft 15. oktober 1992.</article></article></main></body></html>