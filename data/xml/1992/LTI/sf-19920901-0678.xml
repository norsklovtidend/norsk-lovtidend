<!DOCTYPE html><html lang="no"><head><title>Forskrift om tilskott til norsk ull.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:50</dd><dt class="legacyID">Datokode</dt><dd class="legacyID">FOR-1992-09-01-678</dd><dt class="dokid">DokumentID</dt><dd class="dokid">LTI/forskrift/1992-09-01-678</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 19</dd><dt class="dateInForce">I kraft fra</dt><dd class="dateInForce">1992-09-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-10-15</dd><dt class="title">Tittel</dt><dd class="title">Forskrift om tilskott til norsk ull.</dd><dt class="miscInformation">Annet om dokumentet</dt><dd class="miscInformation">Fastsett av Landbruksdepartementet 1. september 1992 etter samråd med Norges Bondelag og Norsk Bonde- og Småbrukarlag med heimel i jordbruksavtala og Stortingets budsjettvedtak.</dd><dt class="refid">RefID</dt><dd class="refid">forskrift/1992-09-01-678</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott til norsk ull.<ul class="tocSubUl"><li>§ 1. Formål</li><li>§ 2. Tilskott</li><li>§ 3. Administrasjon</li><li>§ 4. Rådet for ullomsetninga</li><li>§ 5. Administrasjons- og salskostnader</li><li>§ 6. Kjøpeplikt</li><li>§ 7. Klassifisering</li><li>§ 8. Avrekningspris</li><li>§ 9. Ullstasjonar</li><li>§ 10. Fagleg verksemd</li><li>§ 11. Forsyningsplikt</li><li>§ 12. Leveringsstad og frakt</li><li>§ 13. Pelsskinn</li><li>§ 14. Renterekning</li><li>§ 15. Årsmelding og rekneskap</li><li>§ 16. Kontroll, tilbakebetaling</li><li>§ 17. Dispensasjon</li><li>§ 18. Klage</li><li>§ 19. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/1992-09-01-678" id="dokument"><h1>Forskrift om tilskott til norsk ull.</h1><article class="legalArticle" data-lovdata-URL="LTI/forskrift/1992-09-01-678/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med ordninga er ved pristilskott på norsk ull å auke lønsemda i sauehaldet. Pristilskottet bør medvirke til betring av kvaliteten på norsk ull.</article></article><article class="legalArticle" data-lovdata-URL="LTI/forskrift/1992-09-01-678/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilskott</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskott til norsk ull blir gitt med ein fast gjennomsnittleg tilskottssats pr kg ull som blir omsett.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Tilskottssatsen blir fastsett av avtalepartane for kvart år. Midlane kan på oppmoding overførast til Norsk Kjøtt etter kvart som dei vert nytta.</article></article><article class="legalArticle" data-lovdata-URL="LTI/forskrift/1992-09-01-678/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Administrasjon</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ordninga med tilskott til omsetning av norsk ull blir administrert av Norsk Kjøtt som også har det økonomiske ansvaret for omsetning av norsk ull.</article></article><article class="legalArticle" data-lovdata-URL="LTI/forskrift/1992-09-01-678/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rådet for ullomsetninga</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det skal opprettast eit råd for ullomsetninga med 3 representantar med vararepresentantar oppnemnt av Landbruksdepartementet med ein representant frå kvar av Norges Bondelag, Norsk Bonde- og Småbrukarlag og staten. Statens representant er leiar av Rådet for ullomsetninga. Departementet skal halde sekretær for rådet. Norsk sau- og geitalslag og Norsk Kjøtt kan oppnemna kvar sin observatør i rådet. Rådet sine oppgåver er rådgjevande når det gjeld fagsaker og kontrollerande når det gjeld bruken av tilskott til norsk ull. Det skal førast protokoll frå møter som rådet held.</article></article><article class="legalArticle" data-lovdata-URL="LTI/forskrift/1992-09-01-678/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Administrasjons- og salskostnader</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Norsk Kjøtt sine administrasjons- og salskostnader blir dekt av midlar frå sal av ull og tilskott. Dette gjeld også utgifter som Rådet for ullomsetninga har, kostnader i samband med reiser, synfaringar og andre møter.</article></article><article class="legalArticle" data-lovdata-URL="LTI/forskrift/1992-09-01-678/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kjøpeplikt</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Norsk Kjøtt har kjøpeplikt på all norsk ull. Dette gjeld også ull levert gjennom private slakterier. Ulla skal leverast i samsvar med reglar for behandling og emballering av ull som er fastsett av Norsk Kjøtt.</article></article><article class="legalArticle" data-lovdata-URL="LTI/forskrift/1992-09-01-678/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klassifisering</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">I samarbeid med Rådet for ullomsetninga skal Norsk Kjøtt fastsetje kvalitetsklassar for klassifisering av norsk ull. Det er Norsk Kjøtt som er ansvarleg for klassifiseringa. Det kan gis klassifiseringsfullmakter til andre bedrifter slik som norske ullvarefabrikkar. Norsk Kjøtt utbetaler klassifiseringsgodtgjersle til ullvarefabrikkar som klassifiserer ulla sjølve.</article></article><article class="legalArticle" data-lovdata-URL="LTI/forskrift/1992-09-01-678/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Avrekningspris</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Avrekningsprisen til produsent for ulike kvaliteter blir fastsett av Norsk Kjøtt etter samråd med Rådet for ullomsetninga. Prisen kan haldast fast gjennom heile avtaleåret eller den kan svinge med ullprisen på verdsmarknaden. I tilfelle av fast pris, kan Norsk Kjøtt fatte vedtak om etterbetaling ved årets slutt. Prisen på ull som vert levert til ullstasjonar skal vere den same enten ulla vert levert av produsent, samvirkeslakterier eller private slakterier.</article></article><article class="legalArticle" data-lovdata-URL="LTI/forskrift/1992-09-01-678/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ullstasjonar</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Det kan ikkje løyvast investeringstilskott frå tilskottsordninga til ullstasjonar. Drifts- og kapitalkostnader skal dekkjast av midlar frå sal av ull og tilskott.</article></article><article class="legalArticle" data-lovdata-URL="LTI/forskrift/1992-09-01-678/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Fagleg verksemd</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Tilskott til faglege tiltak skal ikkje dekkjast over tilskottsordninga. Søknad om tilskott til faglege tiltak skal visast til Tiltaksfond for Småfe og Fjørfe mm.</article></article><article class="legalArticle" data-lovdata-URL="LTI/forskrift/1992-09-01-678/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Forsyningsplikt</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Norsk Kjøtt har plikt til å forsyne norske ullvarefabrikkar med ull av ulike kvaliteter i samsvar med gjeldande avtale.</article></article><article class="legalArticle" data-lovdata-URL="LTI/forskrift/1992-09-01-678/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Leveringsstad og frakt</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Det økonomiske ansvar for omsetning av norsk ull tek til med mottak av ull på ullstasjonar og ullvarefabrikkar. Norsk Kjøtt kan gi tilskott til organisert innsamling av ull. Ei slik ordning må ikkje virke diskriminerande for leverandørar av ull.</article></article><article class="legalArticle" data-lovdata-URL="LTI/forskrift/1992-09-01-678/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Pelsskinn</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Norsk Kjøtt kan gi produksjonstillegg for pelsskinn og ulne skinn som skal dekkje skilnaden mellom salspris og avrekningspris for ulla. Kostnaden med dette blir ein del av ramma for det totale tilskott til omsetning av norsk ull.</article></article><article class="legalArticle" data-lovdata-URL="LTI/forskrift/1992-09-01-678/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Renterekning</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Norsk Kjøtt kan utbetale rentegodtgjerlse til produsentar etter leveransetidspunktet i høve til avrekningstid.</article></article><article class="legalArticle" data-lovdata-URL="LTI/forskrift/1992-09-01-678/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Årsmelding og rekneskap</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Seinast innan utgangen av april skal Norsk Kjøtt avgi årsmelding og rekneskap for ordninga med tilskott til norsk ull til departementet. Rekneskapen skal omfatte driftsrekneskap, kapitalrekneskap og balanse ved utgangen av kalenderåret. Innan utgangen av november skal Norsk Kjøtt utarbeide budsjett for komande år som skal leggjast fram for Rådet for ullomsetninga.</article></article><article class="legalArticle" data-lovdata-URL="LTI/forskrift/1992-09-01-678/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Kontroll, tilbakebetaling</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Landbruksdepartementet og Riksrevisjonen kan krevje alle opplysningar som er nødvendige for å føre kontroll med tilskott til norsk ull. Tilskott som er utbetalt på feil vilkår, skal betalast tilbake. Det kan krevjast morarente frå utbetalingstidspunktet til tilbakebetaling skjer.</article></article><article class="legalArticle" data-lovdata-URL="LTI/forskrift/1992-09-01-678/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Departementet kan fråvike denne føresegna når særlege grunnar taler for det. Dispensasjon kan ikkje vere i strid med målsetjinga med ordninga.</article></article><article class="legalArticle" data-lovdata-URL="LTI/forskrift/1992-09-01-678/§18" data-name="§18" data-partID="§18" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Klage</span></h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Vedtak som er fatta i medhald av denne føresegna kan på klagast til Landbruksdepartementet etter lov av 10. februar 1967 om behandlingsmåten i forvaltningssaker. Eventuell klage blir å sende via Norsk Kjøtt til Landbruksdepartementet. Klagefristen er 3 veker rekna frå den tid klagaren blei gjort kjent med vedtaket.</article></article><article class="legalArticle" data-lovdata-URL="LTI/forskrift/1992-09-01-678/§19" data-name="§19" data-partID="§19" data-absoluteaddress="/paragraf/19/" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Iverksetting</span></h2><article class="legalP" data-absoluteaddress="/paragraf/19/ledd/1/" id="paragraf-19-ledd-1">Denne føresegna trer i kraft frå 1. september 1992. Frå same tid blir tidlegare føresegn av 12. oktober 1989 nr. 1145 om tilskott til omsetning av norsk ull oppheva.</article></article></main></body></html>