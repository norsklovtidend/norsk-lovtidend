<!DOCTYPE html><html lang="no"><head><title>Forskrift for tilskudd til gjeldssanering for rekeflåten i 1992.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:30</dd><dt class="legacyID">Datokode</dt><dd class="legacyID">FOR-1992-11-13-799</dd><dt class="dokid">DokumentID</dt><dd class="dokid">LTI/forskrift/1992-11-13-799</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="subunit">Etat</dt><dd class="subunit"><ul><li>Ressursavd.</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 22</dd><dt class="dateInForce">I kraft fra</dt><dd class="dateInForce">1992-11-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-16-57/§3</li><li>lov/1972-06-16-57/§6</li><li>lov/1972-06-16-57/§8</li><li>forskrift/1984-06-29-1318</li></ul></dd><dt class="dateOfPublication">Kunngjort</dt><dd class="dateOfPublication">1992-11-27</dd><dt class="title">Tittel</dt><dd class="title">Forskrift for tilskudd til gjeldssanering for rekeflåten i 1992.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 13. november 1992 med hjemmel i støtteavtalen av 17. desember 1991 mellom Arbeids- og administrasjonsdepartementet og Norges Fiskarlag § 3.</dd><dt class="refid">RefID</dt><dd class="refid">forskrift/1992-11-13-799</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tilskudd til gjeldssanering for rekeflåten i 1992.<ul class="tocSubUl"><li>§ 1. Virkeområde.</li><li>§ 2. Generelle vilkår for å få tilskudd til gjeldssanering.</li><li>§ 3. Vilkår for å få tilskudd til gjeldssanering ved sammenslåing av lastekapasitet og overføring av reketråltillatelse til annet fartøy med konsesjon.</li><li>§ 4. Vilkår for å få tilskudd til gjeldssanering for enkeltfartøyer.</li><li>§ 5. Utmåling av tilskudd.</li><li>§ 6. Søknadsprosedyre.</li><li>§ 7. Behandling av søknaden og utmåling av tilskudd.</li><li>§ 8. Klageadgang.</li><li>§ 9. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1992-11-13-799" id="dokument"><h1>Forskrift for tilskudd til gjeldssanering for rekeflåten i 1992.</h1><article class="legalArticle" data-lovdata-URL="LTI/forskrift/1992-11-13-799/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for fartøy med reketråltillatelse med hjemmel i forskrift av 29. juni 1984 nr. 1318.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften har som formål å bidra til at de fartøyer som oppnår støtte kan få redusert sin samlede gjeldsbelastning og derved få forbedret sine framtidige inntjeningsmuligheter. Tilskudd som gis til gjeldssanering i henhold til denne forskrift, skal bidra til å fremme en ønsket struktur i fiskeflåten.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Det kan gis tilskudd til:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/1/" id="paragraf-1-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/1/ledd/1/" id="paragraf-1-ledd-3-punkt-1-ledd-1">sammenslåing av lastekapasitet, jf. § 11 i forskrift av 29. juni 1984 nr. 1318 om adgangen til å drive trålfiske etter reker</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/2/" id="paragraf-1-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/2/ledd/1/" id="paragraf-1-ledd-3-punkt-2-ledd-1">overføring av reketråltillatelse til annet fartøy med annen konsesjon, jf. § 12 i forskrift av 29. juni 1984 nr. 1318 om adgangen til å drive trålfiske etter reker</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/3/" id="paragraf-1-ledd-3-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/3/ledd/1/" id="paragraf-1-ledd-3-punkt-3-ledd-1">reduksjon av gjeldsbelastningen for nyere reketrålere.</article></article></li></ul></article></article><article class="legalArticle" data-lovdata-URL="LTI/forskrift/1992-11-13-799/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelle vilkår for å få tilskudd til gjeldssanering.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Eier av fartøy med reketråltillatelse etter forskrift av 29. juni 1984 nr. 1318 som kan dokumentere vesentlig inntektssvikt og likviditetsproblemer som følge av utviklingen i rekefisket i 1990 og 1991 kan gis tilskudd etter denne forskrift.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Vilkår for å kunne tildeles tilskudd er at fartøyet/fartøyene, som søknaden gjelder, har deltatt i reketrålfiske årlig i 20 uker eller mer i 1990 og i 1991, og fortsatt driver aktivt i 1992.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Tilskudd kan bare gis til fartøyeiere som står på blad B i fiskermanntallet og driver fiske med fartøy registrert i merkeregisteret for fiskefarkoster.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Det kan likevel gjøres unntak fra dette vilkår for fartøyeiere som ikke er registrert på blad B, dersom fartøyeier er gitt dispensasjon etter lov av 16. juni 1972 nr. 57 om regulering av deltakelsen i fisket, § 4 siste ledd.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Tilskudd til gjeldssanering skal bare gis når private kreditorer deltar i gjeldssaneringen. Statens Fiskarbank kan gi tilskudd til sanering av pantegjeld og i særlige tilfelle til kortsiktig gjeld. Gjeld stiftet etter 1. januar 1992 skal ikke tas med i beregningen av gjeldsbelastningen.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Det skal ikke gis tilskudd til kondemnable fartøyer.</article></article><article class="legalArticle" data-lovdata-URL="LTI/forskrift/1992-11-13-799/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for å få tilskudd til gjeldssanering ved sammenslåing av lastekapasitet og overføring av reketråltillatelse til annet fartøy med konsesjon.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det kan gis tilskudd til eier av fartøy med reketråltillatelse ved:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">sammenslåing av lastekapasitet som nevnt i reketrålforskriftenes § 11, eller</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">overføring av reketråltillatelse til annet fartøy med annen konsesjon som nevnt i reketrålforskriftenes § 12.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Tilskudd kan gis når det foreligger tillatelse fra Fiskeridirektøren, jf. reketrålforskriftenes §§ 11 og 12.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Tilskudd kan bare gis dersom det gjenværende fartøy anses å ha grunnlag for lønnsom drift på lengre sikt, etter at tilskudd er gitt og en sanering av gjeld er gjennomført.</article></article><article class="legalArticle" data-lovdata-URL="LTI/forskrift/1992-11-13-799/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for å få tilskudd til gjeldssanering for enkeltfartøyer.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Som ledd i en samlet gjeldssanering kan det gis tilskudd til eier av fartøy med reketråltillatelse, dersom fartøyet er bygget etter 1979. Nyere fartøyer skal prioriteres.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Tilskudd kan bare gis dersom fartøyet anses å ha grunnlag for lønnsom drift på lengre sikt, etter at tilskudd er gitt og en sanering av gjeld er gjennomført.</article></article><article class="legalArticle" data-lovdata-URL="LTI/forskrift/1992-11-13-799/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utmåling av tilskudd.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tilskudd etter § 3 kan gis med inntil 3 mill. kr.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Tilskudd etter § 4 kan gis med inntil 1 mill. kr.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Det kan ikke gis tilskudd både etter § 3 og § 4 til samme fartøyeier.</article></article><article class="legalArticle" data-lovdata-URL="LTI/forskrift/1992-11-13-799/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknadsprosedyre.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Statens Fiskarbank lyser ut ordningen med egen søknadsfrist.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Søknad om tilskudd skrives på særskilt skjema og sendes Statens Fiskarbank gjennom den lokale fiskerisjef sammen med nødvendige opplysninger. Dersom søkerne kommer fra forskjellige fiskerisjefdistrikt, skal kopi av søknad sendes til hver av fiskerisjefene. Med søknaden må det for hvert av fartøyene følge:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/2/punkt/1/" id="paragraf-6-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/2/punkt/1/ledd/1/" id="paragraf-6-ledd-2-punkt-1-ledd-1">regnskap, båt- og redskapsskjema og/eller næringsoppgave for 1990 og 1991</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/2/punkt/2/" id="paragraf-6-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/2/punkt/2/ledd/1/" id="paragraf-6-ledd-2-punkt-2-ledd-1">likningsattest for 1991</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/2/punkt/3/" id="paragraf-6-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/2/punkt/3/ledd/1/" id="paragraf-6-ledd-2-punkt-3-ledd-1">dokumentert oversikt over det økonomiske resultatet av driften hittil i år</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/6/ledd/2/punkt/4/" id="paragraf-6-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/6/ledd/2/punkt/4/ledd/1/" id="paragraf-6-ledd-2-punkt-4-ledd-1">oversikt over eiendeler og gjeld pr. 31. desember 1991</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/6/ledd/2/punkt/5/" id="paragraf-6-ledd-2-punkt-5"><span class="data-originalId">e)</span><article class="legalP" data-absoluteaddress="/paragraf/6/ledd/2/punkt/5/ledd/1/" id="paragraf-6-ledd-2-punkt-5-ledd-1">dokumentasjon, basert på oppgaver til Garantikassens ferietilskuddsordning, som viser fartøyets/fartøyenes driftstid i rekefisket for 1990, 1991 og hittil i år.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/6/ledd/2/punkt/6/" id="paragraf-6-ledd-2-punkt-6"><span class="data-originalId">f)</span><article class="legalP" data-absoluteaddress="/paragraf/6/ledd/2/punkt/6/ledd/1/" id="paragraf-6-ledd-2-punkt-6-ledd-1">Ved søknad om tilskudd etter § 3, vedlegges kopi av tillatelse fra Fiskeridirektøren gitt med hjemmel i reketrålforskriftenes §§ 11 eller 12.</article></article></li></ul></article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Fiskerisjefen må påse at ovennevnte dokumentasjon er tilfredsstillende, og gi sin uttalelse til søknaden som sendes videre til Fiskarbanken for behandling, med kopi til Fiskeridirektoratet.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Dersom Fiskarbanken mottar søknader som ikke inneholder den dokumentasjon og de opplysninger som er nevnt over, og som søkeren med rimelighet bør kunne fremskaffe, har banken anledning til å prioritere disse søknadene lavere enn søknader som inneholder fullstendige opplysninger.</article></article><article class="legalArticle" data-lovdata-URL="LTI/forskrift/1992-11-13-799/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Behandling av søknaden og utmåling av tilskudd.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Søknader om tilskudd behandles av Statens Fiskarbank, som treffer vedtak om tilskudd skal gis. Banken fastsetter også tilskuddets størrelse og står for utbetalingen.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Gjeldssaneringstilskuddet kommer ikke til utbetaling før en gjeldsordning med private kreditorer er kommet i stand, og bekreftelse om en slik ordning fra privat kreditor foreligger.</article></article><article class="legalArticle" data-lovdata-URL="LTI/forskrift/1992-11-13-799/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klageadgang.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Lov av 28. april 1972 nr. 22 om Statens Fiskarbank og forskrifter gitt i medhold av denne lov gjelder så langt de passer. Søker har klageadgang i medhold av forvaltningsloven. Fiskeridepartementet er klageinstans.</article></article><article class="legalArticle" data-lovdata-URL="LTI/forskrift/1992-11-13-799/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks.</article></article></main></body></html>