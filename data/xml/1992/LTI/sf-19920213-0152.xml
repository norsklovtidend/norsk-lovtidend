<!DOCTYPE html><html lang="no"><head><title>Forskrift for siviløkonomeksamen ved Agder distriktshøgskole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:06</dd><dt class="legacyID">Datokode</dt><dd class="legacyID">FOR-1992-02-13-152</dd><dt class="dokid">DokumentID</dt><dd class="dokid">LTI/forskrift/1992-02-13-152</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 6</dd><dt class="dateInForce">I kraft fra</dt><dd class="dateInForce">1992-05-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-16-77</li><li>forskrift/1991-03-22-158</li><li>forskrift/1992-01-24-33</li></ul></dd><dt class="dateOfPublication">Kunngjort</dt><dd class="dateOfPublication">1992-04-03</dd><dt class="title">Tittel</dt><dd class="title">Forskrift for siviløkonomeksamen ved Agder distriktshøgskole.</dd><dt class="refid">RefID</dt><dd class="refid">forskrift/1992-02-13-152</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for siviløkonomeksamen ved Agder distriktshøgskole.<ul class="tocSubUl"><li>§ 1. Rett til tildeling av grad</li><li>§ 2. Siviløkonomeksamen</li><li>§ 3. Eksamen og prøver</li><li>§ 4. Sensur</li><li>§ 5. Karakterer</li><li>§ 6. Fritak for eksamen</li><li>§ 7. Vitnemål</li><li>§ 8. Virkningstidspunkt</li></ul></li></ul></dd></dl></header><main class="documentBody" data-lovdata-URL="LTI/forskrift/1992-02-13-152" id="dokument"><h1>Forskrift for siviløkonomeksamen ved Agder distriktshøgskole.</h1><article class="legalP" data-absoluteaddress="/ledd/1/" id="ledd-1">Fastsatt av Kirke-, utdannings- og forskningsdepartementet 13. februar 1992 med hjemmel i lov av 16. juni 1989 nr. 77 om universiteter og vitenskapelige høgskoler, kgl.res. av 22. mars 1991 nr. 158 og kgl.res. av 24. januar 1992 nr. 33.</article><article class="legalArticle" data-lovdata-URL="LTI/forskrift/1992-02-13-152/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Rett til tildeling av grad</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Agder distriktshøgskole er gitt rett til å tildele graden siviløkonom med rett til tilsvarende tittel på grunnlag av de studieopplegg departementet bestemmer. Departementet godkjenner studieplan.</article></article><article class="legalArticle" data-lovdata-URL="LTI/forskrift/1992-02-13-152/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Siviløkonomeksamen</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Siviløkonomutdanningen ved Agder distriktshøgskole er todelt.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Første del består av høgskolekandidatstudium i økonomisk/administrative fag eller annen utdanning av minst to års varighet, som kan godkjennes som tilsvarende grunnlag for opptak til siviløkonomstudium ved Agder distriktshøgskole.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Annen del består av fullført 2-årig studium etter godkjent studieopplegg.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Høgskolen fastsetter innenfor studieplanens ramme utfyllende regler om studieorganisering, obligatoriske emner og valgfag.</article></article><article class="legalArticle" data-lovdata-URL="LTI/forskrift/1992-02-13-152/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Eksamen og prøver</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Høgskolen avgjør på grunnlag av studieplanen hvilke prøver som skal holdes og fastsetter eksamensform. Høgskolen kan også stille bestemte krav for adgang til eksamen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ordinær eksamen arrangeres normalt ved utgangen av det semester undervisningen i emne eller kurs avsluttes. Høgskolen kan etter innstilling fra faglig organ gjøre unntak fra dette.</article></article><article class="legalArticle" data-lovdata-URL="LTI/forskrift/1992-02-13-152/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sensur</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Eksamener og prøver bedømmes av eksamenskommisjon, som består av ansvarlig faglærer eller annen lærer ved høgskolen og ekstern sensor.</article></article><article class="legalArticle" data-lovdata-URL="LTI/forskrift/1992-02-13-152/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Karakterer</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved alle eksamener og prøver gis det normalt tallkarakterer etter en gradert skala med 1.0 som beste karakter og 4.0 som dårligste karakter. For studenter som ikke består eksamen, settes ikke tallkarakter. Bestått/ikke bestått kan nyttes på prosjektoppgaver eller i andre spesielle tilfelle.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">For øvrig gjelder de regler Agder distriktshøgskole ellers har for eksamen og sensur.</article></article><article class="legalArticle" data-lovdata-URL="LTI/forskrift/1992-02-13-152/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fritak for eksamen</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fritak for eksamen eller prøve kan innvilges når tilsvarende kunnskaper på minst samme nivå kan dokumenteres ved eksamen ved annen høgre utdanningsinstitusjon. I særlige tilfelle kan det gis fritak på grunnlag av relevant eksamen utenfor fagkretsen.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Studenter som tidligere har avlagt eksamen ved Agder distriktshøgskole i emner som inngår i siviløkonomeksamen, kan få fritak i disse fag.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Det gis ikke fritak for mer enn maksimalt 20 vekttall i siviløkonomstudiet. Det kan ikke gis fritak for diplomoppgave.</article></article><article class="legalArticle" data-lovdata-URL="LTI/forskrift/1992-02-13-152/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vitnemål</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">For bestått siviløkonomeksamen utstedes et vitnemål om at kandidaten har oppnådd graden siviløkonom, som gir rett til tittelen siviløkonom.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Vitnemålet skal gi opplysning om hvilken utdanning som er godkjent som første del av siviløkonomutdanningen, og det skal inneholde sluttkarakter for alle kurs eller emner som inngår i siviløkonomstudiets to siste år. Eventuelle fritak skal framgå av vitnemålet med opplysning om hva som er fritaksgrunnlag.</article></article><article class="legalArticle" data-lovdata-URL="LTI/forskrift/1992-02-13-152/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Virkningstidspunkt</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dette reglement gjelder med virkning for studieåret 1992/93.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Eksamen i godkjente 2-årige studier i internasjonalisering og prosjektadministrasjon fra 1990, 1991 og 1992 gir rett til å bli tildelt graden siviløkonom med rett til samme tittel.</article></article></main></body></html>