<!DOCTYPE html><html lang="no"><head><title>Forskrift om endring av prisforskrifter for salg av legemidler m.v. fra apotek.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:10</dd><dt class="legacyID">Datokode</dt><dd class="legacyID">FOR-1992-08-24-659</dd><dt class="dokid">DokumentID</dt><dd class="dokid">LTI/forskrift/1992-08-24-659</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 18</dd><dt class="dateInForce">I kraft fra</dt><dd class="dateInForce">1992-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1975-01-10-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1963-06-21-17/§32</li><li>forskrift/1984-02-21-437</li></ul></dd><dt class="dateOfPublication">Kunngjort</dt><dd class="dateOfPublication">1992-10-01</dd><dt class="title">Tittel</dt><dd class="title">Forskrift om endring av prisforskrifter for salg av legemidler m.v. fra apotek.</dd><dt class="miscInformation">Annet om dokumentet</dt><dd class="miscInformation">Fastsatt av Helsedirektoratet 24. august 1992 med hjemmel i lov av 21. juni 1963 om drift av apotek m.v. § 32, jfr. kgl.res. av 4. oktober 1963 og Sosialdepartementets vedtak av 21. februar 1984.</dd><dt class="refid">RefID</dt><dd class="refid">forskrift/1992-08-24-659</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av prisforskrifter for salg av legemidler m.v. fra apotek.</li></ul></dd></dl></header><main class="documentBody" data-lovdata-URL="LTI/forskrift/1992-08-24-659" id="dokument"><h1>Forskrift om endring av prisforskrifter for salg av legemidler m.v. fra apotek.</h1><article class="legalP" data-absoluteaddress="/ledd/1/" id="ledd-1">I prisforskrift av 10. januar 1975 for salg av legemidler m.v. fra apotek gjøres følgende endringer:</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/ledd/2/" id="ledd-2">Prisen for farmasøytiske spesialpreparater i uanbrutt stand fastsettes på grunnlag av prisen pr. pakning levert fra Norsk Medisinaldepot uten frakttillegg o.l.</article><article class="legalP" data-absoluteaddress="/ledd/3/" id="ledd-3">Prisen pr. pakning beregnes ved at det til innkjøpsprisen for pakningen først tillegges et prosenttillegg og deretter et enhetstillegg.</article><article class="legalP" data-absoluteaddress="/ledd/4/" id="ledd-4">For registrerte farmasøytiske spesialpreparater er tillegget 25 % for de første 300 kr av innkjøpsprisen og 20 % for det overskytende. Enhetstillegget er kr 4,50 pr. pakning. Spesialpreparater med generelt registreringsfritak takseres som registrerte preparater.</article><article class="legalP" data-absoluteaddress="/ledd/5/" id="ledd-5">For uregistrerte spesialpreparater er tillegget 25 %, og enhetstillegget kr 25,- pr. pakning. Prisene for sera og vaksiner fra statens laboratorier fastsettes på grunnlag av apotekenes innkjøpspris etter reglene for registrerte farmasøytiske spesialpreparater, jfr. tredje ledd.</article> <article class="defaultP" margin-top="true">§ 17 annet ledd skal lyde:</article><article class="legalP" data-absoluteaddress="/ledd/6/" id="ledd-6">For videresalg av droger og kjemikalier i samme mengde og emballasje som varen er mottatt i fra Norsk Medisinaldepot, beregnes utsalgsprisen som for registrerte farmasøytiske spesialpreparater, jfr. § 7, tredje ledd. Ellers skal salgsprisen forholde seg til normalprisen som salgsmengden til normalmengden. Salgsprisen avrundes til nærmeste hele krone. Minste salgspris er kr 5,-.</article><article class="legalP" data-absoluteaddress="/ledd/7/" id="ledd-7">Endringen trer i kraft 1. september 1992.</article></main></body></html>