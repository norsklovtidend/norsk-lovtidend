<!DOCTYPE html><html lang="no"><head><title>Forskrift om endringer av forskrift om unntak fra forbudet mot utleie av arbeidskraft.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">FOR-1992-03-04-159</dd><dt class="dokid">DokumentID</dt><dd class="dokid">LTI/forskrift/1992-03-04-159</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 6</dd><dt class="dateInForce">I kraft fra</dt><dd class="dateInForce">1992-03-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9</li><li>forskrift/1983-03-11-643</li></ul></dd><dt class="dateOfPublication">Kunngjort</dt><dd class="dateOfPublication">1992-04-03</dd><dt class="title">Tittel</dt><dd class="title">Forskrift om endringer av forskrift om unntak fra forbudet mot utleie av arbeidskraft.</dd><dt class="refid">RefID</dt><dd class="refid">forskrift/1992-03-04-159</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer av forskrift om unntak fra forbudet mot utleie av arbeidskraft.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1992-03-04-159" id="dokument"><h1>Forskrift om endringer av forskrift om unntak fra forbudet mot utleie av arbeidskraft.</h1><article class="legalP" data-absoluteaddress="/ledd/1/" id="ledd-1">Arbeids- og administrasjonsdepartementet har 4. mars 1992 med hjemmel i lov av 27. juni 1947 nr. 9 om tiltak til å fremme sysselsetting fastsatt følgende forskrift om endring av forskrifter om unntak fra forbudet mot utleie av arbeidskraft, fastsatt 11. mars 1983 nr. 643.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1992-03-04-159/KAPITTEL_1" data-partID="k1"><h2 data-text-align="center">I</h2><article class="defaultP">Ny § 9 skal etter endringen lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Arbeidsutleieutvalget kan gi dispensasjon til arbeidsgiverforeninger for en gruppe av bedrifter som ønsker å etablere en pool-ordning for utleie av arbeidskraft. Formålet med etablering av pool-ordninger er særlig å redusere omfanget av oppsigelser og permitteringer ved mangel på oppdrag, og gjøre det mindre formålstjenlig å benytte overtid for å løse kapasitetsproblem. Det er opp til partene å etablere nærmere samarbeidsformer om utvikling og bruk av slike pool-ordninger.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Følgende bestemmelse skal gjelde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">Bedriftene som deltar i en pool-ordning, må tilhøre samme bransje.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">Bedriftene kan bare leie ut arbeidstakere til bedrifter som deltar i den samme pool-ordningen.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">En pool-ordning skal begrenses til et nærmere bestemt geografisk område. Utleie av arbeidskraft kan bare finne sted innenfor den enkelte pool-ordnings geografiske område.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/2/punkt/4/" id="kapittel-1-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/2/punkt/4/ledd/1/" id="kapittel-1-ledd-2-punkt-4-ledd-1">Dispensasjon kan søkes av arbeidsgiverforeningene for en gruppe av bedrifter innen avgrensede geografiske områder.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/2/punkt/5/" id="kapittel-1-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/2/punkt/5/ledd/1/" id="kapittel-1-ledd-2-punkt-5-ledd-1">Arbeidstakere kan utleies fra en filial, dersom filialen ligger innenfor det geografiske området dispensasjonen omfatter.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/ledd/2/punkt/6/" id="kapittel-1-ledd-2-punkt-6"><span class="data-originalId">f)</span><article class="legalP" data-absoluteaddress="/kapittel/1/ledd/2/punkt/6/ledd/1/" id="kapittel-1-ledd-2-punkt-6-ledd-1">Bedriftene som deltar i pool-ordninger, må drive egenproduksjon. Bedrifter med inntil 50 ansatte kan leie ut inntil 20 % av sine ansatte. Bedrifter med over 50 ansatte kan leie ut inntil 50 % av sine ansatte. Arbeidsutleieutvalget kan etter vurdering av strukturen i den enkelte bransje gi bedrifter anledning til å overstige disse prosentsatsene.</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/ledd/2/punkt/7/" id="kapittel-1-ledd-2-punkt-7"><span class="data-originalId">g)</span><article class="legalP" data-absoluteaddress="/kapittel/1/ledd/2/punkt/7/ledd/1/" id="kapittel-1-ledd-2-punkt-7-ledd-1">De bedrifter som deltar i pool-ordninger, har arbeidsgiveransvaret for utleide og innleide arbeidstakere i henhold til de regler som ellers gjelder.</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/1/ledd/2/punkt/8/" id="kapittel-1-ledd-2-punkt-8"><span class="data-originalId">h)</span><article class="legalP" data-absoluteaddress="/kapittel/1/ledd/2/punkt/8/ledd/1/" id="kapittel-1-ledd-2-punkt-8-ledd-1">Før det etableres et utleieforhold, skal saken drøftes med tillitsvalgte i både innleie- og utleiebedrift.</article></article></li></ul></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det vises for øvrig til §§ 2 – 8 når det gjelder håndteringen av dispensasjonssøknader og vilkår for å oppnå dispensasjon.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Paragrafene fra § 9 – § 18 får nummerering § 10 – § 19.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1992-03-04-159/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen trer i kraft straks.</article></section></main></body></html>