<!DOCTYPE html><html lang="no"><head><title>Forskrift om endring i forskrift til tolloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:17</dd><dt class="legacyID">Datokode</dt><dd class="legacyID">FOR-1992-04-01-207</dd><dt class="dokid">DokumentID</dt><dd class="dokid">LTI/forskrift/1992-04-01-207</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 7</dd><dt class="dateInForce">I kraft fra</dt><dd class="dateInForce">1992-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1967-12-15-8962</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-10-5/§15</li><li>forskrift/1967-11-24-1</li></ul></dd><dt class="dateOfPublication">Kunngjort</dt><dd class="dateOfPublication">1992-05-06</dd><dt class="title">Tittel</dt><dd class="title">Forskrift om endring i forskrift til tolloven.</dd><dt class="refid">RefID</dt><dd class="refid">forskrift/1992-04-01-207</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til tolloven.<ul class="tocSubUl"><li>Kap. 5</li></ul></li></ul></dd></dl></header><main class="documentBody" data-lovdata-URL="LTI/forskrift/1992-04-01-207" id="dokument"><h1>Forskrift om endring i forskrift til tolloven.</h1><article class="legalP" data-absoluteaddress="/ledd/1/" id="ledd-1">Toll- og avgiftsdirektoratet har 1. april 1992 i medhold av lov av 10. juni 1966 nr. 5 § 15, jfr. kgl.res. av 24. november 1967 og Finans- og tolldepartementets brev av samme dato, foretatt følgende endringer i tollovforskriften av 15. desember 1967:</article><section class="section" data-name="kap5" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1992-04-01-207/KAPITTEL_1" data-partID="k1"><h2>Kap. 5</h2><article class="defaultP">Punkt 5.10.1 skal lyde:</article><article class="marginIdArticle" data-partID="a5.10.1" data-absoluteaddress="/kapittel/1/punkt/1/" id="kapittel-1-punkt-1"><span class="data-marginOriginalId">5.10.1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Vareeier eller den som opptrer på hans vegne, plikter å legge fram utfylt utførselsdeklarasjon på blankett RG-0155 eller RG-0157, ved all utførsel av varer, herunder varer til bruk eller salg ombord i fartøyer og luftfartøyer som fra norsk havn eller lufthavn er bestemt for utlandet, Svalbard eller Jan Mayen. Det samme gjelder ved utførsel av varer til bruk for forskning og meteorologi i havområder utenfor tollområdet og i forbindelse med utforskning og utnyttelse av undersjøiske naturforekomster på norsk del av kontinentalsokkelen utenfor tollområdet. Jfr. tolltariffens innledende bestemmelser § 24.</article></article> <article class="defaultP" margin-top="true">Punkt 5.10.2 skal lyde:</article><article class="marginIdArticle" data-partID="a5.10.2" data-absoluteaddress="/kapittel/1/punkt/2/" id="kapittel-1-punkt-2"><span class="data-marginOriginalId">5.10.2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Vareeier eller den som opptrer på hans vegne, plikter i tillegg å legge fram:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/punkt/2/ledd/1/punkt/1/" id="kapittel-1-punkt-2-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/punkt/2/ledd/1/punkt/1/ledd/1/" id="kapittel-1-punkt-2-ledd-1-punkt-1-ledd-1">Faktura som er utstedt i forbindelse med salg av varer eller likeverdig dokumentasjon med tilsvarende opplysninger som nevnt i pkt. 5.1.5.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/punkt/2/ledd/1/punkt/2/" id="kapittel-1-punkt-2-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/punkt/2/ledd/1/punkt/2/ledd/1/" id="kapittel-1-punkt-2-ledd-1-punkt-2-ledd-1">Konnossement, fraktbrev, lasteseddel e.l. som er utstedt i forbindelse med transport av varen.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/punkt/2/ledd/1/punkt/3/" id="kapittel-1-punkt-2-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/punkt/2/ledd/1/punkt/3/ledd/1/" id="kapittel-1-punkt-2-ledd-1-punkt-3-ledd-1">Lisenser og tillatelser e.l. vedrørende eksportregulerte varer og varer underlagt eksportrestriksjoner.</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/punkt/2/ledd/1/punkt/4/" id="kapittel-1-punkt-2-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/1/punkt/2/ledd/1/punkt/4/ledd/1/" id="kapittel-1-punkt-2-ledd-1-punkt-4-ledd-1">Andre dokumenter som Tollvesenet finner nødvendig.</article></article></li></ul></article><article class="legalP" data-absoluteaddress="/kapittel/1/punkt/2/ledd/2/" id="kapittel-1-punkt-2-ledd-2">Vareeier eller den som opptrer på hans vegne, som har tillatelse til å avgi utførselsdeklarasjon i Tollvesenets edb-baserte utførselssystem, fritas fra plikten til å legge fram de ovenfornevnte dokumenter med mindre Tollvesenet krever det.</article></article> <article class="defaultP" margin-top="true">Punkt 5.10.3.1 første avsnitt skal lyde:</article><article class="marginIdArticle" data-partID="a5.10.3.1" data-absoluteaddress="/kapittel/1/punkt/3/" id="kapittel-1-punkt-3"><span class="data-marginOriginalId">5.10.3.1.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Med forbehold for 5.10.3.2 plikter vareeier eller den som opptrer på hans vegne, ikke legge fram utførselsdeklarasjon etter bestemmelsen i 5.10.1 for:</article></article> <article class="defaultP" margin-top="true">Punkt 5.12.1 skal lyde:</article><article class="marginIdArticle" data-partID="a5.12.1" data-absoluteaddress="/kapittel/1/punkt/4/" id="kapittel-1-punkt-4"><span class="data-marginOriginalId">5.12.1.</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Vareeier eller den som opptrer på hans vegne, som har fått Tollvesenets tillatelse til å utføre en vare, plikter å sørge for at varen blir bragt ut av landet i samsvar med avgitt deklarasjon.</article></article> <article class="defaultP" margin-top="true">Dagens punkt 5.12.2 skal endres til punkt 5.12.3. Ordlyden skal ikke endres.</article> <article class="defaultP" margin-top="true">Nytt punkt 5.12.2 skal lyde:</article><article class="marginIdArticle" data-partID="a5.12.2" data-absoluteaddress="/kapittel/1/punkt/5/" id="kapittel-1-punkt-5"><span class="data-marginOriginalId">5.12.2.</span><article class="legalP" data-absoluteaddress="/kapittel/1/punkt/5/ledd/1/" id="kapittel-1-punkt-5-ledd-1">Toll- og avgiftsdirektoratet kan fastsette krav om dokumentasjon for utførsel av varer, samt utforme de nærmere vilkår for dette.</article></article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Forskriftsendringene trådte i kraft pr. 1. april 1992.</article></section></main></body></html>