<!DOCTYPE html><html lang="no"><head><title>Forskrift om gjennomføring av EØS-avtalen vedlegg XVI punkt 6 (Rfo EØF/Euratom nr. 1192/71) om fastsettelse av regler for frister, datoer og tidspunkter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:08</dd><dt class="legacyID">Datokode</dt><dd class="legacyID">FOR-1992-12-04-910</dd><dt class="dokid">DokumentID</dt><dd class="dokid">LTI/forskrift/1992-12-04-910</dd><dt class="ministry">Departement</dt><dd class="ministry"><ul><li>Næringsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 24</dd><dt class="dateInForce">I kraft fra</dt><dd class="dateInForce">fra den tid EØS-avtalen trer i kraft for Norge.</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-11-27-116/§2</li></ul></dd><dt class="dateOfPublication">Kunngjort</dt><dd class="dateOfPublication">1992-12-23</dd><dt class="title">Tittel</dt><dd class="title">Forskrift om gjennomføring av EØS-avtalen vedlegg XVI punkt 6 (Rfo EØF/Euratom nr. 1192/71) om fastsettelse av regler for frister, datoer og tidspunkter.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 4. desember 1992 med hjemmel i lov av 27. november 1992 nr. 116 om offentlige anskaffelser mv § 2. Fremmet av Næringsdepartementet. Jf EØS-avtalen vedlegg XVI punkt 6 (Rfo EØF/Euratom) nr. 1182/71).</dd><dt class="refid">RefID</dt><dd class="refid">forskrift/1992-12-04-910</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av EØS-avtalen vedlegg XVI punkt 6 (Rfo EØF/Euratom nr. 1192/71) om fastsettelse av regler for frister, datoer og tidspunkter.<ul class="tocSubUl"><li>§ 1. – Forordningens innhold<ul class="tocSubUl"><li>Artikkel 1.</li><li>Kapittel I. Frister<ul class="tocSubUl"><li>Artikkel 2.</li><li>Artikkel 3.</li></ul></li><li>Kapittel II. Datoer og tidspunkter<ul class="tocSubUl"><li>Artikkel 4.</li><li>Artikkel 5.</li></ul></li></ul></li><li>§ 2. – Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1992-12-04-910" id="dokument"><h1>Forskrift om gjennomføring av EØS-avtalen vedlegg XVI punkt 6 (Rfo EØF/Euratom nr. 1192/71) om fastsettelse av regler for frister, datoer og tidspunkter.</h1><section class="section" data-name="§1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1992-12-04-910/KAPITTEL_1" data-partID="k1"><h2><strong>§ 1.</strong> – Forordningens innhold</h2><section class="section" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1992-12-04-910/KAPITTEL_1-1" data-partID="k1-1"><h3>Artikkel 1.</h3><article class="legalP" data-absoluteaddress="/kapittel/1/kapittel/1/ledd/1/" id="kapittel-1-kapittel-1-ledd-1">Dersom ikke annet er bestemt, får denne forordning anvendelse på rettsakter som er eller blir omfattet av EØS-avtalen.</article></section><section class="section" data-name="kapI" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1992-12-04-910/KAPITTEL_1-2" data-partID="k1-2"><h3>Kapittel I. Frister</h3><section class="section" data-section-type="default" data-absoluteaddress="/kapittel/1/kapittel/2/kapittel/1/" id="kapittel-1-kapittel-2-kapittel-1" data-lovdata-URL="LTI/forskrift/1992-12-04-910/KAPITTEL_1-2-1" data-partID="k1-2-1"><h4>Artikkel 2.</h4><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/kapittel/2/kapittel/1/punkt/1/" id="kapittel-1-kapittel-2-kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/kapittel/2/kapittel/1/punkt/1/ledd/1/" id="kapittel-1-kapittel-2-kapittel-1-punkt-1-ledd-1">I denne forordning menes med helligdager eller fridager alle dager som har denne benevnelsen i den EØS-stat eller det EØS organ som skal utføre en handling.</article><article class="legalP" data-absoluteaddress="/kapittel/1/kapittel/2/kapittel/1/punkt/1/ledd/2/" id="kapittel-1-kapittel-2-kapittel-1-punkt-1-ledd-2">I den forbindelse skal EFTA-statene sende EFTAs overvåkningsorgan en liste over de dager som er helligdager eller fridager i henhold til deres lovgivning. EFTAs overvåkningsorgan og Kommisjonen skal i De Europeiske Fellesskaps Tidende, EØS-seksjonen og i et eget EØS-tillegg offentliggjøre listene fra EØS-statene sammen med en oversikt over helligdager og fridager i EØS-organene.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/2/kapittel/1/punkt/2/" id="kapittel-1-kapittel-2-kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/kapittel/2/kapittel/1/punkt/2/ledd/1/" id="kapittel-1-kapittel-2-kapittel-1-punkt-2-ledd-1">I denne forordning menes med virkedager alle dager som ikke er helligdager eller fridager, søndager eller lørdager.</article></article></li></ul></section><section class="section" data-section-type="default" data-absoluteaddress="/kapittel/1/kapittel/2/kapittel/2/" id="kapittel-1-kapittel-2-kapittel-2" data-lovdata-URL="LTI/forskrift/1992-12-04-910/KAPITTEL_1-2-2" data-partID="k1-2-2"><h4>Artikkel 3.</h4><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/kapittel/2/kapittel/2/punkt/1/" id="kapittel-1-kapittel-2-kapittel-2-punkt-1"><span class="data-originalId">1.</span><article class="legalP" data-absoluteaddress="/kapittel/1/kapittel/2/kapittel/2/punkt/1/ledd/1/" id="kapittel-1-kapittel-2-kapittel-2-punkt-1-ledd-1">Når en frist uttrykt i timer skal beregnes i fra det tidspunkt en begivenhet inntreffer eller en handling utføres, skal den timen da begivenheten inntreffer eller handlingen utføres, ikke regnes som en del av den aktuelle fristen.</article><article class="legalP" data-absoluteaddress="/kapittel/1/kapittel/2/kapittel/2/punkt/1/ledd/2/" id="kapittel-1-kapittel-2-kapittel-2-punkt-1-ledd-2">Når en frist uttrykt i dager, uker, måneder eller år skal beregnes fra det tidspunkt en begivenhet inntreffer eller en handling utføres, skal den dagen da begivenheten inntreffer eller handlingen utføres ikke regnes som en del av fristen.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/2/kapittel/2/punkt/2/" id="kapittel-1-kapittel-2-kapittel-2-punkt-2"><span class="data-originalId">2.</span><article class="legalP" data-absoluteaddress="/kapittel/1/kapittel/2/kapittel/2/punkt/2/ledd/1/" id="kapittel-1-kapittel-2-kapittel-2-punkt-2-ledd-1">Med forbehold for bestemmelsene i nr. 1 og 4.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/kapittel/2/kapittel/2/punkt/2/ledd/1/punkt/1/" id="kapittel-1-kapittel-2-kapittel-2-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/kapittel/2/kapittel/2/punkt/2/ledd/1/punkt/1/ledd/1/" id="kapittel-1-kapittel-2-kapittel-2-punkt-2-ledd-1-punkt-1-ledd-1">skal en frist uttrykt i timer begynne å løpe fra begynnelsen av den første timen og utløpe ved slutten av den siste timen av fristen,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/kapittel/2/kapittel/2/punkt/2/ledd/1/punkt/2/" id="kapittel-1-kapittel-2-kapittel-2-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/kapittel/2/kapittel/2/punkt/2/ledd/1/punkt/2/ledd/1/" id="kapittel-1-kapittel-2-kapittel-2-punkt-2-ledd-1-punkt-2-ledd-1">skal en frist uttrykt i dager begynne å løpe fra begynnelsen av den første timen av fristens første dag og utløpe ved slutten av den siste timen av fristens siste dag,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/kapittel/2/kapittel/2/punkt/2/ledd/1/punkt/3/" id="kapittel-1-kapittel-2-kapittel-2-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/kapittel/2/kapittel/2/punkt/2/ledd/1/punkt/3/ledd/1/" id="kapittel-1-kapittel-2-kapittel-2-punkt-2-ledd-1-punkt-3-ledd-1">skal en frist uttrykt i uker, måneder eller år begynne å løpe fra den første timen av fristens første dag og utløpe ved slutten av den siste timen av den dagen i fristens siste uke, måned eller år som faller på samme ukedag eller samme dato som den dag fristen begynte å løpe. Dersom en frist uttrykt i måneder eller år skulle utløpe på en dag som ikke forekommer i fristens siste måneder, skal fristen utløpe ved slutten av den siste timen av denne månedens siste dag,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/kapittel/2/kapittel/2/punkt/2/ledd/1/punkt/4/" id="kapittel-1-kapittel-2-kapittel-2-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/kapittel/2/kapittel/2/punkt/2/ledd/1/punkt/4/ledd/1/" id="kapittel-1-kapittel-2-kapittel-2-punkt-2-ledd-1-punkt-4-ledd-1">skal en måned settes til 30 dager ved beregningen av frister som omfatter deler av måneder.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/kapittel/2/kapittel/2/punkt/3/" id="kapittel-1-kapittel-2-kapittel-2-punkt-3"><span class="data-originalId">3.</span><article class="legalP" data-absoluteaddress="/kapittel/1/kapittel/2/kapittel/2/punkt/3/ledd/1/" id="kapittel-1-kapittel-2-kapittel-2-punkt-3-ledd-1">Fristene omfatter helligdager og fridager, søndager og lørdager med mindre disse dagene uttrykkelig er unntatt eller fristene er uttrykt i virkedager.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/kapittel/2/kapittel/2/punkt/4/" id="kapittel-1-kapittel-2-kapittel-2-punkt-4"><span class="data-originalId">4.</span><article class="legalP" data-absoluteaddress="/kapittel/1/kapittel/2/kapittel/2/punkt/4/ledd/1/" id="kapittel-1-kapittel-2-kapittel-2-punkt-4-ledd-1">Dersom den siste dagen av en frist som ikke er uttrykt i timer faller på en helligdag eller fridag, søndag eller lørdag, skal fristen utløpe ved slutten av den siste timen av neste virkedag.</article><article class="legalP" data-absoluteaddress="/kapittel/1/kapittel/2/kapittel/2/punkt/4/ledd/2/" id="kapittel-1-kapittel-2-kapittel-2-punkt-4-ledd-2">Denne bestemmelsen får ikke anvendelse for frister som regnes bakover fra en bestemt dato eller begivenhet.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/kapittel/2/kapittel/2/punkt/5/" id="kapittel-1-kapittel-2-kapittel-2-punkt-5"><span class="data-originalId">5.</span><article class="legalP" data-absoluteaddress="/kapittel/1/kapittel/2/kapittel/2/punkt/5/ledd/1/" id="kapittel-1-kapittel-2-kapittel-2-punkt-5-ledd-1">Alle frister på to eller flere dager skal omfatte minst to virkedager.</article></article></li></ul></section></section><section class="section" data-name="kapII" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTI/forskrift/1992-12-04-910/KAPITTEL_1-3" data-partID="k1-3"><h3>Kapittel II. Datoer og tidspunkter</h3><section class="section" data-section-type="default" data-absoluteaddress="/kapittel/1/kapittel/3/kapittel/1/" id="kapittel-1-kapittel-3-kapittel-1" data-lovdata-URL="LTI/forskrift/1992-12-04-910/KAPITTEL_1-3-1" data-partID="k1-3-1"><h4>Artikkel 4.</h4><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/kapittel/3/kapittel/1/punkt/1/" id="kapittel-1-kapittel-3-kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/kapittel/3/kapittel/1/punkt/1/ledd/1/" id="kapittel-1-kapittel-3-kapittel-1-punkt-1-ledd-1">Med mindre annet er bestemt i denne artikkel, får bestemmelsene i artikkel 3 med unntak av nr. 4 og 5 anvendelse på tidspunktet da EØS-avtalens rettsakter eller enkeltbestemmelser i disse rettsaktene trer i kraft, får virkning eller iverksettes, eller på tidspunktet da deres gyldighet eller virkning opphører eller de ikke lenger skal anvendes.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/3/kapittel/1/punkt/2/" id="kapittel-1-kapittel-3-kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/kapittel/3/kapittel/1/punkt/2/ledd/1/" id="kapittel-1-kapittel-3-kapittel-1-punkt-2-ledd-1">Dersom tidspunktet da EØS-avtalens rettsakter eller enkeltbestemmelser i disse rettsaktene trer i kraft, får virkning eller iverksettes er fastsatt til en bestemt dato, skal tidspunktet være begynnelsen av den første timen av den dag som tilsvarer denne dato.</article><article class="legalP" data-absoluteaddress="/kapittel/1/kapittel/3/kapittel/1/punkt/2/ledd/2/" id="kapittel-1-kapittel-3-kapittel-1-punkt-2-ledd-2">Denne bestemmelsen får anvendelse også dersom nevnte rettsakter eller bestemmelser trer i kraft, får virkning eller iverksettes innen et visst antall dager etter det tidspunkt en begivenhet inntreffer eller en handling utføres.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/kapittel/3/kapittel/1/punkt/3/" id="kapittel-1-kapittel-3-kapittel-1-punkt-3"><span class="data-originalId">3.</span><article class="legalP" data-absoluteaddress="/kapittel/1/kapittel/3/kapittel/1/punkt/3/ledd/1/" id="kapittel-1-kapittel-3-kapittel-1-punkt-3-ledd-1">Dersom tidspunktet da gyldigheten eller virkningen av EØS-avtalens rettsakter eller enkeltbestemmelser i disse rettsaktene opphører, eller de ikke lenger skal anvendes, er fastsatt til en bestemt dato, skal tidspunktet være slutten av den siste timen av den dag som tilsvarer denne dato.</article><article class="legalP" data-absoluteaddress="/kapittel/1/kapittel/3/kapittel/1/punkt/3/ledd/2/" id="kapittel-1-kapittel-3-kapittel-1-punkt-3-ledd-2">Denne bestemmelsen får anvendelse også dersom gyldigheten eller virkningen av nevnte rettakter eller bestemmelser skal opphøre, eller de ikke lenger skal anvendes, innen et visst antall dager etter det tidspunkt en begivenhet inntreffer eller en handling utføres.</article></article></li></ul></section><section class="section" data-section-type="default" data-absoluteaddress="/kapittel/1/kapittel/3/kapittel/2/" id="kapittel-1-kapittel-3-kapittel-2" data-lovdata-URL="LTI/forskrift/1992-12-04-910/KAPITTEL_1-3-2" data-partID="k1-3-2"><h4>Artikkel 5.</h4><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/kapittel/3/kapittel/2/punkt/1/" id="kapittel-1-kapittel-3-kapittel-2-punkt-1"><span class="data-originalId">1.</span><article class="legalP" data-absoluteaddress="/kapittel/1/kapittel/3/kapittel/2/punkt/1/ledd/1/" id="kapittel-1-kapittel-3-kapittel-2-punkt-1-ledd-1">Med mindre annet er bestemt i denne artikkel, får bestemmelsene i artikkel 3 med unntak av nr. 4 og 5 anvendelse når en handling kan eller skal utføres på et bestemt tidspunkt i henhold til en rettsakt omfattet av EØS-avtalen.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/3/kapittel/2/punkt/2/" id="kapittel-1-kapittel-3-kapittel-2-punkt-2"><span class="data-originalId">2.</span><article class="legalP" data-absoluteaddress="/kapittel/1/kapittel/3/kapittel/2/punkt/2/ledd/1/" id="kapittel-1-kapittel-3-kapittel-2-punkt-2-ledd-1">Dersom en handling kan eller skal utføres på en bestemt dato i henhold til en rettsakt omfattet av EØS-avtalen, kan eller skal den utføres mellom begynnelsen av den første timen og slutten av den siste timen av den dag som tilsvarer denne dato.</article><article class="legalP" data-absoluteaddress="/kapittel/1/kapittel/3/kapittel/2/punkt/2/ledd/2/" id="kapittel-1-kapittel-3-kapittel-2-punkt-2-ledd-2">Denne bestemmelsen får anvendelse også når en handling i henhold til en rettsakt omfattet av EØS-avtalen kan eller skal utføres innen et visst antall dager etter det tidspunkt en begivenhet inntreffer eller en handling utføres.</article></article></li></ul></section></section></section><section class="section" data-name="§2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1992-12-04-910/KAPITTEL_2" data-partID="k2"><h2><strong>§ 2.</strong> – Ikrafttredelse</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft fra den tid EØS-avtalen trer i kraft for Norge.</article></section></main></body></html>