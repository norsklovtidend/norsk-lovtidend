<!DOCTYPE html><html lang="no"><head><title>Forskrift om klage og omgjøring av vedtak om utskriving fra institusjoner og privatpleie for psykisk utviklingshemmede m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:42</dd><dt class="legacyID">Datokode</dt><dd class="legacyID">FOR-1992-09-25-778</dd><dt class="dokid">DokumentID</dt><dd class="dokid">LTI/forskrift/1992-09-25-778</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="subunit">Etat</dt><dd class="subunit"><ul><li>Sosialavd. II</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 22</dd><dt class="dateInForce">I kraft fra</dt><dd class="dateInForce">1993-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-05-12-304</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-48/§10a</li></ul></dd><dt class="dateOfPublication">Kunngjort</dt><dd class="dateOfPublication">1992-11-27</dd><dt class="title">Tittel</dt><dd class="title">Forskrift om klage og omgjøring av vedtak om utskriving fra institusjoner og privatpleie for psykisk utviklingshemmede m.m.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 25. september 1992 med hjemmel i midlertidig lov av 10. juni 1988 nr. 48 om avvikling av institusjoner og kontrakter om privatpleie under det fylkeskommunale helsevern for psykisk utviklingshemmede § 10A første ledd og § 11 tredje ledd.</dd><dt class="refid">RefID</dt><dd class="refid">forskrift/1992-09-25-778</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om klage og omgjøring av vedtak om utskriving fra institusjoner og privatpleie for psykisk utviklingshemmede m.m.<ul class="tocSubUl"><li>§ 1. Vedtak som kan påklages.</li><li>§ 2. Om forholdet til forvaltningslovens regler for enkeltvedtak.</li><li>§ 3. Klagefristen.</li><li>§ 4. Hvem har klagerett.</li><li>§ 5. Klagens form og innhold.</li><li>§ 6. Klagebehandlingen.</li><li>§ 7. Fylkesmannens kompetanse i klagesaker.</li><li>§ 8. Omgjøring av vedtak uten klage.</li><li>§ 9. Iverksetting av vedtak.</li><li>§ 10. Hvem kan kreve vedtak etter lovens § 10A.</li><li>§ 11. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1992-09-25-778" id="dokument"><h1>Forskrift om klage og omgjøring av vedtak om utskriving fra institusjoner og privatpleie for psykisk utviklingshemmede m.m.</h1><article class="legalArticle" data-lovdata-URL="LTI/forskrift/1992-09-25-778/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vedtak som kan påklages.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Følgende vedtak kan påklages til fylkesmannen:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Vedtak om utskriving fra institusjon eller privat forpleiningssted som 1. juli 1988 hørte under det fylkeskommunale helsevern for psykisk utviklingshemmede.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Vedtak om overføring fra et forpleiningssted som nevnt i nr. 1 til et annet slikt forpleiningssted.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">Vedtak om overføring mellom avdelinger innenfor samme forpleiningssted, dersom avdelingene ikke er lokalisert i samme bygning eller på samme tomt.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1">Vedtak om avslag på søknad om hjelp til å etablere seg i kommunen, jfr. lovens § 10.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/1/ledd/1/punkt/5/" id="paragraf-1-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/1/ledd/1/punkt/5/ledd/1/" id="paragraf-1-ledd-1-punkt-5-ledd-1">Vedtak om bolig- og tjenestetilbud etter lovens § 10A.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Vedtaksorganet skal sende underretning om vedtaket til klienten, verge eller hjelpeverge, den av de pårørende som antas å stå klienten nærmest og tilsynsutvalget.</article></article><article class="legalArticle" data-lovdata-URL="LTI/forskrift/1992-09-25-778/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Om forholdet til forvaltningslovens regler for enkeltvedtak.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med de særregler som denne forskriften fastsetter skal forvaltningslovens regler for behandling av enkeltvedtak (kapitlene IV-V) og for klage og omgjøring av enkeltvedtak (kapittel VI) komme til anvendelse på vedtak som omfattes av forskriftens § 1.</article></article><article class="legalArticle" data-lovdata-URL="LTI/forskrift/1992-09-25-778/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Klagefristen.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Klagefristen er 4 uker fra vedtaket er kommet fram til dem som er nevnt i § 1 annet ledd.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Hvis klienten ikke har pårørende med klagerett eller verge/hjelpeverge, begynner klagefristen ikke å løpe før vedtaket er kommet fram til tilsynsutvalget.</article></article><article class="legalArticle" data-lovdata-URL="LTI/forskrift/1992-09-25-778/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hvem har klagerett.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Klagerett har:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/punkt/1/ledd/1/punkt/1/" id="paragraf-4-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/4/punkt/1/ledd/1/punkt/1/ledd/1/" id="paragraf-4-punkt-1-ledd-1-punkt-1-ledd-1">Klienten selv</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/punkt/1/ledd/1/punkt/2/" id="paragraf-4-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/4/punkt/1/ledd/1/punkt/2/ledd/1/" id="paragraf-4-punkt-1-ledd-1-punkt-2-ledd-1">Følgende på klientens vegne:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/2/ledd/1/punkt/1/" id="paragraf-4-punkt-1-ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/2/ledd/1/punkt/1/ledd/1/" id="paragraf-4-punkt-1-ledd-1-punkt-2-ledd-1-punkt-1-ledd-1">klientens pårørende</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/2/ledd/1/punkt/2/" id="paragraf-4-punkt-1-ledd-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/2/ledd/1/punkt/2/ledd/1/" id="paragraf-4-punkt-1-ledd-1-punkt-2-ledd-1-punkt-2-ledd-1">verge og hjelpeverge</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/2/ledd/1/punkt/3/" id="paragraf-4-punkt-1-ledd-1-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/2/ledd/1/punkt/3/ledd/1/" id="paragraf-4-punkt-1-ledd-1-punkt-2-ledd-1-punkt-3-ledd-1">tilsynsutvalget</article></article></li></ul></article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Med klientens pårørende i nr. 1 b menes ektefelle, samboer, myndige barn, foreldre eller den som har foreldreansvaret, myndige søsken og besteforeldre.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">3.</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">En som har klagerett kan klage selv om andre klageberettigede ikke vil klage.</article></article></li></ul></article><article class="legalArticle" data-lovdata-URL="LTI/forskrift/1992-09-25-778/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klagens form og innhold.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Klagen skal framsettes overfor det organ som har truffet vedtaket (vedtaksorganet), men stiles til fylkesmannen. Klage over vedtak om bolig- og tjenestetilbud etter lovens § 10A skal framsettes overfor kommunens helse- og sosialstyre, hvis ikke kommunestyret har bestemt at slike klager skal framsettes overfor et annet kommunalt organ.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Klagen kan i alle tilfelle framsettes overfor den som har det daglige ansvaret for klienten. Denne skal uten ugrunnet opphold formidle klagen videre til rette kommunale organ etter første ledd og underrette klager om dette.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Klagen bør være skriftlig, men hvis den klagen skal framsettes overfor, jfr. første og annet ledd, mottar muntlig klage, skal den nedtegnes og behandles på vanlig måte.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Klagen skal inneholde de grunner som klageren mener taler mot vedtaket og eventuelle forslag til andre ordninger.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Såvidt mulig skal klagen undertegnes av klageren.</article></article><article class="legalArticle" data-lovdata-URL="LTI/forskrift/1992-09-25-778/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klagebehandlingen.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Vedtaksorganet skal foreta de undersøkelser og innhente de opplysninger som det finner grunn til. Vedtaksorganet kan oppheve eller endre vedtaket dersom det finner klagen begrunnet.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Hvis vedtaksorganet ikke opphever eller endrer vedtaket, skal det oversende sakens dokumenter til fylkesmannen i det fylket hvor vedtaksorganet ligger.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Ved klage på vedtak etter lovens § 10A skal kommunens helse- og sosialstyre ha ansvaret for å samordne klagebehandlingen i de involverte kommunale organer og oversende saken til fylkesmannen.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Ved slike klager kan helse- og sosialstyret også innhente uttalelse fra andre organer innen kommunen.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Kommunestyret kan bestemme at et annet kommunalt organ skal ha det ansvaret som i denne bestemmelsen er lagt til helse- og sosialstyret.</article><article class="legalP" data-absoluteaddress="/paragraf/6/ledd/6/" id="paragraf-6-ledd-6">Vedtaksorganet kan avgi uttalelse til fylkesmannen, hvis det finner grunn til det. Kopi av uttalelsen skal i så fall sendes klageren. Dersom klagen er framsatt av en annen enn klienten, skal kopi av uttalelsen også sendes denne i den utstrekning taushetsplikt og forvaltningsloven § 19 ikke er til hinder for det.</article><article class="legalP" data-absoluteaddress="/paragraf/6/ledd/7/" id="paragraf-6-ledd-7">Fylkesmannen skal innhente de uttalelser han finner grunn til. Hvis klagen gjelder forhold som ordinært hører under andre klageinstanser, skal fylkesmannen innhente uttalelse fra disse før vedtak treffes i klagesaken.</article></article><article class="legalArticle" data-lovdata-URL="LTI/forskrift/1992-09-25-778/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fylkesmannens kompetanse i klagesaker.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fylkesmannen kan oppheve eller endre vedtaket som det klages over eller sende saken tilbake til ny behandling.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Fylkesmannen kan overprøve alle vedtak etter lovens § 10A uansett om disse ordinært hører under andre klageinstanser eller ikke kan påklages etter gjeldende regler.</article></article><article class="legalArticle" data-lovdata-URL="LTI/forskrift/1992-09-25-778/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Omgjøring av vedtak uten klage.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Uten at det foreligger klage, kan et vedtak bare omgjøres etter reglene i forvaltningsloven § 35.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Gjelder det omgjøring av vedtak i klagesak som nevnt i § 35 tredje ledd siste punktum, må melding om at vedtaket er omgjort likevel sendes vedkommende innen fire uker etter at vedtaket i klagesaken ble sendt klageren.</article></article><article class="legalArticle" data-lovdata-URL="LTI/forskrift/1992-09-25-778/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Iverksetting av vedtak.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Vedtak som nevnt i § 1 kan ikke iverksettes før klagefristen er utløpt.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Vedtak som er påklaget, kan ikke iverksettes før fylkesmannen har truffet vedtak i klagesaken, med mindre fylkesmannen har samtykket i iverksettelsen.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Når det er gitt melding om at vedtak vil bli overprøvd etter § 8, kan vedtaket ikke iverksettes før avgjørelsen foreligger, med mindre klageinstansen eller det overordnete forvaltningsorganet samtykker i iverksettelsen.</article><article class="legalP" data-absoluteaddress="/paragraf/9/ledd/4/" id="paragraf-9-ledd-4">Hvis fylkesmannen bestemmer at saken skal sendes tilbake til vedtaksorganet til ny behandling, gjelder foregående ledd tilsvarende i forhold til det nye vedtaket.</article></article><article class="legalArticle" data-lovdata-URL="LTI/forskrift/1992-09-25-778/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Hvem kan kreve vedtak etter lovens § 10A.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/10/punkt/1/" id="paragraf-10-punkt-1"><span class="data-originalId">1.</span><article class="legalP" data-absoluteaddress="/paragraf/10/punkt/1/ledd/1/" id="paragraf-10-punkt-1-ledd-1">Rett til å kreve vedtak har:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/10/punkt/1/ledd/1/punkt/1/" id="paragraf-10-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/10/punkt/1/ledd/1/punkt/1/ledd/1/" id="paragraf-10-punkt-1-ledd-1-punkt-1-ledd-1">Klienten selv</article></article></li><li data-li-identifier="b." data-name="b."><article class="listArticle" data-absoluteaddress="/paragraf/10/punkt/1/ledd/1/punkt/2/" id="paragraf-10-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/10/punkt/1/ledd/1/punkt/2/ledd/1/" id="paragraf-10-punkt-1-ledd-1-punkt-2-ledd-1">Følgende på klientens vegne:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/10/punkt/1/ledd/1/punkt/2/ledd/1/punkt/1/" id="paragraf-10-punkt-1-ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/10/punkt/1/ledd/1/punkt/2/ledd/1/punkt/1/ledd/1/" id="paragraf-10-punkt-1-ledd-1-punkt-2-ledd-1-punkt-1-ledd-1">klientens pårørende</article></article></li><li data-li-identifier="-" data-name="-"><article class="listArticle" data-absoluteaddress="/paragraf/10/punkt/1/ledd/1/punkt/2/ledd/1/punkt/2/" id="paragraf-10-punkt-1-ledd-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/10/punkt/1/ledd/1/punkt/2/ledd/1/punkt/2/ledd/1/" id="paragraf-10-punkt-1-ledd-1-punkt-2-ledd-1-punkt-2-ledd-1">verge og hjelpeverge</article></article></li><li data-li-identifier="-" data-name="-"><article class="listArticle" data-absoluteaddress="/paragraf/10/punkt/1/ledd/1/punkt/2/ledd/1/punkt/3/" id="paragraf-10-punkt-1-ledd-1-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/10/punkt/1/ledd/1/punkt/2/ledd/1/punkt/3/ledd/1/" id="paragraf-10-punkt-1-ledd-1-punkt-2-ledd-1-punkt-3-ledd-1">tilsynsutvalget</article></article></li></ul></article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/10/punkt/2/" id="paragraf-10-punkt-2"><span class="data-originalId">2.</span><article class="legalP" data-absoluteaddress="/paragraf/10/punkt/2/ledd/1/" id="paragraf-10-punkt-2-ledd-1">Med klientens pårørende i nr. 1 b menes ektefelle, samboer, myndige barn, foreldre eller den som har foreldreansvaret, myndige søsken og besteforeldre.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/10/punkt/3/" id="paragraf-10-punkt-3"><span class="data-originalId">3.</span><article class="legalP" data-absoluteaddress="/paragraf/10/punkt/3/ledd/1/" id="paragraf-10-punkt-3-ledd-1">Krav om vedtak etter lovens § 10A kan framsettes selv om andre berettigede ikke ønsker å fremme et slikt krav.</article></article></li></ul></article><article class="legalArticle" data-lovdata-URL="LTI/forskrift/1992-09-25-778/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskriften trer i kraft 1. januar 1993 og gjelder vedtak som treffes etter denne dato eller som ikke er satt i verk ved ikrafttredelsen. Forskrift av 12. mai 1989 nr. 304 oppheves fra samme dato.</article></article></main></body></html>