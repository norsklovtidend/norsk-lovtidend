<!DOCTYPE html><html lang="no"><head><title>Lov om endringer i lov av 13. juni 1980 nr. 24 om ligningsforvaltning (ligningsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">LOV-1992-04-10-32</dd><dt class="dokid">DokumentID</dt><dd class="dokid">LTI/lov/1992-04-10-32</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 7</dd><dt class="dateInForce">I kraft fra</dt><dd class="dateInForce">1992-04-10</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-24</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-05-06</dd><dt class="titleShort">Korttittel</dt><dd class="titleShort">Endringslov til ligningsloven</dd><dt class="title">Tittel</dt><dd class="title">Lov om endringer i lov av 13. juni 1980 nr. 24 om ligningsforvaltning (ligningsloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.21 (1991–1992), Innst.O.nr.46 (1991–1992), Besl.O.nr.57 (1991–1992). Odels- og lagtingsvedtak hhv. 24. mars og 9. april 1992. Fremmet av Finans- og tolldepartementet.</dd><dt class="refid">RefID</dt><dd class="refid">lov/1992-04-10-32</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 13. juni 1980 nr. 24 om ligningsforvaltning (ligningsloven).<ul class="tocSubUl"><li>I.<ul class="tocSubUl"><li>§ 3-13. Taushetsplikt.</li><li>§ 12-1. Skattesvik</li><li>§ 12-2. Grovt skattesvik</li><li>§ 12-3. Forfølging av straffbart forhold</li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1992-04-10-32" id="dokument"><h1>Lov om endringer i lov av 13. juni 1980 nr. 24 om ligningsforvaltning (ligningsloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1992-04-10-32/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 13. juni 1980 nr. 24 om ligningsforvaltning (ligningsloven) gjøres følgende endringer:</article> <article class="defaultP" margin-top="true">§ 3-13 skal lyde:</article><article class="futureLegalArticle" data-name="§3-13" data-partID="§3-13" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-13</span>. <span class="legalArticleTitle">Taushetsplikt.</span></span><article class="numberedLegalP" data-numerator="1" data-absoluteaddress="/kapittel/1/foreslåttparagraf/1/nummer/1/" id="kapittel-1-foreslåttparagraf-1-nummer-1">1. Enhver som har eller har hatt verv, stilling eller oppdrag knyttet til ligningsforvaltningen, skal hindre at uvedkommende får adgang eller kjennskap til det han i sitt arbeid har fått vite om noens formues- eller inntektsforhold eller andre økonomiske, bedriftsmessige eller personlige forhold. Den som tiltrer verv, stilling eller oppdrag skal avgi skriftlig erklæring om at han kjenner og vil overholde taushetsplikten.</article><article class="numberedLegalP" data-numerator="2" data-absoluteaddress="/kapittel/1/foreslåttparagraf/1/nummer/2/" id="kapittel-1-foreslåttparagraf-1-nummer-2">2. Taushetsplikten etter nr. 1 er ikke til hinder for at opplysningene gis<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/foreslåttparagraf/1/nummer/2/punkt/1/" id="kapittel-1-foreslåttparagraf-1-nummer-2-punkt-1"><span class="data-originalId">a.</span><article class="legalP" data-absoluteaddress="/kapittel/1/foreslåttparagraf/1/nummer/2/punkt/1/ledd/1/" id="kapittel-1-foreslåttparagraf-1-nummer-2-punkt-1-ledd-1">til offentlig myndighet som kan ha bruk for dem i sitt arbeid med skatt, toll, avgifter, trygder, tilskudd eller bidrag av offentlige midler,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/foreslåttparagraf/1/nummer/2/punkt/2/" id="kapittel-1-foreslåttparagraf-1-nummer-2-punkt-2"><span class="data-originalId">b.</span><article class="legalP" data-absoluteaddress="/kapittel/1/foreslåttparagraf/1/nummer/2/punkt/2/ledd/1/" id="kapittel-1-foreslåttparagraf-1-nummer-2-punkt-2-ledd-1">til offentlig myndighet for bruk i forbindelse med håndheving av lovgivningen om regnskapsplikt, revisjonsvesen, valutaregulering eller aksjeselskaper, eller som reviderer offentlig virksomhet,</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/foreslåttparagraf/1/nummer/2/punkt/3/" id="kapittel-1-foreslåttparagraf-1-nummer-2-punkt-3"><span class="data-originalId">c.</span><article class="legalP" data-absoluteaddress="/kapittel/1/foreslåttparagraf/1/nummer/2/punkt/3/ledd/1/" id="kapittel-1-foreslåttparagraf-1-nummer-2-punkt-3-ledd-1">til offentlig myndighet for bruk til statistikkformål,</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/foreslåttparagraf/1/nummer/2/punkt/4/" id="kapittel-1-foreslåttparagraf-1-nummer-2-punkt-4"><span class="data-originalId">d.</span><article class="legalP" data-absoluteaddress="/kapittel/1/foreslåttparagraf/1/nummer/2/punkt/4/ledd/1/" id="kapittel-1-foreslåttparagraf-1-nummer-2-punkt-4-ledd-1">til offentlig myndighet når det er nødvendig for å innhente ytterligere opplysninger,</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/foreslåttparagraf/1/nummer/2/punkt/5/" id="kapittel-1-foreslåttparagraf-1-nummer-2-punkt-5"><span class="data-originalId">e.</span><article class="legalP" data-absoluteaddress="/kapittel/1/foreslåttparagraf/1/nummer/2/punkt/5/ledd/1/" id="kapittel-1-foreslåttparagraf-1-nummer-2-punkt-5-ledd-1">til offentlig oppnevnt granskningskommisjon,</article></article></li><li data-li-identifier="f." data-name="f."><article class="listArticle" data-absoluteaddress="/kapittel/1/foreslåttparagraf/1/nummer/2/punkt/6/" id="kapittel-1-foreslåttparagraf-1-nummer-2-punkt-6"><span class="data-originalId">f.</span><article class="legalP" data-absoluteaddress="/kapittel/1/foreslåttparagraf/1/nummer/2/punkt/6/ledd/1/" id="kapittel-1-foreslåttparagraf-1-nummer-2-punkt-6-ledd-1">til politi eller påtalemyndighet til bruk i straffesak. Gjelder straffesaken overtredelse av bestemmelser utenfor skatteetatens forvaltningsområde, kan opplysninger bare gis når det foreligger skjellig grunn til mistanke om overtredelse som kan medføre høyere straff enn fengsel i 6 måneder. Opplysningene om brutto- og nettoinntekt, bruttoformue og gjeld kan gis til bruk under utmåling av straff eller erstatning i straffesaken. Ligningskontorene, unntatt Oslo ligningskontor, kan ikke gi opplysninger etter annet punktum til politi eller påtalemyndighet uten samtykke fra overordnet ligningsmyndighet,</article></article></li><li data-li-identifier="g." data-name="g."><article class="listArticle" data-absoluteaddress="/kapittel/1/foreslåttparagraf/1/nummer/2/punkt/7/" id="kapittel-1-foreslåttparagraf-1-nummer-2-punkt-7"><span class="data-originalId">g.</span><article class="legalP" data-absoluteaddress="/kapittel/1/foreslåttparagraf/1/nummer/2/punkt/7/ledd/1/" id="kapittel-1-foreslåttparagraf-1-nummer-2-punkt-7-ledd-1">til andre ifølge lovpåbud som fastsetter eller klart forutsetter at taushetsplikten ikke skal være til hinder for å gi opplysningene.</article></article></li></ul></article><article class="numberedLegalP" data-numerator="3" data-absoluteaddress="/kapittel/1/foreslåttparagraf/1/nummer/3/" id="kapittel-1-foreslåttparagraf-1-nummer-3">3. Departementet kan uten hinder av nr. 1 gi opplysninger<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/foreslåttparagraf/1/nummer/3/punkt/1/" id="kapittel-1-foreslåttparagraf-1-nummer-3-punkt-1"><span class="data-originalId">a.</span><article class="legalP" data-absoluteaddress="/kapittel/1/foreslåttparagraf/1/nummer/3/punkt/1/ledd/1/" id="kapittel-1-foreslåttparagraf-1-nummer-3-punkt-1-ledd-1">til forskningsformål i samsvar med forvaltningsloven § 13 d,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/foreslåttparagraf/1/nummer/3/punkt/2/" id="kapittel-1-foreslåttparagraf-1-nummer-3-punkt-2"><span class="data-originalId">b.</span><article class="legalP" data-absoluteaddress="/kapittel/1/foreslåttparagraf/1/nummer/3/punkt/2/ledd/1/" id="kapittel-1-foreslåttparagraf-1-nummer-3-punkt-2-ledd-1">som vitneprov eller dokumentframlegging under rettergang.</article></article></li></ul></article><article class="numberedLegalP" data-numerator="4" data-absoluteaddress="/kapittel/1/foreslåttparagraf/1/nummer/4/" id="kapittel-1-foreslåttparagraf-1-nummer-4">4. Hvis opplysninger gis med hjemmel i nr. 2 eller nr. 3 a til noen som ikke selv har taushetsplikt etter annen lov, gjelder taushetsplikten etter nr. 1 tilsvarende for den som får opplysningene. Den som gir opplysningene skal samtidig gjøre oppmerksom på det. Opplysningene kan likevel brukes til det formål som begrunnet at de ble gitt.</article><article class="numberedLegalP" data-numerator="5" data-absoluteaddress="/kapittel/1/foreslåttparagraf/1/nummer/5/" id="kapittel-1-foreslåttparagraf-1-nummer-5">5. Taushetsplikten omfatter ikke innholdet i skattelister som etter § 8-8 skal legges ut til alminnelig ettersyn, eller senere endringer i disse.</article></article> <article class="defaultP" margin-top="true">§ 6-13 ny f skal lyde:<ul class="defaultList"><li data-li-identifier="f." data-name="f."><article class="listArticle" data-absoluteaddress="/kapittel/1/foreslåttparagraf/1/nummer/5/punkt/1/" id="kapittel-1-foreslåttparagraf-1-nummer-5-punkt-1"><span class="data-originalId">f.</span><article class="legalP" data-absoluteaddress="/kapittel/1/foreslåttparagraf/1/nummer/5/punkt/1/ledd/1/" id="kapittel-1-foreslåttparagraf-1-nummer-5-punkt-1-ledd-1">konfliktrådene etter krav fra ligningsmyndighetene gi opplysninger om innholdet i avtale inngått under megling i konfliktråd, jf. lov av 15. mars 1991 nr. 3.</article></article></li></ul></article> <article class="defaultP" margin-top="true">§ 6-16 c skal lyde:<ul class="defaultList"><li data-li-identifier="c." data-name="c."><article class="listArticle" data-absoluteaddress="/kapittel/1/foreslåttparagraf/1/nummer/5/punkt/2/" id="kapittel-1-foreslåttparagraf-1-nummer-5-punkt-2"><span class="data-originalId">c.</span><article class="legalP" data-absoluteaddress="/kapittel/1/foreslåttparagraf/1/nummer/5/punkt/2/ledd/1/" id="kapittel-1-foreslåttparagraf-1-nummer-5-punkt-2-ledd-1">i forskrift bestemme at de i denne paragraf spesifiserte oppgavene; lønnsoppgave m.v. etter § 6-2, saldo- og renteoppgaver ved årsskiftet eller ved oppgjør av konti i løpet av det siste inntektsår etter § 6-4 og § 6-13 nr. 2 d, kontrolloppgaver fra Verdipapirsentralen etter § 6-5, forsikringspremier m.m.; spareinnskudd og innskudd i aksjefond etter § 6-6, fordelingsoppgaver over inntekter, utgifter og formue i boligselskaper etter skatteloven § 51 sjette ledd, skal overføres i maskinlesbar form.</article></article></li></ul></article> <article class="defaultP" margin-top="true">§ 9-11 nr. 3 nytt siste punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Bestemmelsene i nr. 1 får tilsvarende anvendelse ved endring av avgjørelse om dekning av sakskostnader.</article> <article class="defaultP" margin-top="true">§ 12-1 skal lyde:</article><article class="futureLegalArticle" data-name="§12-1" data-partID="§12-1" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 12-1</span>. <span class="legalArticleTitle">Skattesvik</span></span><article class="numberedLegalP" data-numerator="1" data-absoluteaddress="/kapittel/1/foreslåttparagraf/2/nummer/1/" id="kapittel-1-foreslåttparagraf-2-nummer-1">1. For skattesvik straffes den som forsettlig eller grovt uaktsomt<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/foreslåttparagraf/2/nummer/1/punkt/1/" id="kapittel-1-foreslåttparagraf-2-nummer-1-punkt-1"><span class="data-originalId">a.</span><article class="legalP" data-absoluteaddress="/kapittel/1/foreslåttparagraf/2/nummer/1/punkt/1/ledd/1/" id="kapittel-1-foreslåttparagraf-2-nummer-1-punkt-1-ledd-1">gir ligningsmyndighetene uriktige eller ufullstendige opplysninger når han forstår eller bør forstå at dette kan føre til skatte- eller avgiftsmessige fordeler, eller</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/foreslåttparagraf/2/nummer/1/punkt/2/" id="kapittel-1-foreslåttparagraf-2-nummer-1-punkt-2"><span class="data-originalId">b.</span><article class="legalP" data-absoluteaddress="/kapittel/1/foreslåttparagraf/2/nummer/1/punkt/2/ledd/1/" id="kapittel-1-foreslåttparagraf-2-nummer-1-punkt-2-ledd-1">utferdiger uriktig dokument når han forstår eller bør forstå at dokumentet er egnet som legitimasjon for å oppnå skatte- eller avgiftsmessige fordeler, eller</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/foreslåttparagraf/2/nummer/1/punkt/3/" id="kapittel-1-foreslåttparagraf-2-nummer-1-punkt-3"><span class="data-originalId">c.</span><article class="legalP" data-absoluteaddress="/kapittel/1/foreslåttparagraf/2/nummer/1/punkt/3/ledd/1/" id="kapittel-1-foreslåttparagraf-2-nummer-1-punkt-3-ledd-1">overtrer lov av 14. juli 1950 nr. 10 om valutaregulering eller bestemmelser gitt i medhold av loven når han forstår eller bør forstå at overtredelsen er egnet som forberedelse for å oppnå skatte- eller avgiftsmessige fordeler, eller</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/foreslåttparagraf/2/nummer/1/punkt/4/" id="kapittel-1-foreslåttparagraf-2-nummer-1-punkt-4"><span class="data-originalId">d.</span><article class="legalP" data-absoluteaddress="/kapittel/1/foreslåttparagraf/2/nummer/1/punkt/4/ledd/1/" id="kapittel-1-foreslåttparagraf-2-nummer-1-punkt-4-ledd-1">på annen måte vesentlig overtrer bestemmelser gitt i eller i medhold av denne lov.</article></article></li></ul></article><article class="numberedLegalP" data-numerator="2" data-absoluteaddress="/kapittel/1/foreslåttparagraf/2/nummer/2/" id="kapittel-1-foreslåttparagraf-2-nummer-2">2. Skattesvik straffes med bøter eller fengsel inntil 2 år. Medvirkning straffes på samme måte.</article></article> <article class="defaultP" margin-top="true">§ 12-2 skal lyde:</article><article class="futureLegalArticle" data-name="§12-2" data-partID="§12-2" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 12-2</span>. <span class="legalArticleTitle">Grovt skattesvik</span></span><article class="numberedLegalP" data-numerator="1" data-absoluteaddress="/kapittel/1/foreslåttparagraf/3/nummer/1/" id="kapittel-1-foreslåttparagraf-3-nummer-1">1. Grovt skattesvik straffes med bøter eller fengsel inntil 6 år. Medvirkning straffes på samme måte.</article><article class="numberedLegalP" data-numerator="2" data-absoluteaddress="/kapittel/1/foreslåttparagraf/3/nummer/2/" id="kapittel-1-foreslåttparagraf-3-nummer-2">2. Ved avgjørelsen av om skattesviket er grovt skal det særlig legges vekt på om handlingen kan lede til unndragelse av et meget betydelig beløp i skatt eller avgift, om handlingen er utført på en måte som i særlig grad har vanskeliggjort oppdagelsen, omhandlingen er utført ved å misbruke stilling eller tillitsforhold eller om det foreligger medvirkning under utøvelse av næring.</article><article class="numberedLegalP" data-numerator="3" data-absoluteaddress="/kapittel/1/foreslåttparagraf/3/nummer/3/" id="kapittel-1-foreslåttparagraf-3-nummer-3">3. Ved anvendelsen av kriterier i nr. 2 kan flere overtredelser ses i sammenheng.</article><article class="numberedLegalP" data-numerator="4" data-absoluteaddress="/kapittel/1/foreslåttparagraf/3/nummer/4/" id="kapittel-1-foreslåttparagraf-3-nummer-4">4. Denne paragraf kommer til anvendelse også om det foreligger uvitenhet med hensyn til de momenter som gjør handlingen grov, når uvitenheten er grovt uaktsom.</article></article> <article class="defaultP" margin-top="true">§ 12-3 skal lyde:</article><article class="futureLegalArticle" data-name="§12-3" data-partID="§12-3" data-absoluteaddress="/kapittel/1/foreslåttparagraf/4/" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12-3</span>. <span class="legalArticleTitle">Forfølging av straffbart forhold</span></span><article class="legalP" data-absoluteaddress="/kapittel/1/foreslåttparagraf/4/ledd/1/" id="kapittel-1-foreslåttparagraf-4-ledd-1">Adgangen til å reise straffesak eller avsi straffedom etter bestemmelsene foran faller bort etter 10 år.</article></article> <article class="defaultP" margin-top="true">§§ 12-4 til 12-5 oppheves.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1992-04-10-32/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I trer i kraft straks.</article></section></main></body></html>