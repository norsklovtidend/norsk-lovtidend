<!DOCTYPE html><html lang="no"><head><title>Forskrift om erstatning for bortkomne, brente eller skadde sedler og mynter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:46</dd><dt class="legacyID">Datokode</dt><dd class="legacyID">FOR-1992-08-26-631</dd><dt class="dokid">DokumentID</dt><dd class="dokid">LTI/forskrift/1992-08-26-631</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 17</dd><dt class="dateInForce">I kraft fra</dt><dd class="dateInForce">1992-08-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-05-24-28/§14</li></ul></dd><dt class="dateOfPublication">Kunngjort</dt><dd class="dateOfPublication">1992-09-16</dd><dt class="title">Tittel</dt><dd class="title">Forskrift om erstatning for bortkomne, brente eller skadde sedler og mynter.</dd><dt class="refid">RefID</dt><dd class="refid">forskrift/1992-08-26-631</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om erstatning for bortkomne, brente eller skadde sedler og mynter.<ul class="tocSubUl"><li>§ 1. Virkeområde</li><li>§ 2. Innløsning av skadde sedler</li><li>§ 3. Innløsning av skadde mynter</li><li>§ 4. Billighetserstatning for brente eller bortkomne sedler og mynter</li><li>§ 5. Søknad, vedtak og klageadgang</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1992-08-26-631" id="dokument"><h1>Forskrift om erstatning for bortkomne, brente eller skadde sedler og mynter.</h1><article class="legalP" data-absoluteaddress="/ledd/1/" id="ledd-1">Fastsatt av Norges Bank 26. august 1992 med hjemmel i lov 24. mai 1985 nr. 28 om Norges Bank og pengevesenet § 14 annet ledd.</article><article class="legalArticle" data-lovdata-URL="LTI/forskrift/1992-08-26-631/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder erstatning for pålydende verdi av sedler og mynter som ellers ville vært tvungent betalingsmiddel i Norge eller innløsningsberettiget etter sentralbankloven § 15.</article></article><article class="legalArticle" data-lovdata-URL="LTI/forskrift/1992-08-26-631/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innløsning av skadde sedler</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Skadde sedler innløses av Norges Bank etter følgende regler:<table><tbody><tr><td data-text-align="left" data-vertical-align="top">Minst 55% av seddelen i behold</td><td data-text-align="left" data-vertical-align="top">– full erstatning</td></tr><tr><td data-text-align="left" data-vertical-align="top">50% – 55% av seddelen i behold</td><td data-text-align="left" data-vertical-align="top">– halv erstatning</td></tr><tr><td data-text-align="left" data-vertical-align="top">Under 50% av seddelen i behold</td><td data-text-align="left" data-vertical-align="top">– ingen erstatning</td></tr></tbody></table></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Innløsning av en skadd seddel som består av flere deler, kan bare skje dersom delene påviselig stammer fra samme seddel.</article></article><article class="legalArticle" data-lovdata-URL="LTI/forskrift/1992-08-26-631/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innløsning av skadde mynter</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Sterkt skadde mynter kan innløses av Norges Bank mot erstatning dersom myntene er hele og kan identifiseres.</article></article><article class="legalArticle" data-lovdata-URL="LTI/forskrift/1992-08-26-631/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Billighetserstatning for brente eller bortkomne sedler og mynter</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Sedler og mynter som er sterkt skadd, tilintetgjort eller kommet bort ved brann, forlis eller lignende slik at reglene om innløsning ikke kan anvendes, kan erstattes av Norges Bank dersom det anses godtgjort at sedlene og myntene har vært til stede og er ødelagt eller kommet bort for godt.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Erstatning ytes ikke dersom sedlene eller myntene er ødelagt eller kommet bort med forsett fra besitteren. Erstatning bør som regel heller ikke ytes når uforholdsmessig store beløp har vært oppbevart privat på uforsvarlig måte.</article></article><article class="legalArticle" data-lovdata-URL="LTI/forskrift/1992-08-26-631/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad, vedtak og klageadgang</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad om erstatning etter § 4 sendes Norges Bank. Banken fastsetter nærmere saksbehandlingsregler for innløsnings- og erstatningssaker. Norges Banks vedtak etter forskriften kan påklages til Finans- og tolldepartementet etter reglene i forvaltningsloven kapittel VI.</article></article><article class="legalArticle" data-lovdata-URL="LTI/forskrift/1992-08-26-631/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft straks.</article></article></main></body></html>