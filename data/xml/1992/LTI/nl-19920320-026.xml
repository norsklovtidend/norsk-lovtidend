<!DOCTYPE html><html lang="no"><head><title>Lov om endringer i lov av 13. juni 1975 nr. 35 om skattlegging av undersjøiske petroleumsforekomster m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:40</dd><dt class="legacyID">Datokode</dt><dd class="legacyID">LOV-1992-03-20-26</dd><dt class="dokid">DokumentID</dt><dd class="dokid">LTI/lov/1992-03-20-26</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 6</dd><dt class="changesToDocuments">Endrer</dt><dd class="changesToDocuments"><ul><li>lov/1975-06-13-35</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-04-03</dd><dt class="titleShort">Korttittel</dt><dd class="titleShort">Endringslov til petroleumsskatteloven</dd><dt class="title">Tittel</dt><dd class="title">Lov om endringer i lov av 13. juni 1975 nr. 35 om skattlegging av undersjøiske petroleumsforekomster m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.12 (1991–1992), Innst.O.nr.40 (1991–1992), Besl.O.nr.50 (1991–1992). Odels- og lagtingsvedtak hhv. 28. februar og 10. mars 1992. Fremmet av Finans- og tolldepartementet.</dd><dt class="refid">RefID</dt><dd class="refid">lov/1992-03-20-26</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 13. juni 1975 nr. 35 om skattlegging av undersjøiske petroleumsforekomster m.v.<ul class="tocSubUl"><li>I</li><li>II</li><li>III Overgangsbestemmelser<ul class="tocSubUl"><li>A</li><li>B</li><li>C</li></ul></li><li>IV Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/lov/1992-03-20-26" id="dokument"><h1>Lov om endringer i lov av 13. juni 1975 nr. 35 om skattlegging av undersjøiske petroleumsforekomster m.v.</h1><article class="legalP" data-absoluteaddress="/ledd/1/" id="ledd-1">I lov av 13. juni 1975 nr. 35 om skattlegging av undersjøiske petroleumsforekomster m.v. gjøres følgende endringer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1992-03-20-26/KAPITTEL_1" data-partID="k1"><h2 data-text-align="center">I</h2><article class="defaultP">§ 1 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">a)</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">i indre norsk farvann, på norsk sjøterritorium og på kontinentalsokkelen.</article></article></li></ul></article> <article class="defaultP" margin-top="true">§ 1 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">c)</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">utenfor riket eller havområder som nevnt i a), forsåvidt angår ilandføring av petroleum og virksomhet eller arbeid i tilknytning til dette, i den utstrekning Norges rett til å skattlegge virksomhet og arbeid som nevnt følger av alminnelig folkerett eller av særskilt avtale med fremmed stat.</article></article></li></ul></article> <article class="defaultP" margin-top="true">§ 1 første ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">d)</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">i riket forsåvidt angår transport av petroleum ved rørledning fra områder som nevnt i a), b) eller c), samt annen virksomhet ved mottaks- og utskipningsanlegg som ledd i utvinning og rørledningstransport av slik petroleum.</article></article></li></ul></article> <article class="defaultP" margin-top="true">§ 1 nytt annet ledd skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Loven gjelder også behandling av petroleum ved innretninger benyttet til utvinning eller rørledningstransport i område som nevnt i første ledd, uten hensyn til om petroleumen er utvunnet i slikt område.</article> <article class="defaultP" margin-top="true">§ 1 annet og tredje ledd blir nytt tredje og fjerde ledd.</article> <article class="defaultP" margin-top="true">§ 1 nytt femte ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Med kontinentalsokkelen forstås i denne lov havbunnen og grunnen under denne utenfor norsk sjøterritorium, så langt den kan anses å være en naturlig forlengelse av norsk landterritorium, men ikke kortere enn 200 nautiske mil fra grunnlinjene som sjøterritoriet er målt fra, dog ikke ut over midtlinjen i forhold til andre stater.</article> <article class="defaultP" margin-top="true">§ 3 første ledd første punktum (innledningen) skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Ved ansettelse av formue og inntekt av utvinning, behandling og rørledningstransport som nevnt i § 1 gjelder følgende særregler:</article> <article class="defaultP" margin-top="true">§ 5 første ledd første punktum skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Skattepliktige som driver utvinning, behandling og rørledningstransport i de områder som er nevnt i § 1, skal av inntekt ved slik virksomhet betale en særskatt til staten.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1992-03-20-26/KAPITTEL_2" data-partID="k2"><h2 data-text-align="center">II</h2><article class="defaultP">§ 3 bokstav f annet og tredje ledd skal lyde:</article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Gevinst og tap ved realisasjon av driftsmiddel som avskrives etter § 3 b skal føres på gevinst- og tapskonto jf. skl. § 44A-7. Bestemmelsene i skl. § 44A-6 første ledd første punktum, § 44A-7 og § 45 åttende ledd gjelder tilsvarende. Virksomhet som omfattes av pskl. § 5 første ledd regnes som én næring.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Bestemmelsen i annet ledd gjelder tilsvarende for andel i tillatelse til leting etter eller utvinning av petroleum i område som angitt i § 1 første ledd a.</article> <article class="defaultP" margin-top="true">§ 3 bokstav f fjerde og femte ledd oppheves.</article> <article class="defaultP" margin-top="true">§ 5 annet ledd skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Særskatt utlignes på den inntekt av virksomheten som ligger til grunn for utligning av den alminnelige inntektsskatt. Det gis ikke fradrag for tap eller underskudd som fremkommer ved annen virksomhet enn utvinning og rørledningstransport som nevnt i § 1. Det gis ikke fradrag for tilskudd etter skatteloven § 44 femte ledd.</article> <article class="defaultP" margin-top="true">§ 5 tredje ledd skal lyde:</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Særskatt svares bare av den del av netto inntekt beregnet etter annet ledd som overstiger en friinntekt. Friinntekten settes til 5 pst. av kostpris for driftsmiddel som avskrives etter § 3 b. Kostprisen for driftsmidlet medregnes ved beregning av skattbar inntekt etter annet ledd i 6 år fra og med året det er påbegynt avskrevet. Dersom 5 pst. av kostpris for driftsmidler som nevnt i foregående punktum utgjør mer enn nettoinntekten, kan det overskytende føres til fradrag i senere år ved utligning av særskatt. Kongen kan gi forskrifter til gjennomføring og utfylling av bestemmelsene i denne paragraf.</article> <article class="defaultP" margin-top="true">§ 5 fjerde ledd oppheves.</article> <article class="defaultP" margin-top="true">§ 5 femte ledd blir nytt fjerde ledd.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1992-03-20-26/KAPITTEL_3" data-partID="k3"><h2 data-text-align="center">III Overgangsbestemmelser</h2><section class="section" data-name="kapA" data-section-type="default" data-absoluteaddress="/kapittel/3/kapittel/1/" id="kapittel-3-kapittel-1" data-lovdata-URL="LTI/lov/1992-03-20-26/KAPITTEL_3-1" data-partID="k3-1"><h3 data-text-align="center">A</h3><article class="legalP" data-absoluteaddress="/kapittel/3/kapittel/1/ledd/1/" id="kapittel-3-kapittel-1-ledd-1">Overgangsbestemmelser om friinntekt og produksjonsgodtgjørelse m.v.:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/kapittel/1/ledd/1/punkt/1/" id="kapittel-3-kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/3/kapittel/1/ledd/1/punkt/1/ledd/1/" id="kapittel-3-kapittel-1-ledd-1-punkt-1-ledd-1">Friinntekt etter petroleumsskatteloven § 5 tredje ledd beregnes for utgifter til erverv av driftsmiddel pådratt 1. januar 1992 eller senere. Videre beregnes friinntekt etter § 5 tredje ledd for utgifter pådratt i inntektsårene 1987–1991 til erverv av produksjonsanlegg for utvinning av petroleum fra forekomst som omfattes av plan for utbygging og drift forelagt departementet til godkjennelse etter 1. januar 1986. For utgifter nevnt i foregående punktum beregnes friinntekt etter reglene i § 5 tredje ledd i 6 år fra og med inntektsåret 1992.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/kapittel/1/ledd/1/punkt/2/" id="kapittel-3-kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/3/kapittel/1/ledd/1/punkt/2/ledd/1/" id="kapittel-3-kapittel-1-ledd-1-punkt-2-ledd-1">Beregnet friinntekt av kostpris for driftsmidler ervervet før 1. januar 1987 kan, i den utstrekning den ikke er kommet til fradrag, føres til fradrag i senere år ved utligning av særskatt med tre femdeler av beløpet som gjenstår pr. 1. januar 1992.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/kapittel/1/ledd/1/punkt/3/" id="kapittel-3-kapittel-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/3/kapittel/1/ledd/1/punkt/3/ledd/1/" id="kapittel-3-kapittel-1-ledd-1-punkt-3-ledd-1">Beregnet produksjonsgodtgjørelse kan, i den utstrekning den ikke er kommet til fradrag, føres til fradrag i senere år ved utligning av særskatt med tre femdeler av beløpet som gjenstår pr. 1. januar 1992.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/3/kapittel/1/ledd/1/punkt/4/" id="kapittel-3-kapittel-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/3/kapittel/1/ledd/1/punkt/4/ledd/1/" id="kapittel-3-kapittel-1-ledd-1-punkt-4-ledd-1">Det beregnes ikke friinntekt etter petroleumsskatteloven § 5 tredje ledd for investering som gir friinntekt etter § 6 i lov av 23. desember 1983 nr. 76.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/3/kapittel/1/ledd/1/punkt/5/" id="kapittel-3-kapittel-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/3/kapittel/1/ledd/1/punkt/5/ledd/1/" id="kapittel-3-kapittel-1-ledd-1-punkt-5-ledd-1">Når det som vilkår fastsatt i vedtak om samtykke i de skattemessige virkninger av overdragelse eller overføring som nevnt i § 10 første ledd er bestemt at et nærmere angitt beløp skal føres til fradrag i et inntektsår etter 1991 bare med virkning for ordinær selskapsskatt, skal beløpet ved ligningen for vedkommende inntektsår multipliseres med forholdet mellom tallet 0,508 og den ordinære selskapsskattesats som fastsettes for inntektsåret.</article></article></li></ul></article></section><section class="section" data-name="kapB" data-section-type="default" data-absoluteaddress="/kapittel/3/kapittel/2/" id="kapittel-3-kapittel-2" data-lovdata-URL="LTI/lov/1992-03-20-26/KAPITTEL_3-2" data-partID="k3-2"><h3 data-text-align="center">B</h3><article class="legalP" data-absoluteaddress="/kapittel/3/kapittel/2/ledd/1/" id="kapittel-3-kapittel-2-ledd-1">Endringer i overgangsbestemmelsene om avskrivninger og friinntekt i lov av 19. desember 1986 nr. 73:</article> <article class="defaultP" margin-top="true">II nr. 3 skal lyde:</article><article class="legalP" data-absoluteaddress="/kapittel/3/kapittel/2/ledd/2/" id="kapittel-3-kapittel-2-ledd-2">Særskatt skal svares av den del av nettoinntekten beregnet etter petroleumsskatteloven § 5 annet ledd, som overstiger 1,75 pst. av kostpris for driftsmidler som er nevnt under nr. 1.</article> <article class="defaultP" margin-top="true">II nr. 4 skal lyde:</article><article class="legalP" data-absoluteaddress="/kapittel/3/kapittel/2/ledd/3/" id="kapittel-3-kapittel-2-ledd-3">Kostpris for et driftsmiddel som nevnt i nr. 1 skal medregnes ved beregningen av skattbar inntekt i 15 år fra og med året etter at det er påbegynt avskrevet. Dersom 1,75 pst. av kostpris for driftsmidler som nevnt under nr. 1 utgjør mer enn nettoinntekten, kan det overskytende føres til fradrag i senere år ved utligning av særskatt.</article></section><section class="section" data-name="kapC" data-section-type="default" data-absoluteaddress="/kapittel/3/kapittel/3/" id="kapittel-3-kapittel-3" data-lovdata-URL="LTI/lov/1992-03-20-26/KAPITTEL_3-3" data-partID="k3-3"><h3 data-text-align="center">C</h3><article class="legalP" data-absoluteaddress="/kapittel/3/kapittel/3/ledd/1/" id="kapittel-3-kapittel-3-ledd-1">Overgangsbestemmelse til petroleumsskatteloven § 3 f:</article><article class="legalP" data-absoluteaddress="/kapittel/3/kapittel/3/ledd/2/" id="kapittel-3-kapittel-3-ledd-2">Gevinster avsatt betinget etter pskl. § 3 f pr. 1. januar 1992 føres inn på gevinst- og tapskontoen jf. pskl. § 3 f. Stillet sikkerhet etter § 3 f tredje ledd frigis 1. januar 1992.</article></section></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1992-03-20-26/KAPITTEL_4" data-partID="k4"><h2 data-text-align="center">IV Ikrafttredelse</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Endringene under I, II og III trer i kraft med virkning fra og med 1. januar 1992. Endringen i § 3 f får virkning for driftsmidler som realiseres 1. januar 1992 eller senere.</article></section></main></body></html>