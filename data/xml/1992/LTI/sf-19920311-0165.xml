<!DOCTYPE html><html lang="no"><head><title>Forskrift om regulering av fangst av sel i Vesterisen og Østisen i 1992.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:20</dd><dt class="legacyID">Datokode</dt><dd class="legacyID">FOR-1992-03-11-165</dd><dt class="dokid">DokumentID</dt><dd class="dokid">LTI/forskrift/1992-03-11-165</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 6</dd><dt class="dateInForce">I kraft fra</dt><dd class="dateInForce">1992-03-11</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§45</li><li>lov/1983-06-03-40/§47</li></ul></dd><dt class="dateOfPublication">Kunngjort</dt><dd class="dateOfPublication">1992-04-03</dd><dt class="title">Tittel</dt><dd class="title">Forskrift om regulering av fangst av sel i Vesterisen og Østisen i 1992.</dd><dt class="refid">RefID</dt><dd class="refid">forskrift/1992-03-11-165</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fangst av sel i Vesterisen og Østisen i 1992.<ul class="tocSubUl"><li>Kapittel I Vesterisen<ul class="tocSubUl"><li>§ 1. Fangstområde</li><li>§ 2. Fangstforbud</li><li>§ 3. Kvoter</li><li>§ 4. Fangstperiode</li></ul></li><li>Kapittel II Østisen<ul class="tocSubUl"><li>§ 5. Fangstområde</li><li>§ 6. Fangstforbud</li><li>§ 7. Kvoter</li><li>§ 8. Fangstperiode</li></ul></li><li>Kapittel III Generelle bestemmelser<ul class="tocSubUl"><li>§ 9. Fordeling av kvoter</li><li>§ 10. Føring av fangstdagbok</li><li>§ 11. Kontroll</li><li>§ 12. Straffebestemmelse</li><li>§ 13. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1992-03-11-165" id="dokument"><h1>Forskrift om regulering av fangst av sel i Vesterisen og Østisen i 1992.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 11. mars 1992 i medhold av lov av 3. juni 1983 nr. 40 om saltvannsfiske m.v. §§ 4, 5, 9, 45 og 47, bestemt:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1992-03-11-165/KAPITTEL_1" data-partID="k1"><h2>Kapittel I Vesterisen</h2><article class="legalArticle" data-lovdata-URL="LTI/forskrift/1992-03-11-165/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Fangstområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det er forbudt for norske fartøyer å drive selfangst i ICES statistikkområde II og XIV.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Uten hinder av forbudet i første ledd kan norske fartøy drive selfangst i Vesterisen. Med Vesterisen forstås drivisområdene i fiskerisonen ved Jan Mayen og i havområdene ved Jan Mayen utenfor Grønlands økonomiske sone og sørvest av Svalbard.</article></article><article class="legalArticle" data-lovdata-URL="LTI/forskrift/1992-03-11-165/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Fangstforbud</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Det er forbudt å drive fangst av årets kull av unger av grønlandssel og klappmyss.</article></article><article class="legalArticle" data-lovdata-URL="LTI/forskrift/1992-03-11-165/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kvoter</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Norske fartøy kan i Vesterisen fange inntil 8.400 grønlandssel og 1.700 klappmyss.</article></article><article class="legalArticle" data-lovdata-URL="LTI/forskrift/1992-03-11-165/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fangstperiode</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Det er forbudt å drive fangst av klappmyss før 26. mars 1992 kl 0700 UTC og av grønlandssel før 10. april 1992 kl 0700 UTC.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Fangsten skal være avsluttet 5. mai 1992 kl 2400 UTC. Dersom vær- og isforholdene tilsier det, kan fangstperioden forlenges til 31. mai 1992 kl 2400 UTC for grønlandssel og 30. juni 1992 kl 2400 UTC for klappmyss.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Det er forbudt for fartøyene å gå fra Norge til fangstfeltene før 18. mars 1992 kl 1800 norsk tid.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1992-03-11-165/KAPITTEL_2" data-partID="k2"><h2>Kapittel II Østisen</h2><article class="legalArticle" data-lovdata-URL="LTI/forskrift/1992-03-11-165/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Fangstområde</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Med Østisen forstås områdene øst for E 20°.</article></article><article class="legalArticle" data-lovdata-URL="LTI/forskrift/1992-03-11-165/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fangstforbud</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/2/punkt/1/" id="kapittel-2-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/2/punkt/1/ledd/1/" id="kapittel-2-paragraf-2-punkt-1-ledd-1">Det er forbudt å drive fangst av årets kull av unger av grønlandssel.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/2/punkt/2/" id="kapittel-2-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/2/punkt/2/ledd/1/" id="kapittel-2-paragraf-2-punkt-2-ledd-1">Det er forbudt å drive fangst av andre selarter enn grønlandssel i Russlands økonomiske sone.</article></article></li></ul></article><article class="legalArticle" data-lovdata-URL="LTI/forskrift/1992-03-11-165/§7" data-name="§7" data-partID="§7" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kvoter</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Norske fartøy kan fange inntil 9.500 grønlandssel i Russlands økonomiske sone.</article></article><article class="legalArticle" data-lovdata-URL="LTI/forskrift/1992-03-11-165/§8" data-name="§8" data-partID="§8" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fangstperiode</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Det er forbudt å fange grønlandssel før 23. mars 1992 kl 0700 UTC.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Fangsten skal være avsluttet 20. april 1992 kl 2400 UTC. Dersom vær- og isforholdene tilsier det, kan russiske myndigheter forlenge fangstperioden til 10. mai 1992 kl 2400 UTC.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1992-03-11-165/KAPITTEL_3" data-partID="k3"><h2>Kapittel III Generelle bestemmelser</h2><article class="legalArticle" data-lovdata-URL="LTI/forskrift/1992-03-11-165/§9" data-name="§9" data-partID="§9" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Fordeling av kvoter</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Fiskeridirektøren kan fordele kvotene av grønlandssel i Vesterisen og Østisen på de deltakende fartøy. Fartøy som deltar i fangst i Østisen kan gis redusert kvote i Vesterisen.</article></article><article class="legalArticle" data-lovdata-URL="LTI/forskrift/1992-03-11-165/§10" data-name="§10" data-partID="§10" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Føring av fangstdagbok</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Fartøy som deltar i selfangsten skal føre fangstdagbok. Fangstdagbøkene skal snarest mulig etter avsluttet tur sendes Fiskeridirektøren.</article></article><article class="legalArticle" data-lovdata-URL="LTI/forskrift/1992-03-11-165/§11" data-name="§11" data-partID="§11" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Fiskeridirektøren kan bestemme at fartøyet skal ha inspektør ombord under fangsten.</article></article><article class="legalArticle" data-lovdata-URL="LTI/forskrift/1992-03-11-165/§12" data-name="§12" data-partID="§12" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Straffebestemmelse</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Forsettlig eller uaktsom overtredelse av denne forskrift straffes i henhold til § 53 i lov av 3. juni 1983 nr. 40 om saltvannsfiske m.v.</article></article><article class="legalArticle" data-lovdata-URL="LTI/forskrift/1992-03-11-165/§13" data-name="§13" data-partID="§13" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Denne forskrift trer i kraft straks og gjelder til og med 31. desember 1992.</article></article></section></main></body></html>