<!DOCTYPE html><html lang="no"><head><title>Lov om endringer i lov av 20. juli 1991 nr. 54 om endringer i lov av 18. august 1911 nr. 8 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">LOV-1992-04-10-40</dd><dt class="dokid">DokumentID</dt><dd class="dokid">LTI/lov/1992-04-10-40</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 7</dd><dt class="changesToDocuments">Endrer</dt><dd class="changesToDocuments"><ul><li>lov/1991-07-20-54</li><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-05-06</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov av 20. juli 1991 nr. 54 om endringer i lov av 18. august 1911 nr. 8 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.16 (1991–1992), Innst.O.nr.47 (1991–1992), Besl.O.nr.65 (1991–1992). Odels- og lagtingsvedtak hhv. 24. mars og 9. april 1992. Fremmet av Finans- og tolldepartementet.</dd><dt class="refid">RefID</dt><dd class="refid">lov/1992-04-10-40</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 20. juli 1991 nr. 54 om endringer i lov av 18. august 1911 nr. 8 om skatt av formue og inntekt (skatteloven).<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1992-04-10-40" id="dokument"><h1>Lov om endringer i lov av 20. juli 1991 nr. 54 om endringer i lov av 18. august 1911 nr. 8 om skatt av formue og inntekt (skatteloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1992-04-10-40/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 20. juli 1991 nr. 54 om endringer i lov av 18. august 1911 nr. 8 om skatt av formue og inntekt (skatteloven) gjøres følgende endringer i overgangsreglene:</article> <article class="defaultP" margin-top="true">Overgangsregelen til § 44 A – Negativ saldo nr. 2 første ledd første punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Skattyter kan anvende inntil 60 pst. av samlet saldomasse ved tegning av aksjer eller grunnfondsbevis utstedt av norske forretningsbanker med unntak av forretningsbanker som er datterselskap av utenlandsk bank, norske sparebanker og norske obligasjonsutstedende kredittforetak organisert som aksjeselskap eller kreditt- eller hypotekforening, eller ved tegning av andel i aksjefond som utelukkende har plassert sine midler i aksjer og grunnfondsbevis som nevnt foran.</article> <article class="defaultP" margin-top="true">Overgangsregel til § 53 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">I den utstrekning skattyter etter Stortingets skattevedtak for 1992 § 3-2 fjerde ledd krever avregning av underskudd ved kommuneskatteligningen mot aksjeutbytte kan det ikke kreves fradrag for underskuddet ved kommuneskatteligningen.</article> <article class="defaultP" margin-top="true">Overgangsregel for aksjeutbytte ved skattenedsettelse etter skatteloven § 78 nr. 1 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For inntektsåret 1992 skal det ikke beregnes trygdeavgift eller skatt, herunder skatt på aksjeutbytte etter Stortingets skattevedtak for inntektsåret 1992 § 3-2, når den alminnelige inntekt med tillegg av aksjeutbytte ikke overstiger grensene som nevnt i § 78 nr. 1. Videre skal kommuneskatt, fylkesskatt, fellesskatt, trygdeavgift og skatt på aksjeutbytte ikke overstige 55 pst. av inntekt som nevnt ovenfor. For øvrig gjelder reglene i § 78 nr. 1.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1992-04-10-40/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I trer i kraft med virkning fra og med inntektsåret 1992.</article></section></main></body></html>