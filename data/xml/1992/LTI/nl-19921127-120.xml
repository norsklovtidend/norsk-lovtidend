<!DOCTYPE html><html lang="no"><head><title>Lov om endringer i lov av 17. juni 1966 nr. 12 om folketrygd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:28</dd><dt class="legacyID">Datokode</dt><dd class="legacyID">LOV-1992-11-27-120</dd><dt class="dokid">DokumentID</dt><dd class="dokid">LTI/lov/1992-11-27-120</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 23</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-12-17</dd><dt class="titleShort">Korttittel</dt><dd class="titleShort">Lov om endr. i folketrygdloven</dd><dt class="title">Tittel</dt><dd class="title">Lov om endringer i lov av 17. juni 1966 nr. 12 om folketrygd.</dd><dt class="miscInformation">Annet om dokumentet</dt><dd class="miscInformation">Ot.prp.nr.99 (1991–1992), Innst.O.nr.9 (1992–1993), Besl.O.nr.20 (1992–1993). Odels- og lagtingsvedtak hhv. 13. og 16. november 1992. Fremmet av Sosialdepartementet.</dd><dt class="refid">RefID</dt><dd class="refid">lov/1992-11-27-120</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 17. juni 1966 nr. 12 om folketrygd.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1992-11-27-120" id="dokument"><h1>Lov om endringer i lov av 17. juni 1966 nr. 12 om folketrygd.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1992-11-27-120/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 17. juni 1966 nr. 12 om folketrygd gjøres følgende endringer:</article> <article class="defaultP" margin-top="true">§ 1-3 annet og tredje ledd (nye) skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Personer som er bosatt i riket og som ikke får pensjon fra folketrygden, men som har utenlandsk pensjonsytelse minst tilsvarende minstepensjon, skal bare være pensjonstrygdet (se § 1-5 femte ledd) i perioder hvori de har inntekt som er pensjonsgivende i folketrygden. Med minstepensjon menes full grunnpensjon og fullt særtillegg etter satsene for enslig pensjonist.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Departementet gir forskrift om unntak fra folketrygden for personer som er sikret tilfredsstillende dekning i utlandet og deres forsørgede familiemedlemmer.</article> <article class="defaultP" margin-top="true">§ 6-7 nr. 1 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For hvert kalenderår som en person har vært pensjonstrygdet og hatt omsorgen for små barn, kan det godskrives pensjonspoeng som nevnt i nr. 3.</article> <article class="defaultP" margin-top="true">§ 6-7 nr. 2 første punktum skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Pensjonspoeng som nevnt i nr. 3 kan videre godskrives for hvert kalenderår som en person har vært pensjonstrygdet og utført omsorgsarbeid utenfor institusjon for eldre, syke eller funksjonshemmede som selv er pensjonstrygdet eller har pensjon fra folketrygden.</article> <article class="defaultP" margin-top="true">§ 7-3 nr. 3 nytt tredje ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Tilleggspensjon beregnet etter bestemmelsene i dette nr. utbetales bare i den utstrekning vilkåret i § 7-2 nr. 2 første ledd om opphold i riket er oppfylt.</article> <article class="defaultP" margin-top="true">§ 7-5 første ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Personer født før 1937 får tilleggspensjon etter reglene i paragrafen her dersom de er godskrevet en minste trygdetid for tidsrom før 1. januar 1967. Denne trygdetid skal være ti år for personer født i 1927 eller tidligere, og ett år mindre for hvert år vedkommende er født etter 1927. Tilleggspensjonen skal da økes ved at tallet 40 i § 7-3 nr. 2 erstattes med<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1">tallet 20 hvis vedkommende er født i et av årene 1898 – 1917</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1">tallet 20 tillagt 1 for hvert år vedkommende er født senere enn 1917, hvis vedkommende er født i et av årene 1918 – 1936.</article></article></li></ul></article> <article class="defaultP" margin-top="true">§ 8-1 nr. 3 nytt annet ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Ytelser som tilstås i medhold av første ledd, gis bare for den tid vedkommende fortsatt er pensjonstrygdet.</article> <article class="defaultP" margin-top="true">§ 8-2 nytt tredje ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Når grunnstønad og hjelpestønad gis sammen med uførepensjon, attføringspenger, etterlattepensjon eller alderspensjon, og grunnpensjonen er redusert på grunn av manglende trygdetid, skal også grunnstønad og hjelpestønad avkortes tilsvarende.</article> <article class="defaultP" margin-top="true">§ 8-2 nåværende tredje og fjerde ledd blir nye fjerde og femte ledd, men slik at ordene «tredje ledd» i nåværende fjerde ledd erstattes med «fjerde ledd» i det nye femte ledd.</article> <article class="defaultP" margin-top="true">§ 8-4 nr. 3 tredje ledd nytt femte punktum skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Tilleggspensjon beregnet etter bestemmelsene i leddet her utbetales bare i den utstrekning vilkåret i § 8-1 nr. 1 bokstav a er oppfylt.</article> <article class="defaultP" margin-top="true">§ 8-4 nr. 3 nytt siste ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Ved vurderingen av om vilkårene i annet ledd er oppfylt, ses det bort fra år med pensjonspoeng etter § 6-7 (omsorgspoeng). Året før og året etter slike år regnes da som påfølgende år. Dersom det i år med omsorgspoeng er godskrevet pensjonspoeng også på grunnlag av pensjonsgivende inntekt, kan slike år likevel tas i betraktning, forutsatt at dette er til fordel for pensjonisten. Videre anses vilkårene for framtidig medregning alltid for oppfylt ved uførhet som inntrer i en periode som omfattes av § 6-7 nr. 1, for så vidt gjelder medregning av framtidige poeng fram til og med det år yngste barn fyller 6 år.</article> <article class="defaultP" margin-top="true">§ 8-4 nr. 4 femte ledd og nytt siste ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Ved fastsetting av det framtidige årlige poengtallet i tilfeller hvor vilkåret i § 8-3 om at ervervsevnen skal være nedsatt med minst halvparten er oppfylt tidligst 1. januar 1992, skal poengtallene for de enkelte år før 1992 omregnes under hensyn til bestemmelsene i § 6-4 annet ledd om begrenset medregning av pensjonsgivende inntekt som overstiger seks ganger grunnbeløpet.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Reglene i nr. 3 siste ledd gjelder tilsvarende ved fastsetting av det framtidige poengtallets størrelse. År som nevnt i bestemmelsens tredje punktum, skal i tilfelle tas i betraktning med den del av det samlede poengtallet som refererer seg til pensjonsgivende inntekt. Ved medregning av framtidige pensjonspoengtall etter bestemmelsens fjerde punktum legges til grunn et poengtall på 3,00, med mindre vedkommende har rett til et høyere framtidig poengtall på grunnlag av de bestemmelser som ellers gjelder.</article> <article class="defaultP" margin-top="true">§ 10-1 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/13/punkt/1/" id="kapittel-1-ledd-13-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/13/punkt/1/ledd/1/" id="kapittel-1-ledd-13-punkt-1-ledd-1">Rett til stønad etter §§ 10-2 til 10-5 har gjenlevende ektefelle som er yngre enn 67 år, dersom<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/13/punkt/1/ledd/1/punkt/1/" id="kapittel-1-ledd-13-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/13/punkt/1/ledd/1/punkt/1/ledd/1/" id="kapittel-1-ledd-13-punkt-1-ledd-1-punkt-1-ledd-1">gjenlevende oppholder seg i riket, og</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/13/punkt/1/ledd/1/punkt/2/" id="kapittel-1-ledd-13-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/13/punkt/1/ledd/1/punkt/2/ledd/1/" id="kapittel-1-ledd-13-punkt-1-ledd-1-punkt-2-ledd-1">avdøde ved dødsfallet fylte vilkåret i § 8-1 nr. 1 første ledd bokstav b eller oppebar pensjon etter loven her i de siste 12 månedene fram til dødsfallet, eller gjenlevende er statsløs eller flyktning (se § 7-2 nr. 4 annet ledd).</article></article></li></ul></article></article></li></ul></article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Likt med opphold i riket regnes tidsrom i utlandet hvori gjenlevende er pensjonstrygdet.</article> <article class="defaultP" margin-top="true">§ 10-1 nr. 3 annet ledd og nytt tredje ledd skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Vilkårene i nr. 1 første ledd bokstav b gjelder heller ikke dersom gjenlevende har vært pensjonstrygdet i ett år fram til krav settes fram, og kravet gjelder nedkomststønad, stønad til barnetilsyn eller utdanningsstønad.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Ytelser som tilstås i medhold av første og andre ledd, gis bare for den tid gjenlevende fortsatt er pensjonstrygdet.</article> <article class="defaultP" margin-top="true">§ 10-5 nr. 2 tredje ledd oppheves.</article> <article class="defaultP" margin-top="true">§ 10-11 nr. 1 første ledd skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Et barn har rett til barnepensjon etter bestemmelsene i paragrafen her dersom<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/17/punkt/1/" id="kapittel-1-ledd-17-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/17/punkt/1/ledd/1/" id="kapittel-1-ledd-17-punkt-1-ledd-1">barnet oppholder seg i riket, og</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/17/punkt/2/" id="kapittel-1-ledd-17-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/17/punkt/2/ledd/1/" id="kapittel-1-ledd-17-punkt-2-ledd-1">avdød far eller mor hadde vært pensjonstrygdet i de siste 12 månedene fram til dødsfallet, eller</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/17/punkt/3/" id="kapittel-1-ledd-17-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/17/punkt/3/ledd/1/" id="kapittel-1-ledd-17-punkt-3-ledd-1">avdød far eller mor hadde hatt pensjon etter loven her i de siste 12 månedene fram til dødsfallet, eller</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/17/punkt/4/" id="kapittel-1-ledd-17-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/17/punkt/4/ledd/1/" id="kapittel-1-ledd-17-punkt-4-ledd-1">barnet eller minst en av foreldrene er statsløs eller flyktning (se § 7-2 nr. 4 annet ledd).</article></article></li></ul></article> <article class="defaultP" margin-top="true">§ 10-11 nr. 3 første ledd skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Vilkårene i nr. 1 første ledd bokstav b – d gjelder ikke dersom<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/18/punkt/1/" id="kapittel-1-ledd-18-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/18/punkt/1/ledd/1/" id="kapittel-1-ledd-18-punkt-1-ledd-1">dødsfallet inntraff mens avdøde var pensjonstrygdet og hadde vært det etter fylte 16 år med unntak av en samlet periode som ikke må overstige 5 år, eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/18/punkt/2/" id="kapittel-1-ledd-18-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/18/punkt/2/ledd/1/" id="kapittel-1-ledd-18-punkt-2-ledd-1">dødsfallet inntraff mens avdøde var pensjonstrygdet og ufør i pensjonsbetingende grad, men før vedkommende hadde fylt 24 år.</article></article></li></ul></article> <article class="defaultP" margin-top="true">§ 10-11 nr. 3 nytt tredje ledd skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Ytelser som tilstås i medhold av første og andre ledd, gis bare for den tid barnet fortsatt er pensjonstrygdet.</article> <article class="defaultP" margin-top="true">§ 18-12 nytt annet punktum skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Det kan også gjøres unntak fra vilkåret i § 7-3 nr. 1 om at det for rett til tilleggspensjon skal være godskrevet pensjonspoeng for minst 3 år, men bare for tilfelle med inntektsgivende arbeid her i til sammen minst ett år.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1992-11-27-120/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">1. Endringen i folketrygdloven § 18-12 trer i kraft straks, men gis ikke virkning for allerede inngåtte trygdeavtaler.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">2. Endringene i folketrygdloven §§ 1-3, 6-7, 7-3 nr. 3 nytt siste ledd, 7-5, 8-1 nr. 3 nytt siste ledd, 8-2, 8-4 nr. 3 tredje ledd nytt femte punktum og nytt siste ledd, 8-4 nr. 4 femte ledd og nytt siste ledd, 10-1, 10-5 nr. 2 og 10-11 trer i kraft 1. januar 1993.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Endringene i § 1-3 gis ikke virkning for personer som er bosatt i riket 31. desember 1992, med mindre bosettingsforholdet avbrytes etter nevnte dato. Endringen gis da virkning for eventuell ny bosettingsperiode.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Endringene i § 6-7 gis virkning også i tilfelle hvor det eventuelt er godskrevet omsorgspoeng for 1992, men slik at poengtallet for 1992 beholdes.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Endringene i §§ 7-3 nr. 3 nytt siste ledd, 8-1 nr. 3 nytt siste ledd, 8-4 nr. 3 tredje ledd nytt femte punktum, 10-1 nr. 3 nytt tredje ledd og 10-11 nr. 3 nytt tredje ledd gis virkning for tilfelle hvor spørsmålet om utbetaling av ytelser i utlandet oppstår tidligst 1. januar 1993.</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">Endringene i § 8-2 gis virkning også for tilfelle hvor grunnstønad eller hjelpestønad er tilstått/tilstås med virkning for tidsrom før 1. januar 1993, men slik at omregning av ytelsene foretas først fra det tidspunkt da ytelsene eventuelt blir utbetalt uten at vilkåret i § 8-1 første ledd bokstav a er oppfylt.</article><article class="legalP" data-absoluteaddress="/kapittel/2/ledd/7/" id="kapittel-2-ledd-7">Endringene i § 10-1 nr. 1, 10-1 nr. 3 annet ledd, 10-5 nr. 2, 10-11 nr. 1 og 10-11 nr. 3 første ledd gis virkning for tilfelle hvor dødsfallet skjer tidligst 1. januar 1993.</article></section></main></body></html>