<!DOCTYPE html><html lang="no"><head><title>Forskrift om offentlig støtte.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:07</dd><dt class="legacyID">Datokode</dt><dd class="legacyID">FOR-1992-12-04-907</dd><dt class="dokid">DokumentID</dt><dd class="dokid">LTI/forskrift/1992-12-04-907</dd><dt class="ministry">Departement</dt><dd class="ministry"><ul><li>Næringsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 24</dd><dt class="dateInForce">I kraft fra</dt><dd class="dateInForce">Fra den tid EØS-avtalen trer i kraft i Norge</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-11-27-117</li></ul></dd><dt class="dateOfPublication">Kunngjort</dt><dd class="dateOfPublication">1992-12-23</dd><dt class="title">Tittel</dt><dd class="title">Forskrift om offentlig støtte.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 4. desember 1992 med hjemmel i lov av 27. november 1992 nr. 117 om offentlig støtte, jf EØS-avtalens artikkel 61 flg. Fremmet av Næringsdepartementet.</dd><dt class="refid">RefID</dt><dd class="refid">forskrift/1992-12-04-907</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om offentlig støtte.<ul class="tocSubUl"><li>§ 1. Virkeområde</li><li>§ 2. Melding av støttetiltak</li><li>§ 3. Kumulasjon</li><li>§ 4. Informasjonsplikt og vilkår</li><li>§ 5. Tilbakebetaling av støtte mv</li><li>§ 6. Rapportering om utbetalt støtte</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1992-12-04-907" id="dokument"><h1>Forskrift om offentlig støtte.</h1><article class="legalArticle" data-lovdata-URL="LTI/forskrift/1992-12-04-907/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften omfatter alle eksisterende offentlige støtteordninger og alle planer om å innføre eller endre offentlig støtte til næringsvirksomhet som faller innenfor virkeområdet til EØS-avtalens art 61 flg.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Departementet kan gi nærmere regler om hvilke støttetiltak som er omfattet av lov om offentlig støtte og denne forskriften. Departementet kan også avgjøre i tvilstilfelle om et støttetiltak faller inn under loven og forskriften.</article></article><article class="legalArticle" data-lovdata-URL="LTI/forskrift/1992-12-04-907/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Melding av støttetiltak</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Departementet kan pålegge støttegiver å gi opplysninger om eksisterende støtteordninger.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Støttegiver skal, på nærmere fastsatte skjemaer, melde alle planer om å innføre eller endre offentlig støtte i henhold til § 1 til departementet.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Enkeltstående støttetildelinger eller støtteordninger unntas fra meldeplikt dersom støtten mottaker tildeles ikke bryter med vilkår for bagatellmessig støtte.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Støttetildelinger under godkjente støtteordninger er normalt også unntatt fra meldeplikten. For visse typer støtte, støtte til enkelte sektorer samt ved kumulasjon jf. § 3, må enkelttildelinger over visse terskelverdier meldes.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Meldepliktig støtte kan ikke utbetales før EFTAs overvåkingsorgan har godkjent meldingen.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Departementet kan fastsette nærmere bestemmelser om meldeplikten.</article></article><article class="legalArticle" data-lovdata-URL="LTI/forskrift/1992-12-04-907/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kumulasjon</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved tildeling av støtte skal støttegiver kontrollere om støttemottaker til sammen fra offentlige kilder er:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">tildelt støtte utover vilkårene for bagatellmessig støtte, eller er</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">tildelt støtte til ulike formål utover terskelverdiene for enkeltprosjekt.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Dersom den samlede støtte fører til at nivåene i nr. 1 eller 2 overskrides skal støttetiltaket meldes i henhold til § 2.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Departementet kan fastsette nærmere bestemmelser om når kumulasjon utløser meldeplikt.</article></article><article class="legalArticle" data-lovdata-URL="LTI/forskrift/1992-12-04-907/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Informasjonsplikt og vilkår</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Støttemottaker har plikt til å gi den informasjon som er påkrevet for at departementet og støttegiver kan kontrollere at reglene om offentlig støtte overholdes.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Støttegiver skal derfor ved tildeling av offentlig støtte fastsette vilkår om:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">1)</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">departementets og støttegivers rett til å kreve fremlagt den informasjon fra støttemottaker som er påkrevet</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">2)</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">støttemottakers plikt til å opplyse om annen offentlig støtte</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">3)</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">departementets rett til å pålegge at ulovlig utbetalt støtte kan kreves tilbakebetalt</article></article></li><li data-li-identifier="4)" data-name="4)"><article class="listArticle" data-absoluteaddress="/paragraf/4/ledd/2/punkt/4/" id="paragraf-4-ledd-2-punkt-4"><span class="data-originalId">4)</span><article class="legalP" data-absoluteaddress="/paragraf/4/ledd/2/punkt/4/ledd/1/" id="paragraf-4-ledd-2-punkt-4-ledd-1">departementets rett til å pålegge at støtteordninger skal endres eller avvikles.</article></article></li></ul></article></article><article class="legalArticle" data-lovdata-URL="LTI/forskrift/1992-12-04-907/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilbakebetaling av støtte mv</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Departementet kan pålegge støttegiver å kreve tilbakebetalt ulovlig utbetalt støtte som blir funnet å være i strid med EØS-avtalens regelverk. Vilkårene for et eventuelt krav om tilbakebetaling av støtte fastsettes av departementet i det enkelte tilfelle. Rentesatsen på tilbakebetalingskravet skal baseres på markedsrenten. Renten skal vanligvis løpe fra den dag da støtten er mottatt til tilbakebetalingstidspunktet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Departementet kan videre pålegge støttegiver å avvikle eller endre støtteordninger. Departementet kan fastsette nærmere bestemmelser i det enkelte tilfelle.</article></article><article class="legalArticle" data-lovdata-URL="LTI/forskrift/1992-12-04-907/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering om utbetalt støtte</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Departementet kan pålegge støttegiver å utarbeide rapporter over tildelingen av støttemidler. Departementet kan fastsette nærmere retningslinjer for rapporteringsplikten.</article></article><article class="legalArticle" data-lovdata-URL="LTI/forskrift/1992-12-04-907/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriften trer i kraft fra det tidspunkt EØS-avtalen trer i kraft for Norge.</article></article></main></body></html>