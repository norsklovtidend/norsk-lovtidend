<!DOCTYPE html><html lang="no"><head><title>Forskrift om åpning for fiske etter anadrome laksefisk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:29</dd><dt class="legacyID">Datokode</dt><dd class="legacyID">FOR-1992-11-27-877</dd><dt class="dokid">DokumentID</dt><dd class="dokid">LTI/forskrift/1992-11-27-877</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 23</dd><dt class="dateInForce">I kraft fra</dt><dd class="dateInForce">1993-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-05-02-1011</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§33</li></ul></dd><dt class="dateOfPublication">Kunngjort</dt><dd class="dateOfPublication">1992-12-17</dd><dt class="title">Tittel</dt><dd class="title">Forskrift om åpning for fiske etter anadrome laksefisk.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 27. november 1992 med hjemmel i lov av 15. mai 1992 nr. 47 om laksefisk og innlandsfisk m.v. § 33. Fremmet av Miljøverndepartementet.</dd><dt class="refid">RefID</dt><dd class="refid">forskrift/1992-11-27-877</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om åpning for fiske etter anadrome laksefisk.<ul class="tocSubUl"><li>§ 1. Fiske i sjøen</li><li>§ 2. Fiske i vassdrag</li><li>§ 3. Minstemål</li><li>§ 4. Dispensasjoner</li><li>§ 5. Definisjoner</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1992-11-27-877" id="dokument"><h1>Forskrift om åpning for fiske etter anadrome laksefisk.</h1><article class="legalArticle" data-lovdata-URL="LTI/forskrift/1992-11-27-877/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fiske i sjøen</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I sjøen er fiske etter anadrome laksefisk bare tillatt med stang, håndsnøre, laksedorg, oter, lakseverp, kilenot og krokgarn (kilegarn) til de tider og på de steder som er fastsatt av Direktoratet for naturforvaltning. Fiske i sjøen med lakseverp, kilenot og krokgarn kan bare utøves på eller i direkte tilknytning til grunn som eies eller leies av fiskeren.</article></article><article class="legalArticle" data-lovdata-URL="LTI/forskrift/1992-11-27-877/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fiske i vassdrag</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I vassdrag er fiske etter anadrome laksefisk bare tillatt med stang. På islagt vann kan håndsnøre brukes. Fisket kan utøves til de tider og i de vassdrag eller deler av vassdrag som er fastsatt av Direktoratet for naturforvaltning.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ved særlige oppgangshindre er det bare tillatt å bruke mark uten søkke og flue. Direktoratet for naturforvaltning eller Fylkesmannen bestemmer hva som er særlige oppgangshindre.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">I grensevassdrag gjelder de regler som er avtalt med vedkommende stat.</article></article><article class="legalArticle" data-lovdata-URL="LTI/forskrift/1992-11-27-877/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Minstemål</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er bare tillatt å fange anadrome laksefisk som er minst 35 cm. I Nordland, Troms og Finnmark er det likevel tillatt å fange sjøørret og sjørøye som er minst 30 cm.</article></article><article class="legalArticle" data-lovdata-URL="LTI/forskrift/1992-11-27-877/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjoner</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Direktoratet for naturforvaltning kan i vassdrag, deler av vassdrag eller sjøområder med stort innslag av oppdrettsfisk eller utsatt fisk eller i særlige krisesituasjoner tillate fiske med andre redskap enn de som er nevnt her.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Miljøverndepartementet kan tillate bruk av andre redskap.</article></article><article class="legalArticle" data-lovdata-URL="LTI/forskrift/1992-11-27-877/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Redskap til fangst av anadrome laksefisk skal være utformet og brukes på den måte som er fastsatt av Direktoratet for naturforvaltning.</article></article><article class="legalArticle" data-lovdata-URL="LTI/forskrift/1992-11-27-877/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft fra 1. januar 1993. Fra samme tid oppheves kgl.res. av 2. mai 1986 nr. 1011 om forbud mot bruk av drivgarn til fangst av laks, sjøørret og sjørøye i sjøen.</article></article></main></body></html>