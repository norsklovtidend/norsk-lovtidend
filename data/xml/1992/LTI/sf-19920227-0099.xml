<!DOCTYPE html><html lang="no"><head><title>Forskrift om registrering m.v. av aksjeselskaper som driver ny virksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:55</dd><dt class="legacyID">Datokode</dt><dd class="legacyID">FOR-1992-02-27-99</dd><dt class="dokid">DokumentID</dt><dd class="dokid">LTI/forskrift/1992-02-27-99</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 5</dd><dt class="dateInForce">I kraft fra</dt><dd class="dateInForce">1992-02-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-06-09-1420</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1991-07-20-65/§7-2</li></ul></dd><dt class="dateOfPublication">Kunngjort</dt><dd class="dateOfPublication">1992-03-20</dd><dt class="title">Tittel</dt><dd class="title">Forskrift om registrering m.v. av aksjeselskaper som driver ny virksomhet</dd><dt class="refid">RefID</dt><dd class="refid">forskrift/1992-02-27-99</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om registrering m.v. av aksjeselskaper som driver ny virksomhet<ul class="tocSubUl"><li>I<ul class="tocSubUl"><li>§ 1. Søknad om registrering</li><li>§ 2. Melding om avgjørelsen</li><li>§ 3. Klage</li><li>§ 4. Virkning av registreringen for senere år</li><li>§ 5. Aksjonærens oppgaveplikt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1992-02-27-99" id="dokument"><h1>Forskrift om registrering m.v. av aksjeselskaper som driver ny virksomhet</h1><article class="legalP" data-absoluteaddress="/ledd/1/" id="ledd-1">Skattedirektoratet har 27. februar 1992 med hjemmel i lov av 20. juli 1991 nr. 65 om særregler for beskatning av selskaper og selskapsdeltakere § 7-2, jf. delegeringsvedtak av 15. januar 1992, fastsatt forskrift om registrering m.v. av aksjeselskaper som driver ny virksomhet.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1992-02-27-99/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1992-02-27-99/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Søknad om registrering</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Søknad om registrering etter § 4-6 nr. 1 i lov av 20. juli 1991 nr. 65 (selskapsskatteloven) sendes fylkesskattekontoret (i Oslo ligningskontoret) i det fylket selskapet har hovedkontor med gjenpart til ligningskontoret i selskapets hovedkontorkommune. Vedlagt søknaden skal følge selskapets stiftelsesdokumenter og vedtekter, samt regnskap og årsberetning for alle år selskapet har eksistert. Dersom regnskap eller årsberetning ikke foreligger innen utløpet av søknadsfristen, plikter selskapet å sende disse straks de foreligger.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Selskapet plikter uoppfordret å opplyse om ethvert forhold som kan ha betydning for om det drives ny virksomhet. Herunder plikter selskapet alltid å gi opplysninger om:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/2/punkt/1/" id="kapittel-1-paragraf-1-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/2/punkt/1/ledd/1/" id="kapittel-1-paragraf-1-ledd-2-punkt-1-ledd-1">hvordan selskapets driftsmidler er anskaffet,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/2/punkt/2/" id="kapittel-1-paragraf-1-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/2/punkt/2/ledd/1/" id="kapittel-1-paragraf-1-ledd-2-punkt-2-ledd-1">arten av varer eller tjenester som produseres eller omsettes,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/2/punkt/3/" id="kapittel-1-paragraf-1-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/2/punkt/3/ledd/1/" id="kapittel-1-paragraf-1-ledd-2-punkt-3-ledd-1">hvilke produksjonsmetoder som nyttes,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/2/punkt/4/" id="kapittel-1-paragraf-1-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/2/punkt/4/ledd/1/" id="kapittel-1-paragraf-1-ledd-2-punkt-4-ledd-1">selskapets kundekrets</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/2/punkt/5/" id="kapittel-1-paragraf-1-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/2/punkt/5/ledd/1/" id="kapittel-1-paragraf-1-ledd-2-punkt-5-ledd-1">hvordan virksomheten er finansiert,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/2/punkt/6/" id="kapittel-1-paragraf-1-ledd-2-punkt-6"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/2/punkt/6/ledd/1/" id="kapittel-1-paragraf-1-ledd-2-punkt-6-ledd-1">selskapets ledelse, ansatte og eierstruktur</article></article></li></ul><p class="leddfortsettelse">samt eventuell tilknytning for disse forhold til tidligere eller annen nåværende virksomhet</p></article></article><article class="legalArticle" data-lovdata-URL="LTI/forskrift/1992-02-27-99/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Melding om avgjørelsen</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Fylkesskattekontoret (i Oslo ligningskontoret) skal så snart avgjørelsen foreligger sende melding om denne til selskapet og ligningskontoret i selskapets hovedkontorkommune. Selskapet skal straks underrette aksjonærene om avgjørelsen.</article></article><article class="legalArticle" data-lovdata-URL="LTI/forskrift/1992-02-27-99/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Klage</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Klage fra selskapet til Skattedirektoratet over avgjørelsen skal sendes til fylkesskattekontoret (i Oslo ligningskontoret). Skattedirektoratet skal sende kopi av avgjørelsen i klagesaken til fylkesskattekontoret. Bestemmelsen i § 2 gjelder tilsvarende.</article></article><article class="legalArticle" data-lovdata-URL="LTI/forskrift/1992-02-27-99/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Virkning av registreringen for senere år</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Registreringen legges til grunn ved spørsmålet om selskapet driver ny virksomhet så lenge vilkårene i selskapsskatteloven § 4-1 nr. 2 er oppfylt. Selskapet plikter uoppfordret å varsle fylkesskattekontoret (i Oslo ligningskontoret) om forhold som kan ha betydning for om vilkårene til ny virksomhet fortsatt oppfylles, jf. selskapsskatteloven § 4-6 nr. 3.</article></article><article class="legalArticle" data-lovdata-URL="LTI/forskrift/1992-02-27-99/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Aksjonærens oppgaveplikt</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Aksjonæren skal sende inn kopi av avgjørelsen om registrering som vedlegg til selvangivelsen for det år fradrag kreves.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1992-02-27-99/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft straks og gjelder fra og med inntektsåret 1992.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Fra samme tidspunkt oppheves forskrift av 9. juni 1986 nr. 1420 om registrering m.v. av aksjeselskaper som driver ny virksomhet.</article></section></main></body></html>