<!DOCTYPE html><html lang="no"><head><title>Forskrift om endring i forskrift om tilvirkning, innførsel, utførsel og bruk av klorfluorkarboner (KFK) og haloner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:34</dd><dt class="legacyID">Datokode</dt><dd class="legacyID">FOR-1992-08-26-660</dd><dt class="dokid">DokumentID</dt><dd class="dokid">LTI/forskrift/1992-08-26-660</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 18</dd><dt class="dateInForce">I kraft fra</dt><dd class="dateInForce">1991-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-01-21-55</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>forskrift/1983-07-08-1245/§11</li><li>lov/1976-06-11-79/§4</li><li>forskrift/1977-08-05-2/§6</li></ul></dd><dt class="dateOfPublication">Kunngjort</dt><dd class="dateOfPublication">1992-10-01</dd><dt class="title">Tittel</dt><dd class="title">Forskrift om endring i forskrift om tilvirkning, innførsel, utførsel og bruk av klorfluorkarboner (KFK) og haloner.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 26. august 1992 i medhold av lov av 13. mars 1981 nr. 6 om vern mot forurensninger og om avfall § 9 pkt. 1 og 5, og § 11, jfr. kgl.res. av 8. juli 1983 nr. 1245 og lov av 11. juni 1976 nr. 79 om produktkontroll § 4 litra a), d), e) og § 6 a, 3. ledd, jfr. kgl.res. av 5. august 1977.</dd><dt class="refid">RefID</dt><dd class="refid">forskrift/1992-08-26-660</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilvirkning, innførsel, utførsel og bruk av klorfluorkarboner (KFK) og haloner.<ul class="tocSubUl"><li>§ 9. Forbud mot KFK og haloner til håndslokkere</li><li>§ 10. Forbud mot KFK og haloner til faste brannslokkeanlegg</li><li>§ 13. Unntak</li></ul></li></ul></dd></dl></header><main class="documentBody" data-lovdata-URL="LTI/forskrift/1992-08-26-660" id="dokument"><h1>Forskrift om endring i forskrift om tilvirkning, innførsel, utførsel og bruk av klorfluorkarboner (KFK) og haloner.</h1><article class="legalP" data-absoluteaddress="/ledd/1/" id="ledd-1">I forskrift av 21. januar 1991 nr. 55 om tilvirkning, innførsel, utførsel og bruk av klorfluorkarboner (KFK) og haloner gjøres følgende endringer:</article> <article class="defaultP" margin-top="true">§ 1 femte ledd oppheves.</article> <article class="defaultP" margin-top="true">Ny § 9 skal lyde:</article><article class="futureLegalArticle" data-name="§9" data-partID="§9" data-absoluteaddress="/foreslåttparagraf/1/" id="foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Forbud mot KFK og haloner til håndslokkere</span></span><article class="legalP" data-absoluteaddress="/foreslåttparagraf/1/ledd/1/" id="foreslåttparagraf-1-ledd-1">Det er fra 1. januar 1993 forbudt å tilvirke, innføre, utføre og foreta etterfylling av håndslokkere med KFK eller halon.</article></article> <article class="defaultP" margin-top="true">Ny § 10 skal lyde:</article><article class="futureLegalArticle" data-name="§10" data-partID="§10" data-absoluteaddress="/foreslåttparagraf/2/" id="foreslåttparagraf-2"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Forbud mot KFK og haloner til faste brannslokkeanlegg</span></span><article class="legalP" data-absoluteaddress="/foreslåttparagraf/2/ledd/1/" id="foreslåttparagraf-2-ledd-1">Det er fra 1. januar 1993 forbudt å tilvirke, innføre, utføre og ta i bruk nye brannslokkeanlegg for fast montering der det nyttes KFK eller halon.</article><article class="legalP" data-absoluteaddress="/foreslåttparagraf/2/ledd/2/" id="foreslåttparagraf-2-ledd-2">Det er fra 1. januar 1995 ikke tillatt å etterfylle/bytte halon- eller KFK-beholdere for bruk i faste brannslokkeanlegg.</article><article class="legalP" data-absoluteaddress="/foreslåttparagraf/2/ledd/3/" id="foreslåttparagraf-2-ledd-3">Innen 1. januar 2000 skal alle faste brannslokkeanlegg med halon eller KFK være tatt ut av bruk.</article><article class="legalP" data-absoluteaddress="/foreslåttparagraf/2/ledd/4/" id="foreslåttparagraf-2-ledd-4">For bruk av faste halonanlegg til brannslokkeformål ombord på skip og flyttbare innretninger som er kontrollpliktig i henhold til sjødyktighetsloven § 1, gjelder det som er fastsatt i eller i medhold av sjødyktighetsloven i stedet for bestemmelsene i denne forskrifts § 10.</article></article> <article class="defaultP" margin-top="true">Tidligere §§ 9-16 blir §§ 11-18.</article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" data-partID="§13" data-absoluteaddress="/foreslåttparagraf/3/" id="foreslåttparagraf-3"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Unntak</span></span><article class="legalP" data-absoluteaddress="/foreslåttparagraf/3/ledd/1/" id="foreslåttparagraf-3-ledd-1">Statens forurensningstilsyn kan ved enkeltvedtak eller forskrift gjøre unntak fra reglene i §§ 5-12, herunder sette de vilkår som finnes påkrevet.</article></article> <article class="defaultP" margin-top="true">§ 14 skal lyde:</article><article class="legalP" data-absoluteaddress="/ledd/2/" id="ledd-2">Miljøverndepartementet eller den Miljøverndepartementet bemyndiger, fører tilsyn med at denne forskriften følges.</article> <article class="defaultP" margin-top="true">§ 18 skal lyde:</article><article class="legalP" data-absoluteaddress="/ledd/3/" id="ledd-3">Med unntak av § 4 annet ledd, § 7 tredje ledd og § 8 annet ledd, trer forskriften i kraft 1. juli 1991. Fra samme dato oppheves forskrift om forbud mot å tilvirke og innføre aerosolbokser o.l. der KFK er nyttet som drivmiddel, fastsatt av Miljøverndepartementet 1. juni 1979 i medhold av lov om produktkontroll. § 4 annet ledd trer i kraft når forskriften vedtas. Fra 26. august 1992 trer § 13 i kraft. Statens forurensningstilsyn gis myndighet til å fastsette tidspunktene for ikrafttredelse av § 7 tredje ledd og § 8 annet ledd.</article></main></body></html>