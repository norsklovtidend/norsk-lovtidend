<!DOCTYPE html><html lang="no"><head><title>Forskrift om bærende konstruksjoner i petroleumsvirksomheten. Endringer i forskrift for flyttbare boreplattformer med innretning og utstyr som anvendes til boring og i forskrift for adkomstveier, trapper, leidere og rekkverk på produksjonsanlegg mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:30</dd><dt class="legacyID">Datokode</dt><dd class="legacyID">FOR-1992-02-07-145</dd><dt class="dokid">DokumentID</dt><dd class="dokid">LTI/forskrift/1992-02-07-145</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 6</dd><dt class="dateInForce">I kraft fra</dt><dd class="dateInForce">1992-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-10-29-1804</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1985-06-28-1215/§7</li><li>forskrift/1985-06-28-1215/§11</li><li>forskrift/1985-06-28-1215/§17</li><li>forskrift/1985-06-28-1215/§18</li><li>forskrift/1985-06-28-1215/§19</li><li>forskrift/1985-06-28-1215/§20</li><li>forskrift/1985-06-28-1215/§21</li><li>forskrift/1985-06-28-1215/§22</li><li>forskrift/1985-06-28-1215/§24</li><li>forskrift/1985-06-28-1215/§25</li><li>forskrift/1985-06-28-1215/§30</li><li>forskrift/1985-06-28-1215/§31</li><li>forskrift/1985-06-28-1215/§32</li><li>forskrift/1985-06-28-1215/§33</li><li>forskrift/1985-06-28-1215/§34</li><li>forskrift/1985-06-28-1215/§36</li><li>forskrift/1985-06-28-1419</li><li>forskrift/1985-06-14-1158/§45</li></ul></dd><dt class="dateOfPublication">Kunngjort</dt><dd class="dateOfPublication">1992-04-03</dd><dt class="title">Tittel</dt><dd class="title">Forskrift om bærende konstruksjoner i petroleumsvirksomheten. Endringer i forskrift for flyttbare boreplattformer med innretning og utstyr som anvendes til boring og i forskrift for adkomstveier, trapper, leidere og rekkverk på produksjonsanlegg mv.</dd><dt class="refid">RefID</dt><dd class="refid">forskrift/1992-02-07-145</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bærende konstruksjoner i petroleumsvirksomheten. Endringer i forskrift for flyttbare boreplattformer med innretning og utstyr som anvendes til boring og i forskrift for adkomstveier, trapper, leidere og rekkverk på produksjonsanlegg mv.</li></ul></dd></dl></header><main class="documentBody" data-lovdata-URL="LTI/forskrift/1992-02-07-145" id="dokument"><h1>Forskrift om bærende konstruksjoner i petroleumsvirksomheten. Endringer i forskrift for flyttbare boreplattformer med innretning og utstyr som anvendes til boring og i forskrift for adkomstveier, trapper, leidere og rekkverk på produksjonsanlegg mv.</h1><article class="legalP" data-absoluteaddress="/ledd/1/" id="ledd-1">Oljedirektoratet (OD) har 7. februar 1992 fastsatt forskrift om bærende konstruksjoner i petroleumsvirksomheten. Til forskriften er det også utarbeidet en utdypende veiledning.</article><article class="legalP" data-absoluteaddress="/ledd/2/" id="ledd-2">Forskriften er hjemlet i forskrift om sikkerhet mv (sikkerhetsforskriften), fastsatt ved kgl.res. 28. juni 1985 nr. 1215, § 7, jf §§ 11, 17-22, 24-25, 30-34 og 36, jf Kommunal- og arbeidsdepartementet (nå Kommunaldepartementet)s delegeringsvedtak av 28. juni 1985 nr. 1419 og forskrift til lov om petroleumsvirksomhet, fastsatt ved kgl.res. 14. juni 1985 nr. 1158, § 45.</article><article class="legalP" data-absoluteaddress="/ledd/3/" id="ledd-3">Forskriften forvaltes av Oljedirektoratet.</article><article class="legalP" data-absoluteaddress="/ledd/4/" id="ledd-4">Forskriften trer i kraft 1. mai 1992.</article><article class="legalP" data-absoluteaddress="/ledd/5/" id="ledd-5">Ved innsendelse av søknader om samtykke etter sikkerhetsforskriften §§ 8, 9 og 11 og i fasen samtykket gjelder for, skal operatøren legge forskriften til grunn.</article><article class="legalP" data-absoluteaddress="/ledd/6/" id="ledd-6">For eksisterende innretninger som allerede har samtykke til bruk etter sikkerhetsforskriften § 11, d), eller som er tatt i bruk før 1. juli 1985, framgår det av forskriften § 5, b), at forskriften ikke gjelder for eksisterende konstruksjoner og systemer før det eventuelt er aktuelt ved utskiftinger. Forskriftens operasjonelle og organisatoriske krav gjelder. Når det gjelder flyttbare innretninger registrert i norsk eller fremmed stats skipsregister som nyttes i petroleumsvirksomheten på norsk kontinentalsokkel, vises det til foretatte sammenligninger mellom nasjonalt sokkel- og flaggstatsregelverk (Likhetsstudien). Sammenligningen kan legges til grunn som en del av den formelle avviksbehandlingen.</article><article class="legalP" data-absoluteaddress="/ledd/7/" id="ledd-7">Ved forskriftens ikrafttredelse gjøres følgende endringer:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/7/punkt/1/" id="ledd-7-punkt-1"><span class="data-originalId">a)</span><article class="legalP" data-absoluteaddress="/ledd/7/punkt/1/ledd/1/" id="ledd-7-punkt-1-ledd-1">Forskrift for bærende konstruksjoner til bruk for utvinning eller utnyttelse av petroleumsforekomster, fastsatt av OD 29. oktober 1984 nr. 1804, oppheves.</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/7/punkt/2/" id="ledd-7-punkt-2"><span class="data-originalId">b)</span><article class="legalP" data-absoluteaddress="/ledd/7/punkt/2/ledd/1/" id="ledd-7-punkt-2-ledd-1">I forskrift for flyttbare boreplattformer med innretning og utstyr som anvendes til boring, fastsatt av Sjøfartsdirektoratet 10. september 1973 og håndhevet av OD siden 1. juli 1985, oppheves §§ 3 – 10, §§ 23 – 25 og §§ 28 og 29.</article></article></li><li data-li-identifier="c)" data-name="c)"><article class="listArticle" data-absoluteaddress="/ledd/7/punkt/3/" id="ledd-7-punkt-3"><span class="data-originalId">c)</span><article class="legalP" data-absoluteaddress="/ledd/7/punkt/3/ledd/1/" id="ledd-7-punkt-3-ledd-1">I forskrift for adkomstveier, trapper, leidere og rekkverk på produksjonsanlegg mv, fastsatt av OD 2. april 1979, oppheves punkt 4.</article></article></li></ul></article><article class="legalP" data-absoluteaddress="/ledd/8/" id="ledd-8">Vedtak fattet i medhold av forskrifter som oppheves av ovennevnte ikrafttredelsesbestemmelser, skal fortsatt gjelde inntil de eventuelt oppheves eller endres av OD.</article><article class="legalP" data-absoluteaddress="/ledd/9/" id="ledd-9">Når denne forskriften trer i kraft, er veiledning om kontroll av grensetilstand for progresivt brudd, sendt ut ved brev av 25. juni 1979, ikke lenger aktuell.</article><article class="legalP" data-absoluteaddress="/ledd/10/" id="ledd-10">Nærmere opplysninger om forskriften kan fås ved henvendelse til OD, tlf 04 – 87 60 00.</article></main></body></html>