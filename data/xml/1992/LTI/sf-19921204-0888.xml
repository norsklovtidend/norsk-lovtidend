<!DOCTYPE html><html lang="no"><head><title>Forskrift om vilkår for deltakelse i fisket etter norsk vårgytende sild i 1993 for kystfartøygruppen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:10</dd><dt class="legacyID">Datokode</dt><dd class="legacyID">FOR-1992-12-04-888</dd><dt class="dokid">DokumentID</dt><dd class="dokid">LTI/forskrift/1992-12-04-888</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 24</dd><dt class="dateInForce">I kraft fra</dt><dd class="dateInForce">1993-01-01 – 1993-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-16-57</li><li>lov/1972-06-16-57/§6</li><li>lov/1972-06-16-57/§8</li><li>lov/1983-06-03-40</li></ul></dd><dt class="dateOfPublication">Kunngjort</dt><dd class="dateOfPublication">1992-12-23</dd><dt class="title">Tittel</dt><dd class="title">Forskrift om vilkår for deltakelse i fisket etter norsk vårgytende sild i 1993 for kystfartøygruppen.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 4. desember 1992 med hjemmel i lov av 16. juni 1972 nr. 57 om regulering av deltakelsen i fisket §§ 6 og 8 og lov av 3. juni 1983 nr. 40 om saltvannsfiske m.v. § 4. Fremmet av Fiskeridepartementet.</dd><dt class="refid">RefID</dt><dd class="refid">forskrift/1992-12-04-888</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vilkår for deltakelse i fisket etter norsk vårgytende sild i 1993 for kystfartøygruppen.<ul class="tocSubUl"><li>§ 1. Vilkår for deltakelse</li><li>§ 2. Dispensasjon ved sykdom</li><li>§ 3. Bemyndigelse</li><li>§ 4. Straffebestemmelser</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1992-12-04-888" id="dokument"><h1>Forskrift om vilkår for deltakelse i fisket etter norsk vårgytende sild i 1993 for kystfartøygruppen.</h1><article class="legalArticle" data-lovdata-URL="LTI/forskrift/1992-12-04-888/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for deltakelse</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fartøy på 110 fot eller mindre kan ikke drive fiske etter norsk vårgytende sild uten at følgende vilkår foreligger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Vedkommende fisker må stå på blad B i fiskermanntallet.</article><article class="legalP" data-absoluteaddress="/paragraf/1/ledd/1/punkt/1/ledd/2/" id="paragraf-1-ledd-1-punkt-1-ledd-2">Personer som hadde kystnottillatelse, ekstraordinær landnottillatelse i 1985 eller som deltok i fisket etter norsk vårgytende sild på «Kystfiskekvoten» i 1985 eller tidligere, kan delta i fisket i 1993 selv om de står på blad A i fiskermanntallet.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Vedkommende fisker må eie fartøyet som benyttes.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">Fartøyet må være registrert i merkeregisteret og under 90 fot l.l. Fartøy mellom 90 og 110 fot l.l. som hadde tillatelse til å delta i fisket etter norsk vårgytende sild i 1985, kan likevel delta i 1993.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1">Fartøyet må være egnet, bemannet og utstyrt for å drive fiske etter norsk vårgytende sild med snurpenot, landnot, snurrevad eller garn. Minste lengde på nota skal være 40 favner.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/1/ledd/1/punkt/5/" id="paragraf-1-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/1/ledd/1/punkt/5/ledd/1/" id="paragraf-1-ledd-1-punkt-5-ledd-1">Fartøyet må ikke ha ringnotkonsesjon.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/1/ledd/1/punkt/6/" id="paragraf-1-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/1/ledd/1/punkt/6/ledd/1/" id="paragraf-1-ledd-1-punkt-6-ledd-1">Fartøy som har godkjenning for garnfiske i 1993 eller 1992 har rett til å delta i et eventuelt garnfiske når den øvrige kystfartøykvoten er oppfisket. Fartøy som har, eller har hatt godkjenning for annet redskap får ikke delta.</article></article></li></ul></article></article><article class="legalArticle" data-lovdata-URL="LTI/forskrift/1992-12-04-888/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Dispensasjon ved sykdom</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Dersom eier av fartøy blir sykmeldt mer enn 20 dager og han har fisket til sammen minst en fartøykvote i løpet av de siste to kalenderår, kan han søke distriktssjefen, Kontrollverket, om godkjenning av leieskipper. Søknad med sykemelding og fangstlegitimasjon sendes til stedlig inspektør, som gir uttalelse og straks videresender saken til distriktssjefen for avgjørelse.</article></article><article class="legalArticle" data-lovdata-URL="LTI/forskrift/1992-12-04-888/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Bemyndigelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskeridepartementet kan endre denne forskrift.</article></article><article class="legalArticle" data-lovdata-URL="LTI/forskrift/1992-12-04-888/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den som forsettlig eller uaktsomt overtrer denne forskrift eller medvirker hertil straffes i henhold til lov av 16. juni 1972 nr. 57 om regulering av deltakelsen i fisket § 11 og lov av 3. juni 1983 nr. 40 om saltvannsfiske m.v. § 53.</article></article><article class="legalArticle" data-lovdata-URL="LTI/forskrift/1992-12-04-888/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft fra 1. januar 1993 og gjelder til 31. desember 1993.</article></article></main></body></html>