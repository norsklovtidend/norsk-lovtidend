<!DOCTYPE html><html lang="no"><head><title>Lov om endringer i lov av 20. juli 1991 nr. 65 om særregler for beskatning av selskaper og selskapsdeltakere (selskapsskatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:59</dd><dt class="legacyID">Datokode</dt><dd class="legacyID">LOV-1992-04-10-41</dd><dt class="dokid">DokumentID</dt><dd class="dokid">LTI/lov/1992-04-10-41</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 7</dd><dt class="dateInForce">I kraft fra</dt><dd class="dateInForce">1992-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1991-07-20-65</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-05-06</dd><dt class="titleShort">Korttittel</dt><dd class="titleShort">Endringslov til selskapsskatteloven</dd><dt class="title">Tittel</dt><dd class="title">Lov om endringer i lov av 20. juli 1991 nr. 65 om særregler for beskatning av selskaper og selskapsdeltakere (selskapsskatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.16 (1991–1992), Innst.O.nr.47 (1991–1992), Besl.O.nr.66 (1991–1992). Odels- og lagtingsvedtak hhv. 24. mars og 9. april 1992. Fremmet av Finans- og tolldepartementet.</dd><dt class="refid">RefID</dt><dd class="refid">lov/1992-04-10-41</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 20. juli 1991 nr. 65 om særregler for beskatning av selskaper og selskapsdeltakere (selskapsskatteloven).<ul class="tocSubUl"><li>I.</li><li>Kapittel 7 Beskatning av deltakere i norsk-kontrollerte selskaper m.v. hjemmehørende i lavskatteland<ul class="tocSubUl"><li>§ 7-1. Anvendelsesområde</li><li>§ 7-2. Skatteplikt/fradragsrett for andel av selskapets eller innretningens resultat</li><li>§ 7-3. Norsk kontroll</li><li>§ 7-4. Lavskatteland</li><li>§ 7-5. Begrensning i skatteplikten/fradragsretten som følge av skatteavtale</li><li>§ 7-6. Fastsettelse av alminnelig inntekt</li><li>§ 7-7. Fradragsbegrensning for underskudd</li><li>§ 7-8. Beskatning av utdelt overskudd</li><li>§ 7-9. Gevinst og tap ved realisasjon av aksje<ul class="tocSubUl"><li>§ 9-4. Overgangsregler for deltakere i norsk-kontrollerte selskaper m.v. hjemmehørende i lavskatteland</li></ul></li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1992-04-10-41" id="dokument"><h1>Lov om endringer i lov av 20. juli 1991 nr. 65 om særregler for beskatning av selskaper og selskapsdeltakere (selskapsskatteloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1992-04-10-41/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 20. juli 1991 nr. 65 om særregler for beskatning av selskaper og selskapsdeltakere gjøres følgende endringer:</article> <article class="defaultP" margin-top="true">§ 3-2 nr. 2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Som utbytte regnes enhver utdeling som innebærer en vederlagsfri overføring av verdier fra selskap til aksjonær. Dette gjelder ikke for tilbakebetaling av innbetalt aksjekapital, herunder overkurs, eller utbetaling ved likvidasjon av aksjeselskap, jf. § 5-8. Det gjelder heller ikke for utbetalt refusjon etter skatteloven § 31 femte ledd. Som utbytte til vedkommende aksjonær regnes også vederlagsfri overføring til aksjonærens ektefelle eller til personer som aksjonæren er i slekt med eller i svogerskap med i opp- eller nedstigende linje eller i sidelinjen så nær som onkel eller tante.</article> <article class="defaultP" margin-top="true">§ 5-5 nr. 2 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">På grunnlag av aksjeselskapets ligning beregnes for hvert inntektsår endring i selskapets skattlagte kapital. Endringen settes til årets skattepliktige inntekt, fratrukket utdelt utbytte, utlignet skatt på selskapets alminnelige inntekt og refusjon etter skatteloven § 31 femte ledd.</article> <article class="defaultP" margin-top="true">§ 5-5 nytt nr. 5 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Departementet kan gi forskrift om at inngangsverdien på aksjer og fondsandeler i nærmere fastsatte tilfeller skal reguleres med endring i skattlagt kapital også i andre aksjeselskaper enn det selskap eller fond aksjen eller andelen knytter seg til.</article> <article class="defaultP" margin-top="true">§ 6-3 nytt annet punktum skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Andel av underskudd i utenlandsk selskap kommer bare til fradrag dersom deltakeren uttrykkelig erklærer at alt underlagsmateriale til selskapets regnskap vil bli fremlagt på ligningsmyndighetenes begjæring.</article> <article class="defaultP" margin-top="true">§ 6-6 nr. 2 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Fradragsrammen settes lik kommandittistens andel av selskapets skattemessige verdier minus gjeld ved siste årsoppgjør, tillagt ikke innkalt del av innskuddsforpliktelsen, korrigert for over- eller underpris ved erverv av kommandittandelen. Skattefrie inntekter og ikke fradragsberettigede utgifter skal ikke påvirke fradragsrammen.</article> <article class="defaultP" margin-top="true">Kapittel 7 skal lyde:</article></section><section class="section" data-name="kap7" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1992-04-10-41/KAPITTEL_2" data-partID="k2"><h2>Kapittel 7 Beskatning av deltakere i norsk-kontrollerte selskaper m.v. hjemmehørende i lavskatteland</h2><article class="legalArticle" data-lovdata-URL="LTI/lov/1992-04-10-41/§7-1" data-name="§7-1" data-partID="§7-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Anvendelsesområde</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Reglene i dette kapittel gjelder for deltaker i norsk-kontrollert aksjeselskap og likestilt selskap eller sammenslutning, jf. § 1-1, som er hjemmehørende i lavskatteland. Reglene gjelder videre for skattyter som alene eller sammen med andre direkte eller indirekte kontrollerer annen selvstendig innretning eller formuesmasse hjemmehørende i lavskatteland og som skattyteren direkte eller indirekte har fordeler av.</article></article><article class="legalArticle" data-lovdata-URL="LTI/lov/1992-04-10-41/§7-2" data-name="§7-2" data-partID="§7-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Skatteplikt/fradragsrett for andel av selskapets eller innretningens resultat</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Deltaker m.v. som ved inntektsårets utgang direkte eller indirekte eier eller kontrollerer selskap eller innretning som nevnt i § 7-1, er skattepliktig for sin forholdsmessige andel av selskapets eller innretningens overskudd, fastsatt etter reglene i § 7-6, uten hensyn til utdeling av verdier fra selskapet eller innretningen, jf. dog § 7-5. Underskudd fastsatt etter de samme regler kan føres til fradrag med de begrensninger som følger av § 7-7.</article></article><article class="legalArticle" data-lovdata-URL="LTI/lov/1992-04-10-41/§7-3" data-name="§7-3" data-partID="§7-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Norsk kontroll</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Norsk kontroll av utenlandsk selskap eller innretning anses å foreligge hvor minst halvparten av selskapets eller innretningens andeler eller kapital direkte eller indirekte eies eller kontrolleres av norske skattytere.</article></article><article class="legalArticle" data-lovdata-URL="LTI/lov/1992-04-10-41/§7-4" data-name="§7-4" data-partID="§7-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Lavskatteland</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Som lavskatteland regnes land hvor den alminnelige inntektsskatt på selskapets eller innretningens samlede overskudd utgjør mindre enn to tredjedeler av den skatt selskapet eller innretningen ville ha blitt ilignet dersom det/den hadde vært hjemmehørende i Norge.</article></article><article class="legalArticle" data-lovdata-URL="LTI/lov/1992-04-10-41/§7-5" data-name="§7-5" data-partID="§7-5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 7-5</span>. <span class="legalArticleTitle">Begrensning i skatteplikten/fradragsretten som følge av skatteavtale</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Dersom selskapet eller innretningen er omfattet av overenskomst Norge har inngått med annen stat til unngåelse av dobbeltbeskatning, skal beskatning etter reglene i dette kapittel ikke foretas med mindre selskapets eller innretningens inntekter hovedsakelig er av passiv karakter.</article></article><article class="legalArticle" data-lovdata-URL="LTI/lov/1992-04-10-41/§7-6" data-name="§7-6" data-partID="§7-6" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 7-6</span>. <span class="legalArticleTitle">Fastsettelse av alminnelig inntekt</span></h3><article class="numberedLegalP" data-numerator="1" data-absoluteaddress="/kapittel/2/paragraf/6/nummer/1/" id="kapittel-2-paragraf-6-nummer-1">1. Deltakers inntekt settes til vedkommendes andel av selskapets eller innretningens overskudd eller underskudd fastsatt etter reglene i norsk skattelovgivning som om selskapet eller innretningen var skattyter.</article><article class="numberedLegalP" data-numerator="2" data-absoluteaddress="/kapittel/2/paragraf/6/nummer/2/" id="kapittel-2-paragraf-6-nummer-2">2. Skattyter som indirekte eier eller kontrollerer andel i selskap eller innretning som nevnt i § 7-1, skal beskattes direkte for vedkommendes andel av selskapets eller innretningens overskudd eller underskudd. Beskatning etter forrige punktum skal bare skje når indirekte eie eller kontroll av andel skjer gjennom norskkontrollert utenlandsk selskap eller innretning hvor overskuddet ikke beskattes løpende i Norge.</article></article><article class="legalArticle" data-lovdata-URL="LTI/lov/1992-04-10-41/§7-7" data-name="§7-7" data-partID="§7-7" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 7-7</span>. <span class="legalArticleTitle">Fradragsbegrensning for underskudd</span></h3><article class="numberedLegalP" data-numerator="1" data-absoluteaddress="/kapittel/2/paragraf/7/nummer/1/" id="kapittel-2-paragraf-7-nummer-1">1. Underskudd kommer bare til fradrag dersom det uttrykkelig erklæres at alt underlagsmateriale til selskapets regnskap vil bli fremlagt på ligningsmyndighetenes begjæring.</article><article class="numberedLegalP" data-numerator="2" data-absoluteaddress="/kapittel/2/paragraf/7/nummer/2/" id="kapittel-2-paragraf-7-nummer-2">2. Deltakeren kan ved fastsettelsen av alminnelig inntekt bare kreve fradrag for underskudd innenfor en fradragsramme. Fradragsrammen fastsettes etter reglene i § 6-6 så langt de passer. Garanti for selskapets forpliktelser skal regnes med ved fastsettelsen av fradragsrammen, men bare for den del av garantibeløpet som utvilsomt innebærer et reelt ansvar for deltakeren.</article></article><article class="legalArticle" data-lovdata-URL="LTI/lov/1992-04-10-41/§7-8" data-name="§7-8" data-partID="§7-8" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 7-8</span>. <span class="legalArticleTitle">Beskatning av utdelt overskudd</span></h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Utdelt overskudd er ikke skattepliktig i den utstrekning det samlede utbyttet ligger innenfor den samlede inntekt som er skattlagt i medhold av § 7-6.</article></article><article class="legalArticle" data-lovdata-URL="LTI/lov/1992-04-10-41/§7-9" data-name="§7-9" data-partID="§7-9" data-absoluteaddress="/kapittel/2/paragraf/9/" id="kapittel-2-paragraf-9"><h3 class="legalArticleHeader"><span class="legalArticleValue">§ 7-9</span>. <span class="legalArticleTitle">Gevinst og tap ved realisasjon av aksje</span></h3><article class="legalP" data-absoluteaddress="/kapittel/2/paragraf/9/ledd/1/" id="kapittel-2-paragraf-9-ledd-1">Ved realisasjon av aksje skal aksjens inngangsverdi opp- eller nedreguleres med endring i selskapets kapital etter reglene i § 5-5 så langt de passer. Det skal kun foretas regulering i år deltakerne beskattes etter reglene i dette kapittel.</article> <article class="defaultP" margin-top="true">Kapittel 7 og 8 blir nye kapittel 8 og 9.</article> <article class="defaultP" margin-top="true">§ 9-1 nr. 3 nytt annet punktum skal lyde:</article><article class="legalP" data-absoluteaddress="/kapittel/2/paragraf/9/ledd/2/" id="kapittel-2-paragraf-9-ledd-2">Reglene i 3-2 nr. 2 annet punktum forsåvidt gjelder likvidasjon trer likevel i kraft 1. januar 1992 med virkning for likvidasjon som er gjennomført 1. januar 1992 eller senere.</article> <article class="defaultP" margin-top="true">§ 9-4 skal lyde:</article><article class="futureLegalArticle" data-name="§9-4" data-partID="§9-4" data-absoluteaddress="/kapittel/2/paragraf/9/foreslåttparagraf/1/" id="kapittel-2-paragraf-9-foreslåttparagraf-1"><span class="futureLegalArticleHeader"><span class="legalArticleValue">§ 9-4</span>. <span class="legalArticleTitle">Overgangsregler for deltakere i norsk-kontrollerte selskaper m.v. hjemmehørende i lavskatteland</span></span><article class="legalP" data-absoluteaddress="/kapittel/2/paragraf/9/foreslåttparagraf/1/ledd/1/" id="kapittel-2-paragraf-9-foreslåttparagraf-1-ledd-1">Departementet kan gi overgangsregler til bestemmelsene i kapittel 7.</article></article> <article class="defaultP" margin-top="true">§ 9-4 blir ny § 9-5.</article></article></section><section class="section" data-name="kapII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1992-04-10-41/KAPITTEL_3" data-partID="k3"><h2 data-text-align="center">II.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Endringene under I trer i kraft 1. januar 1992 med virkning fra og med inntektsåret 1992.</article></section></main></body></html>