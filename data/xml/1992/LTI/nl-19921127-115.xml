<!DOCTYPE html><html lang="no"><head><title>Lov om endringer i lover på arbeidsmiljø- og sikkerhetsområdet m.v. som følge av en EØS-avtale.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:46</dd><dt class="legacyID">Datokode</dt><dd class="legacyID">LOV-1992-11-27-115</dd><dt class="dokid">DokumentID</dt><dd class="dokid">LTI/lov/1992-11-27-115</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 23</dd><dt class="dateInForce">I kraft fra</dt><dd class="dateInForce">Fra den tid EØS-avtalen trer i kraft for Norge</dd><dt class="changesToDocuments">Endrer</dt><dd class="changesToDocuments"><ul><li>lov/1977-02-04-4</li><li>lov/1947-06-27-9</li><li>lov/1971-05-21-47</li><li>lov/1974-06-14-39</li><li>lov/1987-06-05-26</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-12-17</dd><dt class="titleShort">Korttittel</dt><dd class="titleShort">Lov om endr. i lover etter EØS</dd><dt class="title">Tittel</dt><dd class="title">Lov om endringer i lover på arbeidsmiljø- og sikkerhetsområdet m.v. som følge av en EØS-avtale.</dd><dt class="miscInformation">Annet om dokumentet</dt><dd class="miscInformation">Ot.prp.nr.71 (1991–1992), Innst.O.nr.5 (1992–1993), Besl.O.nr.6 (1992–1993). Odels- og lagtingsvedtak hhv. 29. oktober og 4. november 1992. Fremmet av Kommunaldepartementet.</dd><dt class="refid">RefID</dt><dd class="refid">lov/1992-11-27-115</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lover på arbeidsmiljø- og sikkerhetsområdet m.v. som følge av en EØS-avtale.<ul class="tocSubUl"><li>I.<ul class="tocSubUl"><li>§ 56 A. Informasjon ved masseoppsigelser</li></ul></li><li>Kap. XII A Arbeidstakernes rettigheter ved virksomhetsoverdragelse m.v.<ul class="tocSubUl"><li>§ 73 A. Hva kapitlet omfatter</li><li>§ 73 B. Lønns- og arbeidsvilkår</li><li>§ 73 C. Vern mot oppsigelse</li><li>§ 73 D. Vern av tillitsvalgte</li><li>§ 73 E. Informasjon og drøfting<ul class="tocSubUl"><li>§ 87. Ansvar for juridisk person</li></ul></li></ul></li><li>II.</li><li>III.</li><li>IV.<ul class="tocSubUl"><li>§ 4a. Produktgodkjenning</li></ul></li><li>V.</li><li>VI.</li></ul></li></ul></dd></dl></header><main class="documentBody" data-lovdata-URL="LTI/lov/1992-11-27-115" id="dokument"><h1>Lov om endringer i lover på arbeidsmiljø- og sikkerhetsområdet m.v. som følge av en EØS-avtale.</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 27. juni 1947 nr. 9 om tiltak til å fremme sysselsetting. Jf. EØS-avtalens vedlegg XVIII, nr. 22 (Rdir 75/129/EØF).</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov av 21. mai 1971 nr. 47 om brannfarlige varer. Jf. EØS-avtalen vedlegg II.</article></article></li><li data-li-identifier="3." data-name="3."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov av 14. juni 1974 nr. 39 om eksplosive varer. Jf. EØS-avtalen vedlegg II.</article></article></li><li data-li-identifier="4." data-name="4."><article class="listArticle" data-text-size="small" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Lov av 4. februar 1977 nr. 4 om arbeidervern og arbeidsmiljø m.v. Jf. EØS-avtalens vedlegg II kap. XXIV punkt 1 (Rdir 89/392/EØF), vedlegg XVIII punkt 22 (Rdir 75/129/EØF) og 23 (Rdir 77/87/EØF).</article></article></li><li data-li-identifier="5." data-name="5."><article class="listArticle" data-text-size="small" data-absoluteaddress="/punkt/5/" id="punkt-5"><span class="data-originalId">5.</span><article class="legalP" data-absoluteaddress="/punkt/5/ledd/1/" id="punkt-5-ledd-1">Lov av 5. juni 1987 nr. 26 om brannvern m.v. Jf. EØS-avtalen vedlegg II.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1992-11-27-115/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 4. februar 1977 nr. 4 om arbeidervern og arbeidsmiljø m.v. gjøres følgende endringer:</article> <article class="defaultP" margin-top="true">§ 17 nr. 1 første og andre ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Den som produserer, importerer, selger, leier eller låner ut tekniske innretninger eller utstyr som skal brukes eller ventelig vil bli brukt i virksomhet som går inn under denne lov, skal før innretningene eller utstyret leveres til bruk, sørge for at de er konstruert og forsynt med verneinnretninger i samsvar med lovens krav.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Tekniske innretninger eller utstyr som utstilles i salgs- eller reklameøyemed, eller framvises for demonstrasjonsformål, og som ikke er forsynt med nødvendige verneinnretninger, skal synlig skiltes med opplysninger om at innretningen eller utstyret ikke er i overensstemmelse med lovens krav og ikke kan leveres til bruk før produsenten, leverandøren eller importøren har brakt dem i overensstemmelse med krav fastsatt i eller i medhold av denne lov. Ved demonstrasjoner skal det treffes nødvendige tiltak for å forebygge at personer, dyr eller eiendom utsettes for fare.</article> <article class="defaultP" margin-top="true">§ 17 nr. 1 nåværende andre og tredje ledd blir nye tredje og fjerde ledd.</article> <article class="defaultP" margin-top="true">§ 56 første ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Kongen avgjør om og i hvilken utstrekning de følgende bestemmelsene i dette kapittel skal gjelde for arbeidstakere som omfattes av lov 4. mars 1983 nr. 3 om statens tjenestemenn m.m. eller som er embetsmenn.</article> <article class="defaultP" margin-top="true">Ny § 56 A skal lyde:</article><article class="futureLegalArticle" data-name="§56A" data-partID="§56a" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 56 A</span>. <span class="legalArticleTitle">Informasjon ved masseoppsigelser</span></span><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/1/punkt/1/" id="kapittel-1-foreslåttparagraf-1-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/1/punkt/1/ledd/1/" id="kapittel-1-foreslåttparagraf-1-punkt-1-ledd-1">Med masseoppsigelser menes oppsigelser som foretas overfor minst 10 arbeidstakere innenfor et tidsrom på 30 dager, uten at oppsigelsene er begrunnet i de enkelte arbeidstakeres forhold.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/1/punkt/2/" id="kapittel-1-foreslåttparagraf-1-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/1/punkt/2/ledd/1/" id="kapittel-1-foreslåttparagraf-1-punkt-2-ledd-1">Arbeidsgiver som vurderer å gå til masseoppsigelser skal så tidlig som mulig innlede drøftinger med arbeidstakernes tillitsvalgte med sikte på å komme fram til en avtale for å unngå masseoppsigelser eller redusere antall oppsagte. Dersom oppsigelser ikke kan unngås skal det søkes å redusere de uheldige sidene ved dem.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/foreslåttparagraf/1/punkt/3/" id="kapittel-1-foreslåttparagraf-1-punkt-3"><span class="data-originalId">3.</span><article class="legalP" data-absoluteaddress="/kapittel/1/foreslåttparagraf/1/punkt/3/ledd/1/" id="kapittel-1-foreslåttparagraf-1-punkt-3-ledd-1">Arbeidsgiver har plikt til å gi arbeidstakernes tillitsvalgte alle relevante opplysninger, herunder skriftlig melding om grunnene til eventuelle oppsigelser, antall arbeidstakere som vil kunne bli oppsagt, antall arbeidstakere som normalt er ansatt og over hvilken periode oppsigelsene vil kunne skje. Meldingen skal gis tidligst mulig, senest samtidig med at arbeidsgiver innkaller til drøftinger.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/foreslåttparagraf/1/punkt/4/" id="kapittel-1-foreslåttparagraf-1-punkt-4"><span class="data-originalId">4.</span><article class="legalP" data-absoluteaddress="/kapittel/1/foreslåttparagraf/1/punkt/4/ledd/1/" id="kapittel-1-foreslåttparagraf-1-punkt-4-ledd-1">Kopi av meldingen etter nr. 3 skal sendes Arbeidsformidlingen, jf. sysselsettingsloven § 14.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/foreslåttparagraf/1/punkt/5/" id="kapittel-1-foreslåttparagraf-1-punkt-5"><span class="data-originalId">5.</span><article class="legalP" data-absoluteaddress="/kapittel/1/foreslåttparagraf/1/punkt/5/ledd/1/" id="kapittel-1-foreslåttparagraf-1-punkt-5-ledd-1">Arbeidstakernes tillitsvalgte kan kommentere meldingen direkte overfor Arbeidsformidlingen.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/foreslåttparagraf/1/punkt/6/" id="kapittel-1-foreslåttparagraf-1-punkt-6"><span class="data-originalId">6.</span><article class="legalP" data-absoluteaddress="/kapittel/1/foreslåttparagraf/1/punkt/6/ledd/1/" id="kapittel-1-foreslåttparagraf-1-punkt-6-ledd-1">Planlagte masseoppsigelser får tidligst virkning 30 dager etter at Arbeidsformidlingen er underrettet. Dersom det er nødvendig for å få til en avtale kan Arbeidsformidlingen forlenge fristen etter første punktum med inntil 30 dager. Dersom Arbeidsformidlingen endrer denne fristen, skal det gis melding til arbeidsgiver om dette.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/foreslåttparagraf/1/punkt/7/" id="kapittel-1-foreslåttparagraf-1-punkt-7"><span class="data-originalId">7.</span><article class="legalP" data-absoluteaddress="/kapittel/1/foreslåttparagraf/1/punkt/7/ledd/1/" id="kapittel-1-foreslåttparagraf-1-punkt-7-ledd-1">Arbeidsformidlingen skal benytte fristen etter nr. 6 første eller andre punktum til å finne løsninger på de problemer som de planlagte oppsigelsene reiser.</article></article></li></ul></article> <article class="defaultP" margin-top="true">§ 60 nr. 3 oppheves. Nåværende nr. 4 blir ny nr. 3.</article> <article class="defaultP" margin-top="true">Nytt kap XII A skal lyde:</article></section><section class="section" data-name="kapXII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1992-11-27-115/KAPITTEL_2" data-partID="k2"><h2>Kap. XII A Arbeidstakernes rettigheter ved virksomhetsoverdragelse m.v.</h2><article class="legalArticle" data-lovdata-URL="LTI/lov/1992-11-27-115/§73A" data-name="§73A" data-partID="§73a" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 73 A</span>. <span class="legalArticleTitle">Hva kapitlet omfatter</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Bestemmelsene i dette kapittel kommer til anvendelse ved overføring av virksomhet eller del av virksomhet til en annen innehaver som følge av overdragelse.</article></article><article class="legalArticle" data-lovdata-URL="LTI/lov/1992-11-27-115/§73B" data-name="§73B" data-partID="§73b" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 73 B</span>. <span class="legalArticleTitle">Lønns- og arbeidsvilkår</span></h3> <article class="defaultP" margin-top="true">1. Rettigheter etter arbeidsavtalen</article><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Tidligere innehavers rettigheter og plikter som følger av arbeidsavtale eller arbeidsforhold som foreligger på det tidspunkt overføringen finner sted, overføres til den nye innehaver.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Krav etter første ledd kan fortsatt gjøres gjeldende overfor den tidligere innehaver.</article> <article class="defaultP" margin-top="true">2. Rettigheter etter tariffavtalen</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Etter et innehaverskifte skal den nye innehaver opprettholde de individuelle arbeidsvilkår som følger av tariffavtale som den tidligere innehaver var bundet av, inntil tariffavtalen utløper eller avløses av en annen tariffavtale.</article> <article class="defaultP" margin-top="true">3. Pensjonsytelser</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Nr. 1 og nr. 2 får ikke anvendelse på arbeidstakerens rett til ytelser i forbindelse med alderdom og invaliditet eller ytelser til etterlatte i henhold til pensjonsordninger.</article></article><article class="legalArticle" data-lovdata-URL="LTI/lov/1992-11-27-115/§73C" data-name="§73C" data-partID="§73c" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 73 C</span>. <span class="legalArticleTitle">Vern mot oppsigelse</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/3/punkt/1/" id="kapittel-2-paragraf-3-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/3/punkt/1/ledd/1/" id="kapittel-2-paragraf-3-punkt-1-ledd-1">Overføring til annen innehaver som nevnt i § 73 A er i seg selv ikke grunn for oppsigelse eller avskjed fra tidligere eller ny innehaver.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/3/punkt/2/" id="kapittel-2-paragraf-3-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/3/punkt/2/ledd/1/" id="kapittel-2-paragraf-3-punkt-2-ledd-1">Dersom arbeidsavtale eller arbeidsforhold opphører fordi innehaverskifte som nevnt i § 73 A medfører vesentlige endringer i arbeidsvilkårene til skade for arbeidstaker, anses opphøret som en følge av arbeidsgivers forhold.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/3/punkt/3/" id="kapittel-2-paragraf-3-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/3/punkt/3/ledd/1/" id="kapittel-2-paragraf-3-punkt-3-ledd-1">Ved tvister etter denne paragraf får bestemmelsene i § 61, § 62 med unntak av første ledd annet punktum og § 66 nr. 3 og 5 tilsvarende anvendelse.</article></article></li></ul></article><article class="legalArticle" data-lovdata-URL="LTI/lov/1992-11-27-115/§73D" data-name="§73D" data-partID="§73d" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 73 D</span>. <span class="legalArticleTitle">Vern av tillitsvalgte</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/4/punkt/1/" id="kapittel-2-paragraf-4-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/4/punkt/1/ledd/1/" id="kapittel-2-paragraf-4-punkt-1-ledd-1">I de tilfeller virksomheten bevarer sin uavhengighet, skal de tillitsvalgte som berøres av overføring som nevnt i § 73 A, beholde sin rettsstilling og funksjon.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/4/punkt/2/" id="kapittel-2-paragraf-4-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/4/punkt/2/ledd/1/" id="kapittel-2-paragraf-4-punkt-2-ledd-1">Bestemmelsen i nr. 1 kommer ikke til anvendelse dersom overføringen medfører at grunnlaget for arbeidstakernes representasjon opphører. I slike tilfeller skal de tillitsvalgte fortsatt være sikret vern i samsvar med de avtaler som beskytter de tillitsvalgte på dette området.</article></article></li></ul></article><article class="legalArticle" data-lovdata-URL="LTI/lov/1992-11-27-115/§73E" data-name="§73E" data-partID="§73e" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 73 E</span>. <span class="legalArticleTitle">Informasjon og drøfting</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Tidligere og ny innehaver plikter så tidlig som mulig å drøfte overføring som nevnt i § 73 A med de tillitsvalgte. Det skal gis særskilt informasjon om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/5/ledd/1/punkt/1/" id="kapittel-2-paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/5/ledd/1/punkt/1/ledd/1/" id="kapittel-2-paragraf-5-ledd-1-punkt-1-ledd-1">grunnen til overføringen</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/5/ledd/1/punkt/2/" id="kapittel-2-paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/5/ledd/1/punkt/2/ledd/1/" id="kapittel-2-paragraf-5-ledd-1-punkt-2-ledd-1">de rettslige, økonomiske og sosiale følger av overføringen for arbeidstakerne</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/5/ledd/1/punkt/3/" id="kapittel-2-paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/5/ledd/1/punkt/3/ledd/1/" id="kapittel-2-paragraf-5-ledd-1-punkt-3-ledd-1">planlagte tiltak overfor arbeidstakerne.</article></article></li></ul></article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Dersom tidligere eller ny innehaver planlegger tiltak overfor sine respektive arbeidstakere, skal de så tidlig som mulig drøfte tiltakene med de tillitsvalgte med sikte på å oppnå en avtale.</article> <article class="defaultP" margin-top="true">Ny § 87 skal lyde:</article><article class="futureLegalArticle" data-name="§87" data-partID="§87" data-absoluteaddress="/kapittel/2/paragraf/5/foreslåttparagraf/1/" id="kapittel-2-paragraf-5-foreslåttparagraf-1"><span class="futureLegalArticleHeader"><span class="legalArticleValue">§ 87</span>. <span class="legalArticleTitle">Ansvar for juridisk person</span></span><article class="legalP" data-absoluteaddress="/kapittel/2/paragraf/5/foreslåttparagraf/1/ledd/1/" id="kapittel-2-paragraf-5-foreslåttparagraf-1-ledd-1">Straffeansvar for foretak er regulert i Almindelig borgerlig Straffelov 22. mai 1902 nr. 10 (straffeloven) § 48 a og § 48 b.</article></article></article></section><section class="section" data-name="kapII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1992-11-27-115/KAPITTEL_3" data-partID="k3"><h2 data-text-align="center">II.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 27. juni 1947 nr. 9 om tiltak til å fremme sysselsetting gjøres følgende endring:</article> <article class="defaultP" margin-top="true">§ 14 første ledd skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Arbeidsgiver som vurderer å treffe vedtak om omlegging eller innskrenking av virksomheten som vil føre til at han i løpet av 30 dager må si opp minst 10 arbeidstakere, skal straks gi melding til arbeidsformidlingen. Det samme gjelder dersom arbeidstakerne vil bli permittert uten lønn, eller i mer enn 4 uker vil få sin ukentlige arbeidstid innskrenket til under 30 timer. Meldinga skal gis seinest to måneder før omlegginga eller innskrenkinga blir satt i verk med mindre den ikke kunne forutsees så tidlig. Meldinga gis til arbeidsformidlingen i det distrikt der virksomheten ligger, på skjema fastsatt av Arbeidsdirektoratet. Meldinga etter første punktum skal inneholde de samme opplysningene som arbeidsgiver plikter å gi arbeidstakernes tillitsvalgte etter arbeidsmiljøloven § 56 A nr. 3.</article></section><section class="section" data-name="kapIII" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1992-11-27-115/KAPITTEL_4" data-partID="k4"><h2 data-text-align="center">III.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">I lov av 21. mai 1971 nr. 47 om brannfarlige varer gjøres følgende endringer:</article> <article class="defaultP" margin-top="true">§ 5 første ledd skal lyde:</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Når det etter denne lov og forskrifter i medhold av loven blir gitt tillatelse, godkjenning e.l., kan det i tillatelsen eller godkjenningen fastsettes særlige vilkår for å forebygge brann eller eksplosjon med de begrensninger som følger av § 6 tredje ledd.</article> <article class="defaultP" margin-top="true">§ 6 nytt tredje ledd skal lyde:</article><article class="legalP" data-absoluteaddress="/kapittel/4/ledd/3/" id="kapittel-4-ledd-3">Produkt som er produsert og kontrollert i overensstemmelse med regelverk som Norge gjennom internasjonal avtale er forpliktet til å følge, anses godkjent i henhold til loven.</article></section><section class="section" data-name="kapIV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1992-11-27-115/KAPITTEL_5" data-partID="k5"><h2 data-text-align="center">IV.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">I lov av 14. juni 1974 nr. 39 om eksplosive varer gjøres følgende endringer:</article> <article class="defaultP" margin-top="true">Ny § 4a skal lyde:</article><article class="futureLegalArticle" data-name="§4a" data-partID="§4a" data-absoluteaddress="/kapittel/5/foreslåttparagraf/1/" id="kapittel-5-foreslåttparagraf-1"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Produktgodkjenning</span></span><article class="legalP" data-absoluteaddress="/kapittel/5/foreslåttparagraf/1/ledd/1/" id="kapittel-5-foreslåttparagraf-1-ledd-1">Produkt underlagt godkjenningsplikt i henhold til §§ 3 eller 4 som er produsert og kontrollert i overensstemmelse med regelverk som Norge gjennom internasjonal avtale er forpliktet til å følge, anses godkjent i henhold til loven.</article></article> <article class="defaultP" margin-top="true">§ 6 første ledd skal lyde:</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Når det etter denne lov eller forskrifter i medhold av loven blir gitt tillatelse eller godkjenning, kan det, med de begrensninger som følger av § 4a, i tillatelsen eller godkjenningen fastsettes særlige vilkår for å forebygge fare for brann eller eksplosjon eller for at varen kommer på avveie eller urette hender.</article></section><section class="section" data-name="kapV" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/lov/1992-11-27-115/KAPITTEL_6" data-partID="k6"><h2 data-text-align="center">V.</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">I lov av 5. juni 1987 nr. 26 om brannvern m.v. gjøres følgende endring:</article> <article class="defaultP" margin-top="true">§ 27 nytt annet ledd skal lyde:</article><article class="legalP" data-absoluteaddress="/kapittel/6/ledd/2/" id="kapittel-6-ledd-2">Utstyr nevnt i første ledd som er produsert og kontrollert i overensstemmelse med regelverk som Norge gjennom internasjonal avtale er forpliktet til å følge, anses godkjent i henhold til loven. Dette begrenser ikke adgangen til å fastsette forbud mot eller påbud om bruk av slikt utstyr i visse arter bygninger og rom.</article></section><section class="section" data-name="kapVI" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/lov/1992-11-27-115/KAPITTEL_7" data-partID="k7"><h2 data-text-align="center">VI.</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Loven trer i kraft fra den tid EØS-avtalen trer i kraft for Norge.</article></section></main></body></html>