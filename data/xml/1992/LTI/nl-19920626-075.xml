<!DOCTYPE html><html lang="no"><head><title>Lov om endringer i lov av 18. august 1911 nr. 8 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:02</dd><dt class="legacyID">Datokode</dt><dd class="legacyID">LOV-1992-06-26-75</dd><dt class="dokid">DokumentID</dt><dd class="dokid">LTI/lov/1992-06-26-75</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 13</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-07-10</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov av 18. august 1911 nr. 8 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.64 (1991–1992), Innst.O.nr.89 (1991–1992), Besl.O.nr.115 (1991–1992). Odels- og lagtingsvedtak hhv. 15. og 19. juni 1992. Fremmet av Finans- og tolldepartementet.</dd><dt class="refid">RefID</dt><dd class="refid">lov/1992-06-26-75</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 18. august 1911 nr. 8 om skatt av formue og inntekt (skatteloven).<ul class="tocSubUl"><li>I.</li><li>II.</li><li>III.</li><li>IV.</li><li>V.</li><li>VI. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/lov/1992-06-26-75" id="dokument"><h1>Lov om endringer i lov av 18. august 1911 nr. 8 om skatt av formue og inntekt (skatteloven).</h1><article class="legalP" data-absoluteaddress="/ledd/1/" id="ledd-1">I lov av 18. august 1911 nr. 8 om skatt av formue og inntekt (skatteloven) gjøres følgende endringer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1992-06-26-75/KAPITTEL_1" data-partID="k1"><h2 data-text-align="center">I.</h2><article class="defaultP">§ 42 første ledd tredje og fjerde punktum skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Skatteplikten omfatter også fordel ved uttak til egen bruk og gaveoverføring – herunder også fra aksjeselskap – av enkelt formuesgjenstand, eller av vare eller tjeneste, forutsatt at kostprisen helt eller delvis er kommet til fradrag ved ligningen. Fordelen settes til det beløp som ville ha blitt regnet som skattepliktig inntekt ved en gjennomføring av transaksjonen til omsetningsverdi.</article> <article class="defaultP" margin-top="true">Femte punktum oppheves.</article> <article class="defaultP" margin-top="true">Nåværende sjette til ellevte punktum blir femte til tiende punktum.</article> <article class="defaultP" margin-top="true">§ 43 tredje ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Unntakene i annet ledd gjelder ikke for gevinst ved realisasjon av tomt. Som tomt regnes også hel eller større del av en eiendom, også bebygget areal, når grunnen etter sin beliggenhet og naturlige beskaffenhet finnes skikket for boligbygging, herunder fritidsboliger m.v., eller for utnyttelse til industrielt eller annet forretningsmessig formål eller lignende, og vederlaget må antas i vesentlig grad å ha vært bestemt ved muligheten av grunnens anvendelse til formål som nevnt. Tilsvarende gjelder ved realisasjon av vannfall og vannfallsrettigheter, strandrettighet, torvtak, stenbrudd, skiferbrudd, mineralforekomster, grustak, sandtak og lignende. Det samme gjelder ved overføring av rett til å utta sand, grus, torv og lignende, samt ved overføring av varig bruksrett til fast eiendom eller ved stiftelse av rett som varig innskrenker rådigheten over slik eiendom, når vederlaget er fastsatt på grunnlag av at eiendommen har tomteverdi eller omfatter forekomster som nevnt.</article> <article class="defaultP" margin-top="true">Nåværende tredje ledd blir nytt fjerde ledd.</article> <article class="defaultP" margin-top="true">§ 44 første ledd g nr. 4 blir g nr. 1 nytt fjerde ledd og skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Har skattyteren bodd i riket bare en del av året, jfr. § 17 annet ledd, avkortes maksimumsgrensen for fradraget etter annet ledd svarende til det antall hele eller påbegynte måneder av inntektsåret skattyteren har vært bosatt i riket. Tilsvarende gjelder for skattytere som har hatt midlertidig opphold i riket bare en del av året uten å ha vært fast bosatt her, jfr. § 15 første ledd d. For skattytere bosatt i utlandet, jf. § 15 første ledd c annet punktum kan fradrag ikke overstige minimumsgrensen etter annet ledd.</article> <article class="defaultP" margin-top="true">§ 44 første ledd g nr. 5 blir g nr. 4.</article> <article class="defaultP" margin-top="true">§ 58 annet ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Personinntekt etter første ledd skal ikke fastsettes når minst to tredjedeler av selskapets aksjer eies av aktive som hver for seg ikke eier mer enn 3 pst. av selskapets aksjer, forutsatt at alle aksjer har lik rett til utbytte fra selskapet og at ikke vedtekter eller annen bestemmelse i selskapet eller mellom aksjonærene oppstiller begrensninger i aksjenes omsettelighet. Unntaket i forrige punktum gjelder ikke når uttatt lønn til en eller flere aktive aksjonærer er vesentlig lavere enn den lønn som antas å ville vært avtalt dersom vedkommende ikke hadde eierinteresser i selskapet. Departementet kan dispensere fra kravet til aksjenes frie omsettelighet i første punktum.</article> <article class="defaultP" margin-top="true">Nåværende annet ledd blir nytt tredje ledd.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1992-06-26-75/KAPITTEL_2" data-partID="k2"><h2 data-text-align="center">II.</h2><article class="defaultP">§ 42 femte ledd nytt tredje punktum skal lyde:</article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Bestemmelsen i foregående punktum gjelder ikke for rentegodtgjørelse ved for mye innbetalt skatt etter petroleumsskatteloven § 7 nr. 5.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1992-06-26-75/KAPITTEL_3" data-partID="k3"><h2 data-text-align="center">III.</h2><article class="defaultP">§ 15 nytt første ledd e skal lyde:<ul class="defaultList"><li data-li-identifier="e." data-name="e."><article class="listArticle" data-absoluteaddress="/kapittel/3/punkt/1/" id="kapittel-3-punkt-1"><span class="data-originalId">e.</span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">Person som har vært bosatt innen riket, for så vidt gjelder aksje eller andel i norsk selskap som realiseres innen 5 år etter utløpet av det kalenderår da skatteplikt til Norge på grunnlag av bosettelse er bortfalt. Første punktum gjelder tilsvarende for opsjon eller annet finansielt instrument knyttet til aksje eller andel i norsk selskap. Likt med aksje i første og annet punktum regnes tegningsrett til aksje, samt grunnfondsbevis i sparebank, gjensidig forsikringsselskap, kredittforening eller selveiende finansieringsforetak som omfattes av selskapsskatteloven § 1-1.</article></article></li></ul></article> <article class="defaultP" margin-top="true">Gjeldende første ledd e blir nytt første ledd f.</article> <article class="defaultP" margin-top="true">§ 24 nytt femte ledd skal lyde:</article><article class="legalP" data-absoluteaddress="/kapittel/3/ledd/1/" id="kapittel-3-ledd-1">Skattepliktige etter § 15 første ledd e svarer skatt til den kommune hvor selskapet har sitt (hoved-)kontor.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1992-06-26-75/KAPITTEL_4" data-partID="k4"><h2 data-text-align="center">IV.</h2><article class="defaultP">§ 42 første ledd tredje til sjette punktum skal lyde:</article><article class="legalP" data-absoluteaddress="/kapittel/4/ledd/1/" id="kapittel-4-ledd-1">Skatteplikten omfatter også fordel ved uttak til egen bruk og gaveoverføring – herunder også fra aksjeselskap – av formuesgjenstand, vare eller tjeneste. Ved uttak fra annet enn aksjeselskap eller likestilt selskap, jf. selskapsskatteloven § 1-1 nr. 1, gjelder skatteplikten bare hvor kostprisen helt eller delvis er kommet til fradrag ved ligningen. Fordelen settes til det beløp som ville ha blitt regnet som skattepliktig inntekt ved en gjennomføring av transaksjonen til omsetningsverdi. Ved gave, herunder gavesalg og arveforskudd, av formuesgjenstand eller varebeholdning knyttet til giverens næringsvirksomhet, gjelder ikke reglene om uttak i tredje og fjerde punktum såfremt gavemottakeren plikter å svare arveavgift etter lov av 19. juni 1964 nr. 14 og vedkommende overtar hele eller deler av næringen.</article> <article class="defaultP" margin-top="true">Nåværende femte til tiende punktum blir syvende til tolvte punktum.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1992-06-26-75/KAPITTEL_5" data-partID="k5"><h2 data-text-align="center">V.</h2><article class="defaultP">§ 26 første ledd v skal lyde:<ul class="defaultList"><li data-li-identifier="v." data-name="v."><article class="listArticle" data-absoluteaddress="/kapittel/5/punkt/1/" id="kapittel-5-punkt-1"><span class="data-originalId">v.</span><article class="legalP" data-absoluteaddress="/kapittel/5/punkt/1/ledd/1/" id="kapittel-5-punkt-1-ledd-1">Kobberfondet, Pelsdyrnæringens Markedsutjevningsfond, stiftelsen Norsk Rikstoto og Norsk Tipping A/S.</article></article></li></ul></article> <article class="defaultP" margin-top="true">§ 43 første ledd b skal lyde:<ul class="defaultList"><li data-li-identifier="b." data-name="b."><article class="listArticle" data-absoluteaddress="/kapittel/5/punkt/2/" id="kapittel-5-punkt-2"><span class="data-originalId">b.</span><article class="legalP" data-absoluteaddress="/kapittel/5/punkt/2/ledd/1/" id="kapittel-5-punkt-2-ledd-1">Som inntekt regnes likevel ikke gevinster fra<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/punkt/2/ledd/1/punkt/1/" id="kapittel-5-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/5/punkt/2/ledd/1/punkt/1/ledd/1/" id="kapittel-5-punkt-2-ledd-1-punkt-1-ledd-1">Det Norske Pengelotteri</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/punkt/2/ledd/1/punkt/2/" id="kapittel-5-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/5/punkt/2/ledd/1/punkt/2/ledd/1/" id="kapittel-5-punkt-2-ledd-1-punkt-2-ledd-1">Norsk Tipping A/S</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/punkt/2/ledd/1/punkt/3/" id="kapittel-5-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/5/punkt/2/ledd/1/punkt/3/ledd/1/" id="kapittel-5-punkt-2-ledd-1-punkt-3-ledd-1">totalisatorspill som faller inn under lov av 12. juli 1927 nr. 3</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/punkt/2/ledd/1/punkt/4/" id="kapittel-5-punkt-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/5/punkt/2/ledd/1/punkt/4/ledd/1/" id="kapittel-5-punkt-2-ledd-1-punkt-4-ledd-1">utlodninger som omfattes av lov om lotterier m.v. av 12. mai 1939</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/punkt/2/ledd/1/punkt/5/" id="kapittel-5-punkt-2-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/5/punkt/2/ledd/1/punkt/5/ledd/1/" id="kapittel-5-punkt-2-ledd-1-punkt-5-ledd-1">Den norske stats premielån</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/punkt/2/ledd/1/punkt/6/" id="kapittel-5-punkt-2-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/5/punkt/2/ledd/1/punkt/6/ledd/1/" id="kapittel-5-punkt-2-ledd-1-punkt-6-ledd-1">tiltak arrangert av massemedia og som er offentlig tilgjengelig. Departementet kan gi nærmere forskrift til utfyllelse av bestemmelsen, og kan i tvilstilfelle bestemme om et tiltak anses arrangert av massemedia.</article></article></li></ul></article></article></li></ul></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/lov/1992-06-26-75/KAPITTEL_6" data-partID="k6"><h2 data-text-align="center">VI. Ikrafttredelse</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Endringene under I trer i kraft med virkning fra og med inntektsåret 1992. Endringen under II trer i kraft med virkning fra og med 1. januar 1992. Endringene under III trer i kraft med virkning fra og med 22. mai 1992. Endringen under IV trer i kraft med virkning fra og med inntektsåret 1993. Endringene under V trer i kraft fra den tid Kongen bestemmer.</article></section></main></body></html>