<!DOCTYPE html><html lang="no"><head><title>Forskrift om endring i forskrift om registrering av skip i norsk internasjonalt skipsregister.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:26</dd><dt class="legacyID">Datokode</dt><dd class="legacyID">FOR-1992-05-15-338</dd><dt class="dokid">DokumentID</dt><dd class="dokid">LTI/forskrift/1992-05-15-338</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 9</dd><dt class="dateInForce">I kraft fra</dt><dd class="dateInForce">1992-05-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1987-06-12-48</li><li>lov/1987-06-12-48/§3</li><li>lov/1893-07-20-1</li><li>lov/1893-07-20-1/§13</li><li>forskrift/1987-06-19-517</li></ul></dd><dt class="dateOfPublication">Kunngjort</dt><dd class="dateOfPublication">1992-06-05</dd><dt class="title">Tittel</dt><dd class="title">Forskrift om endring i forskrift om registrering av skip i norsk internasjonalt skipsregister.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 15. mai 1992. Fremmet av Utenriksdepartementet.</dd><dt class="refid">RefID</dt><dd class="refid">forskrift/1992-05-15-338</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om registrering av skip i norsk internasjonalt skipsregister.</li></ul></dd></dl></header><main class="documentBody" data-lovdata-URL="LTI/forskrift/1992-05-15-338" id="dokument"><h1>Forskrift om endring i forskrift om registrering av skip i norsk internasjonalt skipsregister.</h1><article class="legalP" data-absoluteaddress="/ledd/1/" id="ledd-1">Utenriksdepartementet har med hjemmel i lov av 12. juni 1987 nr. 48 om norsk internasjonalt skipsregister §§ 3 annet ledd, 5 og 9 første ledd, samt lov av 20. juli 1893 nr. 1 om sjøfarten §§ 13 annet ledd, 15 og 38 fastsatt forskrift om endring i forskrift av 19. juni 1987 nr. 517 om registrering av skip i norsk internasjonalt skipsregister.</article> <article class="defaultP" margin-top="true">§ 2 annet ledd, første strekpunkt skal lyde:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">-</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">lov av 20. juli 1893 nr. 1 om sjøfarten § 8 tredje ledd, § 11 første ledd første og annet punktum, § 12, § 14, § 15 første ledd første punktum, § 16 tredje ledd annet punktum forsåvidt gjelder kjæremålsadgang, § 19, § 23, § 24, § 25, § 26, § 27, § 28 første ledd første punktum for så vidt gjelder tredje slettingsalternativ om at et skip ikke lenger er å anse som norsk, § 31, § 32 og § 33.</article></article></li></ul></article> <article class="defaultP" margin-top="true">§ 4 første ledd skal lyde:</article><article class="legalP" data-absoluteaddress="/ledd/2/" id="ledd-2">Norsk internasjonalt skipsregister føres av den tjenestemann som Utenriksdepartementet tilsetter som registerfører for Skipsregistrene, som er et eget forvaltningsorgan direkte underlagt departementet med kontor i Bergen.</article> <article class="defaultP" margin-top="true">§ 4 annet ledd skal lyde:</article><article class="legalP" data-absoluteaddress="/ledd/3/" id="ledd-3">Den myndighet som i lov om norsk internasjonalt skipsregister § 2 første ledd er lagt til registerføreren, kan han delegere til annen tjenestemann ved registeret. Avgjørelse om å nekte et dokument registrert, avgjørelse om retting, avgjørelse i klagesaker, avgjørelse etter lov om norsk internasjonalt skipsregister § 12 samt andre avgjørelser som kan volde tvil, skal likevel alltid treffes av registerføreren.</article> <article class="defaultP" margin-top="true">§ 7 første ledd skal lyde:</article><article class="legalP" data-absoluteaddress="/ledd/4/" id="ledd-4">Innføring i registeret skjer etter melding fra skipets eier til registerføreren.</article> <article class="defaultP" margin-top="true">§ 7 fjerde ledd skal lyde:</article><article class="legalP" data-absoluteaddress="/ledd/5/" id="ledd-5">Melding om registrering skal skje på blankett fastsatt av Utenriksdepartementet, ledsaget av gjenpart av skipets målebrev utstedt eller godkjent av Sjøfartsdirektoratet eller den det bemyndiger, navneattest utstedt av Sjøfartsdirektoratet, og bilbrev (byggeattest), skjøte eller annet hjemmelsdokument som viser eierens adkomst til skipet. Det skal fremlegges erklæring på blankett fastsatt av Utenriksdepartementet at vilkårene for registrering etter lov om norsk internasjonalt skipsregister §§ 1 og 4 er oppfylt.</article> <article class="defaultP" margin-top="true">§ 9 annet ledd skal lyde:</article><article class="legalP" data-absoluteaddress="/ledd/6/" id="ledd-6">Dersom dokumentet kommer tilbake og det heller ikke nå kan registreres, innføres det i dokumentjournalen og registerføreren treffer beslutning om nekting etter reglene i § 25.</article> <article class="defaultP" margin-top="true">§ 11 tredje ledd skal lyde:</article><article class="legalP" data-absoluteaddress="/ledd/7/" id="ledd-7">Utenriksdepartementet kan gi nærmere bestemmelser om fremgangsmåten ved overføring av skip fra norsk skipsregister til norsk internasjonalt skipsregister.</article> <article class="defaultP" margin-top="true">§ 19 femte ledd skal lyde:</article><article class="legalP" data-absoluteaddress="/ledd/8/" id="ledd-8">Hjelpedokument på fremmed språk trenger ikke oversettelse hvis registerføreren ikke er i tvil om innholdet.</article> <article class="defaultP" margin-top="true">§ 25 første ledd, tredje og fjerde punktum skal lyde:</article><article class="legalP" data-absoluteaddress="/ledd/9/" id="ledd-9">Det skal også gis opplysning om adgangen til å klage til Utenriksdepartementet, og om at klage i tilfelle må være kommet inn til registerføreren innen 3 uker fra den dag underretning er sendt. Har registerføreren fastsatt en lengre frist, skal denne frist angis i stedet.</article> <article class="defaultP" margin-top="true">§ 26 første ledd skal lyde:</article><article class="legalP" data-absoluteaddress="/ledd/10/" id="ledd-10">Avgjørelse av registerføreren kan påklages til Utenriksdepartementet av enhver som har rettslig klageinteresse i saken. Klage fra den som har fått underretning etter sjøfartslovens § 16, må være kommet inn til registerføreren innen 3 uker fra den dag da underretningen ble sendt.</article> <article class="defaultP" margin-top="true">§ 26 annet ledd skal lyde:</article><article class="legalP" data-absoluteaddress="/ledd/11/" id="ledd-11">Klage fra andre må være kommet inn til registerføreren innen 3 uker fra den dag da klageren har fått eller burde ha skaffet seg kjennskap til avgjørelsen, jfr. dog fjerde ledd. I særlige tilfelle kan registerføreren sette en frist som er lengre enn 3 uker.</article> <article class="defaultP" margin-top="true">§ 26 nytt tredje ledd skal lyde:</article><article class="legalP" data-absoluteaddress="/ledd/12/" id="ledd-12">Oppreising mot oversitting av klagefristen kan gis etter reglene i forvaltningsloven § 31, jfr. dog fjerde ledd nedenfor. Videre gjelder reglene i forvaltningsloven §§ 32-33 og 36.</article> <article class="defaultP" margin-top="true">§ 26 nytt fjerde ledd skal lyde:</article><article class="legalP" data-absoluteaddress="/ledd/13/" id="ledd-13">Reglene i tinglysingsloven §§ 10 a og 10 b om enkelte innskrenkninger i adgangen til å ta et kjæremål til følge gjelder tilsvarende.</article> <article class="defaultP" margin-top="true">§ 26 nytt femte ledd skal lyde:</article><article class="legalP" data-absoluteaddress="/ledd/14/" id="ledd-14">Den som har fått underretning etter sjøfartslovens § 16, kan ikke reise søksmål uten at han først har brukt sin klageadgang og klagen er avgjort av departementet. Tvistemålslovens § 437 første ledds siste punktum og tredje ledd gjelder dog tilsvarende.</article> <article class="defaultP" margin-top="true">§ 26 nytt sjette ledd:</article><article class="legalP" data-absoluteaddress="/ledd/15/" id="ledd-15">Søksmålsfristen etter tvistemålslovens § 437 annet ledds første punktum skal være 3 uker. Oppreising kan ikke gis dersom det foreligger forhold som er til hinder for å ta en klage til følge, jfr. fjerde ledd foran.</article> <article class="defaultP" margin-top="true">§ 26 nytt sjuende ledd, som tilsvarer nåværende annet ledd, skal lyde:</article><article class="legalP" data-absoluteaddress="/ledd/16/" id="ledd-16">Når klage kommer inn, skal registerføreren tilrettelegge saken og uten opphold sende erklæringen om klagen og sakens dokumenter til departementet om han ikke selv finner å ville oppheve eller endre sitt tidligere vedtak. Har noen opptrådt som motpart eller kan betraktes som motpart, skal uttalelse såvidt mulig innhentes fra ham før klagesaken sendes til departementet. Vedkommende bør i alle fall senest ved oversendelsen underrettes om klagen. Registerføreren skal selv gi slik redegjørelse som er nødvendig for klagebehandlingen, herunder opplysning om når dokumentet ble dagbokført og når klagen kom inn. Klageren og eventuelle andre parter med kjent adresse skal sendes en gjenpart av denne redegjørelsen. Nødvendige dokumenter i saken skal oversendes klageinstansen, eventuelt i kopi.</article> <article class="defaultP" margin-top="true">§ 27 første ledd skal lyde:</article><article class="legalP" data-absoluteaddress="/ledd/17/" id="ledd-17">Dersom vilkår for slettelse etter lov om norsk internasjonalt skipsregister § 12 første ledd eller sjøfartslovens § 28 er til stede, kan registerføreren slette skipet av registeret.</article> <article class="defaultP" margin-top="true">§ 27 annet ledd skal lyde:</article><article class="legalP" data-absoluteaddress="/ledd/18/" id="ledd-18">Slettelse i medhold av lov om norsk internasjonalt skipsregister § 12 annet ledd, kan registerføreren kun foreta på begjæring fra Utenriksdepartementet.</article> <article class="defaultP" margin-top="true">§ 28 tredje ledd, første punktum skal lyde:</article><article class="legalP" data-absoluteaddress="/ledd/19/" id="ledd-19">Registerføreren skal uten opphold i rekommandert brev underrette reder og eventuelle rettighetshavere som har samtykket til slettelsen.</article> <article class="defaultP" margin-top="true">§ 28 fjerde ledd, første og annet punktum skal lyde:</article><article class="legalP" data-absoluteaddress="/ledd/20/" id="ledd-20">Samtykker rettighetshaverne ikke i at skipet slettes, gjør registerføreren anmerkning på skipets blad i registeret om det forhold som skulle ha medført slettelse. Registerføreren skal i rekommandert brev underrette rederen og rettighetshaverne om anmerkningen og om at allerede registrerte heftelser beholder sin prioritet, men at nye rettsstiftelser ikke kan registreres (folien lukkes).</article> <article class="defaultP" margin-top="true">§ 28 femte ledd, første punktum skal lyde:</article><article class="legalP" data-absoluteaddress="/ledd/21/" id="ledd-21">Registerføreren kan slette anmerkningen når han finner at vilkårene for registrering igjen er til stede (folien åpnes).</article> <article class="defaultP" margin-top="true">§ 29 overskriften skal lyde:</article><article class="legalP" data-absoluteaddress="/ledd/22/" id="ledd-22">Klage over registerførerens vedtak.</article> <article class="defaultP" margin-top="true">§ 29 første punktum skal lyde:</article><article class="legalP" data-absoluteaddress="/ledd/23/" id="ledd-23">Registerførerens vedtak om å slette et skip i henhold til lov om norsk internasjonalt skipsregister § 12 første ledd, kan påklages til departementet.</article> <article class="defaultP" margin-top="true">§ 30 første ledd skal lyde:</article><article class="legalP" data-absoluteaddress="/ledd/24/" id="ledd-24">Registerføreren skal påse at klagefristen er utløpt, samt at søksmål mot staten ikke er reist, jfr. tvistemålslovens § 437, før han sletter et skip etter begjæring fra departementet.</article> <article class="defaultP" margin-top="true">§ 30 fjerde ledd skal lyde:</article><article class="legalP" data-absoluteaddress="/ledd/25/" id="ledd-25">Stadfester retten vedtaket, foretar registerføreren slettelse hvis vilkårene i lov om norsk internasjonalt skipsregister § 12 tredje ledd er til stede. Fremgangsmåten i forskriftens § 28 gjelder tilsvarende.</article> <article class="defaultP" margin-top="true">§ 30 femte ledd, første punktum skal lyde:</article><article class="legalP" data-absoluteaddress="/ledd/26/" id="ledd-26">Kjennes vedtaket ugyldig, skal registerføreren slette anmerkningen om vedtaket og uten opphold underrette reder og rettighetshavere i rekommandert brev.</article> <article class="defaultP" margin-top="true">§ 35 tredje ledd skal lyde:</article><article class="legalP" data-absoluteaddress="/ledd/27/" id="ledd-27">Registerføreren kan tillate at det gis ubekreftede oppgaver eller utskrifter vedrørende registrering.</article> <article class="defaultP" margin-top="true">§ 36 annet ledd, femte punktum skal lyde:</article><article class="legalP" data-absoluteaddress="/ledd/28/" id="ledd-28">Som hjelpedokument til hjemmelsdokument skal følge erklæring på blankett fastsatt av Utenriksdepartementet som nevnt i forskriftens § 7 fjerde ledd.</article> <article class="defaultP" margin-top="true">§ 37 første ledd, tredje punktum skal lyde:</article><article class="legalP" data-absoluteaddress="/ledd/29/" id="ledd-29">Innbetaling skjer etter nærmere bestemmelser fastsatt av Utenriksdepartementet.</article> <article class="defaultP" margin-top="true">§ 38 annet ledd, fjerde punktum skal lyde:</article><article class="legalP" data-absoluteaddress="/ledd/30/" id="ledd-30">Innlevering av dokumenter utenfor ekspedisjonstiden må alltid avtales med registerføreren.</article><article class="legalP" data-absoluteaddress="/ledd/31/" id="ledd-31">Forskriften trer i kraft 15. mai 1992.</article></main></body></html>