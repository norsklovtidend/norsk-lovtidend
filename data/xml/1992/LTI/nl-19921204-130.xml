<!DOCTYPE html><html lang="no"><head><title>Lov om husdyravl.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:30</dd><dt class="legacyID">Datokode</dt><dd class="legacyID">LOV-1992-12-04-130</dd><dt class="dokid">DokumentID</dt><dd class="dokid">LTI/lov/1992-12-04-130</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 24</dd><dt class="dateInForce">I kraft fra</dt><dd class="dateInForce">fra den tid EØS-avtalen trer i kraft for Norge.</dd><dt class="changesToDocuments">Endrer</dt><dd class="changesToDocuments"><ul><li>lov/1952-06-28-4</li><li>lov/1989-06-16-80</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-12-23</dd><dt class="titleShort">Korttittel</dt><dd class="titleShort">Lov om husdyravl.</dd><dt class="title">Tittel</dt><dd class="title">Lov om husdyravl.</dd><dt class="miscInformation">Annet om dokumentet</dt><dd class="miscInformation">Ot.prp.nr.75 (1991–1992), Innst.O.nr.20 (1992–1993), Besl.O.nr.22 (1992–1993). Odels- og lagtingsvedtak hhv. 16. og 23. november 1992. Fremmet av Landbruksdepartementet. Henvisning til EØS-avtalen følger som rettelse i senere hefte av Norsk Lovtidend.</dd><dt class="refid">RefID</dt><dd class="refid">lov/1992-12-04-130</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om husdyravl.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/lov/1992-12-04-130" id="dokument"><h1>Lov om husdyravl.</h1><article class="defaultP" data-text-size="small">Opphevelse av følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 28. juni 1952 nr. 4 om kunstig sædoverføring mellom husdyr.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov 16. juni 1989 nr. 30 om kåring av avlshingster.</article></article></li></ul></article><article class="legalArticle" data-lovdata-URL="LTI/lov/1992-12-04-130/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Lovens formål er å sikre forsvarlig husdyravl, herunder kunstig overføring av sæd, egg og embryo.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Loven gjelder for de avlstekniske sidene ved husdyravl som foregår som samvirkeavl eller som er organisert på annen måte.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Departementet kan gi forskrifter om hvilke dyreslag loven gjelder for.</article></article><article class="legalArticle" data-lovdata-URL="LTI/lov/1992-12-04-130/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Enhver virksomhet eller person som skal samle inn, behandle eller oppbevare sæd, egg eller embryo skal være godkjent av departementet. Departementet kan fastsette forskrifter om vilkårene for slik godkjenning.</article></article><article class="legalArticle" data-lovdata-URL="LTI/lov/1992-12-04-130/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Departementet kan gi forskrifter om metoder til individprøver og til vurdering av husdyrenes genetiske verdi og om godkjennelse av dyr, sæd, egg og embryo til avlsbruk.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Departementet kan bestemme at dyr, sæd, egg og embryo skal ledsages av et avstamningssertifikat. Departementet kan gi forskrifter om slike avstamningssertifikat.</article></article><article class="legalArticle" data-lovdata-URL="LTI/lov/1992-12-04-130/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Avlsforeninger og avlsorganisasjoner som fører stambøker skal godkjennes av departementet. Departementet kan fastsette forskrifter for slik godkjenning og for føring av stambøker.</article></article><article class="legalArticle" data-lovdata-URL="LTI/lov/1992-12-04-130/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Departementet kan gi forskrifter om kåring av avlshingster.</article></article><article class="legalArticle" data-lovdata-URL="LTI/lov/1992-12-04-130/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Departementet kan nedsette et rådgivende utvalg med representasjon fra de aktuelle bransjeorganisasjoner.</article></article><article class="legalArticle" data-lovdata-URL="LTI/lov/1992-12-04-130/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Den som forsettlig overtrer eller medvirker til overtredelse av bestemmelser gitt i eller i medhold av denne lov straffes med bøter eller med fengsel inntil tre måneder.</article></article><article class="legalArticle" data-lovdata-URL="LTI/lov/1992-12-04-130/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Loven trer i kraft fra den tid EØS-avtalen trer i kraft for Norge.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Fra samme tid oppheves lov 28. juni 1952 nr. 4 om kunstig sædoverføring mellom husdyr og lov 16. juni 1989 nr. 30 om kåring av avlshingster.</article></article></main></body></html>