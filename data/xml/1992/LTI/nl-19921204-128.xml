<!DOCTYPE html><html lang="no"><head><title>Lov om endringer i lov av 12. mai 1961 nr. 2 om opphavsrett til åndsverk m.v. og enkelte andre lover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">LOV-1992-12-04-128</dd><dt class="dokid">DokumentID</dt><dd class="dokid">LTI/lov/1992-12-04-128</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 24</dd><dt class="dateInForce">I kraft fra</dt><dd class="dateInForce">Fra den tid EØS-avtalen trer i kraft for Norge</dd><dt class="changesToDocuments">Endrer</dt><dd class="changesToDocuments"><ul><li>lov/1948-11-04-1</li><li>lov/1956-12-14-4</li><li>lov/1961-05-12-2</li><li>lov/1965-04-09-1</li><li>lov/1987-05-29-23</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-12-23</dd><dt class="titleShort">Korttittel</dt><dd class="titleShort">Lov om endringer i åndsverkloven m.fl.</dd><dt class="title">Tittel</dt><dd class="title">Lov om endringer i lov av 12. mai 1961 nr. 2 om opphavsrett til åndsverk m.v. og enkelte andre lover.</dd><dt class="miscInformation">Annet om dokumentet</dt><dd class="miscInformation">Ot.prp.nr.84 (1991–1992), Innst.O.nr.6 (1992–1993), Besl.O.nr.2 (1992–1993). Odels- og lagtingsvedtak hhv. 26. oktober og 4. november 1992. Fremmet av Kulturdepartementet. Jf. EØS-avtalen vedlegg nr. XVII punkt 5 (Rdir 91/250/EØF).</dd><dt class="refid">RefID</dt><dd class="refid">lov/1992-12-04-128</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 12. mai 1961 nr. 2 om opphavsrett til åndsverk m.v. og enkelte andre lover.<ul class="tocSubUl"><li>I.</li><li>II.</li><li>III.</li><li>IV.</li><li>V.</li><li>VI.</li></ul></li></ul></dd></dl></header><main class="documentBody" data-lovdata-URL="LTI/lov/1992-12-04-128" id="dokument"><h1>Lov om endringer i lov av 12. mai 1961 nr. 2 om opphavsrett til åndsverk m.v. og enkelte andre lover.</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 4. november 1948 nr. 1 om avgift på omsetning av billedkunst. Jf. EØS-avtalen artikkel 4.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov av 14. desember 1956 nr. 4 om avgift på offentlig framføring av utøvende kunstneres prestasjoner m.v. Jf. EØS-avtalen artikkel 4.</article></article></li><li data-li-identifier="3." data-name="3."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov av 9. april 1965 nr. 1 om avgift til Det norske komponistfond. Jf. EØS-avtalen artikkel 4.</article></article></li><li data-li-identifier="4." data-name="4."><article class="listArticle" data-text-size="small" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Lov av 29. mai 1987 nr. 23 om bibliotekvederlag. Jf. EØS-avtalen artikkel 4.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1992-12-04-128/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 4. november 1948 nr. 1 om avgift på omsetning av billedkunst gjøres følgende endring:</article> <article class="defaultP" margin-top="true">§ 2 andre ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Fondet skal brukes til støtte for billedkunstnere som hovedsakelig har eller har hatt sitt virke i Norge, deres etterlatte og andre formål til fremme av norsk billedkunst.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1992-12-04-128/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 14. desember 1956 nr. 4 om avgift på offentlig framføring av utøvende kunstneres prestasjoner m.v. gjøres følgende endring:</article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Ved avgifter som pålegges etter bestemmelsene i denne lov opprettes et fond til støtte for utøvende kunstnere og produksjon av opptak av utøvende kunstneres prestasjoner. Med utøvende kunstnere menes her musikere, sangere, skuespillere, dansere, dirigenter, sceneinstruktører og andre som gjennom sin kunst framfører åndsverk.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Støtte kan gis til utøvende kunstner som bor og hovedsakelig har sitt virke i Norge. Produksjonstilskudd kan gis til innspilling foretatt i Norge fortrinnsvis med utøvende kunstnere som nevnt i første punktum og produsent som hovedsakelig har sitt virke i Norge. Støtte vil i enkelttilfeller kunne gis til innspilling foretatt i utlandet dersom det ville ha medført uforholdsmessige praktiske vanskeligheter å foreta innspillingen i Norge, og begrunnelsen for støtte for øvrig er særlig tungtveiende.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Deler av fondsmidlene kan også brukes til støtte for etterlatte etter utøvende kunstnere som ville ha vært støtteberettigede etter bestemmelsen i andre ledd første punktum.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Departementet kan gi utfyllende bestemmelser om kriteriene for tildeling av støtte.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1992-12-04-128/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 12. mai 1961 nr. 2 om opphavsrett til åndsverk m.v. gjøres følgende endringer:</article> <article class="defaultP" margin-top="true">§ 11 tredje ledd skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Bestemmelsen i første ledd gir ikke rett til å fremstille eksemplar av datamaskinprogrammer i maskinlesbar form.</article> <article class="defaultP" margin-top="true">§ 21 første ledd annet punktum skal lyde:</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Eksemplar av datamaskinprogram kan, enten det er omfattet av en utgivelse eller ikke, bare spres videre når det med opphavsmannens samtykke er solgt.</article> <article class="defaultP" margin-top="true">Nåværende § 21 første ledd andre punktum blir nytt tredje punktum.</article> <article class="defaultP" margin-top="true">§ 21 tredje ledd skal lyde:</article><article class="legalP" data-absoluteaddress="/kapittel/3/ledd/4/" id="kapittel-3-ledd-4">Eksemplar av datamaskinprogram kan ikke uten opphavsmannens samtykke leies eller lånes ut til allmennheten. Eksemplar av datamaskinprogram som omfattes av en utgivelse i trykt eller annen ikke-maskinlesbar form kan likevel lånes ut til allmennheten.</article> <article class="defaultP" margin-top="true">Overskrift til §§ 39a, 39b og 39c skal lyde:<p class="leddfortsettelse"><i>Datamaskinprogrammer</i></p></article> <article class="defaultP" margin-top="true">§ 39a skal lyde:</article><article class="legalP" data-absoluteaddress="/kapittel/3/ledd/5/" id="kapittel-3-ledd-5">Opphavsrett til et datamaskinprogram som er skapt av en arbeidstaker under utførelsen av oppgaver som omfattes av arbeidsforholdet eller etter arbeidsgivers anvisninger går, med den begrensning som følger av § 3, over til arbeidsgiveren, med mindre annet er avtalt.</article> <article class="defaultP" margin-top="true">Ny § 39b skal lyde:</article><article class="legalP" data-absoluteaddress="/kapittel/3/ledd/6/" id="kapittel-3-ledd-6">Rettmessig erverver av et datamaskinprogram kan, med mindre annet er avtalt, fremstille eksemplar av, endre og bearbeide programmet i den utstrekning det er nødvendig for å bruke programmet i samsvar med dets formål, herunder også for å rette feil i programmet.</article><article class="legalP" data-absoluteaddress="/kapittel/3/ledd/7/" id="kapittel-3-ledd-7">Den som har rett til å bruke et datamaskinprogram, kan fremstille sikkerhetseksemplar i den utstrekning det er nødvendig for utnyttelsen av programmet.</article><article class="legalP" data-absoluteaddress="/kapittel/3/ledd/8/" id="kapittel-3-ledd-8">Den som har rett til å bruke et eksemplar av et datamaskinprogram kan, i forbindelse med slik lesning, fremvisning på skjerm, kjøring, overføring eller lagring av programmet som brukeren er berettiget til å utføre, iaktta, undersøke eller prøve ut hvordan programmet virker for å fastslå ideene og prinsippene som ligger til grunn for de enkelte deler av programmet.</article><article class="legalP" data-absoluteaddress="/kapittel/3/ledd/9/" id="kapittel-3-ledd-9">Bestemmelsene i annet og tredje ledd kan ikke fravikes ved avtale.</article> <article class="defaultP" margin-top="true">Ny § 39c skal lyde:</article><article class="legalP" data-absoluteaddress="/kapittel/3/ledd/10/" id="kapittel-3-ledd-10">Det er tillatt å fremstille eksemplar av et datamaskinprograms kode og oversette kodens form når dette er en forutsetning for å skaffe til veie de opplysninger som er nødvendige for å oppnå funksjonelt samvirke mellom et selvstendig utviklet datamaskinprogram og andre programmer, dersom<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/ledd/10/punkt/1/" id="kapittel-3-ledd-10-punkt-1"><span class="data-originalId">a)</span><article class="legalP" data-absoluteaddress="/kapittel/3/ledd/10/punkt/1/ledd/1/" id="kapittel-3-ledd-10-punkt-1-ledd-1">handlingene utføres av en person som har rett til å bruke et eksemplar av et datamaskinprogram, eller på dennes vegne av en person som har tillatelse til det,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/ledd/10/punkt/2/" id="kapittel-3-ledd-10-punkt-2"><span class="data-originalId">b)</span><article class="legalP" data-absoluteaddress="/kapittel/3/ledd/10/punkt/2/ledd/1/" id="kapittel-3-ledd-10-punkt-2-ledd-1">de opplysninger som er nødvendige for å oppnå funksjonelt samvirke ikke tidligere har vært lett tilgjengelige for de i bokstav a) nevnte personer og</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/ledd/10/punkt/3/" id="kapittel-3-ledd-10-punkt-3"><span class="data-originalId">c)</span><article class="legalP" data-absoluteaddress="/kapittel/3/ledd/10/punkt/3/ledd/1/" id="kapittel-3-ledd-10-punkt-3-ledd-1">handlingene er begrenset til de deler av det opprinnelige program som er nødvendige for å oppnå funksjonelt samvirke.</article></article></li></ul></article><article class="legalP" data-absoluteaddress="/kapittel/3/ledd/11/" id="kapittel-3-ledd-11">De opplysninger som er innhentet ved anvendelse av bestemmelsen i første ledd, må ikke<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/ledd/11/punkt/1/" id="kapittel-3-ledd-11-punkt-1"><span class="data-originalId">a)</span><article class="legalP" data-absoluteaddress="/kapittel/3/ledd/11/punkt/1/ledd/1/" id="kapittel-3-ledd-11-punkt-1-ledd-1">nyttes til andre formål enn å muliggjøre funksjonelt samvirke med det selvstendig utviklede datamaskinprogram,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/ledd/11/punkt/2/" id="kapittel-3-ledd-11-punkt-2"><span class="data-originalId">b)</span><article class="legalP" data-absoluteaddress="/kapittel/3/ledd/11/punkt/2/ledd/1/" id="kapittel-3-ledd-11-punkt-2-ledd-1">gis videre til andre, bortsett fra når dette er nødvendig for å muliggjøre funksjonelt samvirke med det selvstendig utviklede datamaskinprogram, eller</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/ledd/11/punkt/3/" id="kapittel-3-ledd-11-punkt-3"><span class="data-originalId">c)</span><article class="legalP" data-absoluteaddress="/kapittel/3/ledd/11/punkt/3/ledd/1/" id="kapittel-3-ledd-11-punkt-3-ledd-1">nyttes til utvikling, fremstilling eller markedsføring av et datamaskinprogram som vesentlig svarer til det opprinnelige i sin utforming, eller til noen annen handling som krenker opphavsretten til programmet.</article></article></li></ul></article><article class="legalP" data-absoluteaddress="/kapittel/3/ledd/12/" id="kapittel-3-ledd-12">Bestemmelsene i denne paragraf kan ikke fravikes ved avtale.</article> <article class="defaultP" margin-top="true">Ny § 54a skal lyde:</article><article class="legalP" data-absoluteaddress="/kapittel/3/ledd/13/" id="kapittel-3-ledd-13">Omsetning av, eller besittelse i ervervsøyemed av et hvilket som helst middel hvis eneste formål er å gjøre det lettere ulovlig å fjerne eller omgå tekniske innretninger til beskyttelse av et datamaskinprogram, er forbudt.</article><article class="legalP" data-absoluteaddress="/kapittel/3/ledd/14/" id="kapittel-3-ledd-14">Overtredelse straffes i henhold til bestemmelsen i § 54.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1992-12-04-128/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">I lov av 9. april 1965 nr. 1 om avgift til Det norske komponistfond gjøres følgende endring:</article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Ved avgifter som pålegges etter denne lov, opprettes et fond. Fondet skal brukes til støtte for komponister som bor og hovedsakelig har sitt virke i Norge, deres etterlatte og andre formål til fremme av norsk skapende tonekunst.</article><article class="legalP" data-absoluteaddress="/kapittel/4/ledd/3/" id="kapittel-4-ledd-3">Departementet kan gi nærmere bestemmelser om tildeling av støtte etter denne lov.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1992-12-04-128/KAPITTEL_5" data-partID="k5"><h2 data-text-align="center">V.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">I lov av 29. mai 1987 nr. 23 om bibliotekvederlag gjøres følgende endring:</article> <article class="defaultP" margin-top="true">§ 4 nytt tredje ledd skal lyde:</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Departementet kan fastsette nærmere regler om fordeling av vederlaget og anvendelse av midlene.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/lov/1992-12-04-128/KAPITTEL_6" data-partID="k6"><h2 data-text-align="center">VI.</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Lovendringene trer i kraft fra det tidspunkt EØS-avtalen trer i kraft for Norge.</article><article class="legalP" data-absoluteaddress="/kapittel/6/ledd/2/" id="kapittel-6-ledd-2">Endringene i lov av 12. mai 1961 nr. 2 om opphavsrett til åndsverk m.v. får også anvendelse på datamaskinprogrammer som er frembragt før lovens ikrafttreden. Endringene berører imidlertid ikke handlinger som er utført eller rettigheter som er ervervet før dette tidspunkt.</article></section></main></body></html>