<!DOCTYPE html><html lang="no"><head><title>Lov om endringer i lov av 17. juni 1966 nr. 12 om folketrygd og i lov av 27. juni 1947 nr. 9 om tiltak til å fremme sysselsetting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">LOV-1992-03-27-28</dd><dt class="dokid">DokumentID</dt><dd class="dokid">LTI/lov/1992-03-27-28</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 7</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li><li>lov/1947-06-27-9</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-05-06</dd><dt class="titleShort">Korttittel</dt><dd class="titleShort">Endringslov til folketrygdloven og sysselsettingsloven</dd><dt class="title">Tittel</dt><dd class="title">Lov om endringer i lov av 17. juni 1966 nr. 12 om folketrygd og i lov av 27. juni 1947 nr. 9 om tiltak til å fremme sysselsetting.</dd><dt class="miscInformation">Annet om dokumentet</dt><dd class="miscInformation">Ot.prp.nr.32 (1991–1992), Innst.O.nr.43 (1991–1992), Besl.O.nr.53 (1991–1992). Odels- og Lagtingsvedtak hhv. 17. og 24. mars 1992. Fremmet av Arbeids- og administrasjonsdepartementet.</dd><dt class="refid">RefID</dt><dd class="refid">lov/1992-03-27-28</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 17. juni 1966 nr. 12 om folketrygd og i lov av 27. juni 1947 nr. 9 om tiltak til å fremme sysselsetting.<ul class="tocSubUl"><li>I.</li><li>II.</li><li>III.</li></ul></li></ul></dd></dl></header><main class="documentBody" data-lovdata-URL="LTI/lov/1992-03-27-28" id="dokument"><h1>Lov om endringer i lov av 17. juni 1966 nr. 12 om folketrygd og i lov av 27. juni 1947 nr. 9 om tiltak til å fremme sysselsetting.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1992-03-27-28/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 17. juni 1966 nr. 12 om folketrygd gjøres følgende endringer:</article> <article class="defaultP" margin-top="true">§ 4-2 nr. 3 første ledd bokstav d skal lyde:</article><article class="numberedLegalP" data-numerator="d" data-absoluteaddress="/kapittel/1/nummer/1/" id="kapittel-1-nummer-1">d) uten rimelig grunn nekter eller unnlater å møte til konferanse med arbeidskontoret etter innkalling. Det samme gjelder den som uten rimelig grunn nekter å delta i yrkesopplæring, omskolering eller yrkesmessig attføring som det kan gis offentlig tilskott til, eller andre arbeidsmarkedstiltak i regi av eller i samarbeid med arbeidsmarkedsetaten. Det samme gjelder også den som uten rimelig grunn nekter å underkaste seg undersøkelse i samband med forsøk på omskolering eller yrkesmessig attføring.</article> <article class="defaultP" margin-top="true">§ 4-4 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Dagpenger kan ytes i til sammen 80 uker.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Når stønad er blitt tilstått i til sammen 80 uker, kan stønad på nytt først tilstås når det er gått minst 13 uker fra siste stønadsdag. Når avbrudd i stønadsperioden skyldes arbeid av inntil 26 ukers varighet, eller deltakelse i arbeidsmarkedstiltak i regi av eller i samarbeid med arbeidsmarkedsetaten, telles likevel stønadsuker før avbruddet med i tidsbegrensningen etter første ledd.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Stønadsmottakeren kan etter søknad tilstås stønad også i 13-ukersperioden som følger av annet ledd første punktum, hvis det før utløpet av ordinær stønadsperiode ikke har vært mulig å formidle stønadsmottakeren til arbeid eller å gi tilbud om høvelig arbeidsmarkedstiltak. Departementet kan gi regler om nærmere vilkår for stønad i denne perioden.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Departementet kan fastsette at trygdet som har fylt 50 år, eller som har gjennomgått yrkesmessig attføring som det kan gis tilskott til etter denne lov, skal kunne få dagpenger utbetalt i lengre tid enn fastsatt i første og annet ledd.</article> <article class="defaultP" margin-top="true">§ 4-6 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Ytelser nevnt under § 4-1 bokstav c, e og f gis etter nærmere regler fastsatt av departementet. Det kan herunder fastsettes regler for samordning med annen ytelse fra pensjons-, trygde- eller garantiordning.</article> <article class="defaultP" margin-top="true">§ 4-8 annet ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Departementet kan fastsette særlige regler for behandlingen av saker om ytelser etter § 4-1 bokstav c, e og f.</article> <article class="defaultP" margin-top="true">§ 4-11 første ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Bestemmelsene i denne lovs kapittel 13, 14, 15 og 18 får ikke virkning for ytelser etter dette kapittel, bortsett fra § 15-6, første, tredje og fjerde ledd, § 15-18, § 18-3 nr. 1 første ledd, § 18-6 og §§ 18-10 til 18-13.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1992-03-27-28/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 27. juni 1947 nr. 9 om tiltak til å fremme sysselsetting gjøres følgende endringer:</article> <article class="defaultP" margin-top="true">§ 29 annet ledd skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Søknad om dagpenger avgjøres av arbeidskontoret. Søknad om dispensasjon fra tidsbegrensningen i lov om folketrygd § 4-4 første ledd, jfr. tredje ledd, avgjøres av fylkesarbeidskontoret.</article> <article class="defaultP" margin-top="true">§ 30 annet ledd skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Vedtak av fylkesarbeidskontoret kan klages inn for Arbeidsdirektoratet dersom klagen gjelder stønad i henhold til lov om folketrygd § 4-1 bokstav a, c, og e. I saker som gjelder stønad etter folketrygdloven § 4-1 bokstav c og e, er Arbeidsdirektoratet øverste klageinstans.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1992-03-27-28/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Denne lov trer i kraft fra det tidspunkt Kongen bestemmer. Departementet kan om nødvendig gi overgangsregler.</article></section></main></body></html>