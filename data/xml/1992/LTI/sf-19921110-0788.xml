<!DOCTYPE html><html lang="no"><head><title>Forskrift til utfylling av vilkårene for fastsettelse av personinntekt etter skatteloven kapitttel 4.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:28</dd><dt class="legacyID">Datokode</dt><dd class="legacyID">FOR-1992-11-10-788</dd><dt class="dokid">DokumentID</dt><dd class="dokid">LTI/forskrift/1992-11-10-788</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 22</dd><dt class="dateInForce">I kraft fra</dt><dd class="dateInForce">Inntektsåret 1992</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§55</li></ul></dd><dt class="dateOfPublication">Kunngjort</dt><dd class="dateOfPublication">1992-11-27</dd><dt class="title">Tittel</dt><dd class="title">Forskrift til utfylling av vilkårene for fastsettelse av personinntekt etter skatteloven kapitttel 4.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 10. november 1992 med hjemmel i lov av 18. august 1911 nr. 8 om skatt av formue og inntekt (skatteloven) § 55 siste ledd.</dd><dt class="refid">RefID</dt><dd class="refid">forskrift/1992-11-10-788</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til utfylling av vilkårene for fastsettelse av personinntekt etter skatteloven kapitttel 4.<ul class="tocSubUl"><li>I. Alminnelige bestemmelser<ul class="tocSubUl"><li>§ 1. Definisjoner</li><li>§ 2. Rett til andel av overskudd/utbytte</li><li>§ 3. Krav om næringsvirksomhet</li><li>§ 4. Minste eiertid i selskap</li><li>§ 5. Eierkravet i skattelovens § 58 annet ledd er oppfylt en del av året</li><li>§ 6. Aktivitetskravet</li><li>§ 7. Tilordning av personinntekten fra selskap</li><li>§ 8. Identifikasjon mellom nærstående</li><li>§ 9. Identifikasjon hvor flere aktive har samme nærstående</li><li>§ 10. Identifikasjon ved separasjon/skilsmisse/samlivsbrudd</li><li>§ 11. Dødsfall</li></ul></li><li>II. Særregler for inntektsåret 1992<ul class="tocSubUl"><li>§ 12. Eiertid i selskap for 1992</li><li>§ 13. Eierkravet i skatteloven § 58 annet ledd for 1992</li><li>§ 14. Aktivitetskravet for 1992</li></ul></li><li>III. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1992-11-10-788" id="dokument"><h1>Forskrift til utfylling av vilkårene for fastsettelse av personinntekt etter skatteloven kapitttel 4.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1992-11-10-788/KAPITTEL_1" data-partID="k1"><h2>I. Alminnelige bestemmelser</h2><article class="legalArticle" data-lovdata-URL="LTI/forskrift/1992-11-10-788/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med mindre annet fremgår av den enkelte bestemmelse, skal det med begrepet «eier» i denne forskrift forstås:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">eier av enmannsforetak</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">deltaker i deltakerlignet selskap</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">aksjonær i aksjeselskap</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/1/ledd/1/punkt/4/" id="kapittel-1-paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/1/ledd/1/punkt/4/ledd/1/" id="kapittel-1-paragraf-1-ledd-1-punkt-4-ledd-1">person som i aksjeselskap eller deltakerlignet selskap har rett til eller oppebærer andel av selskapets overskudd</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/paragraf/1/ledd/1/punkt/5/" id="kapittel-1-paragraf-1-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/paragraf/1/ledd/1/punkt/5/ledd/1/" id="kapittel-1-paragraf-1-ledd-1-punkt-5-ledd-1">skattyter som etter skatteloven § 59 skal identifiseres med den formelle eier.</article></article></li></ul></article></article><article class="legalArticle" data-lovdata-URL="LTI/forskrift/1992-11-10-788/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Rett til andel av overskudd/utbytte</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Aktive eiere anses i forhold til skatteloven §§ 57 og 58 å ha krav på to tredjedeler eller mer av overskuddet/utbyttet i det selskap hvor aktiviteten utøves, hvis disse eiere, direkte og/eller gjennom andre selskaper eller innretninger, har rett til eller oppebærer to tredjedeler av overskuddet/utbyttet.</article></article><article class="legalArticle" data-lovdata-URL="LTI/forskrift/1992-11-10-788/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Krav om næringsvirksomhet</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Personinntekt etter skatteloven §§ 56, 57 og 58 fastsettes bare for foretak som driver næringsvirksomhet.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Driver foretaket næringsvirksomhet bare en del av året, fastsettes personinntekt bare for den del av inntekten som er innvunnet og periodisert i den næringsdrivende periode.</article></article><article class="legalArticle" data-lovdata-URL="LTI/forskrift/1992-11-10-788/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Minste eiertid i selskap</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Ved avgjørelsen av om eierkravene i skatteloven §§ 57 og 58 er oppfylt, skal det regnes med eiere som i minst 2 måneder av inntektsåret har innehatt en eierposisjon som nevnt i § 1. Eierkravet er oppfylt hvis minst to tredjedeler av aksjene/andelene i minst 2 måneder av inntektsåret har vært eiet av aktive eiere. Har selskapet drevet virksomhet bare en del av året, avkortes 2-månederskravet forholdsmessig.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Ved endring av et foretaks organisasjonsform, f.eks. ved omdannelse av personlig næringsvirksomhet og deltakerlignet selskap til aksjeselskap, regnes eiertiden både før og etter omorganiseringen med ved vurderingen av om eiertiden er oppfylt.</article></article><article class="legalArticle" data-lovdata-URL="LTI/forskrift/1992-11-10-788/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Eierkravet i skattelovens § 58 annet ledd er oppfylt en del av året</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Unntaket i skatteloven § 58 annet ledd om beregning av personinntekt kommer til anvendelse hvis minst 2/3 av selskapets aksjer i minst 10 måneder av inntektsåret har vært eiet av aktive aksjonærer som ikke eier mer enn 3 pst. av selskapets aksjer.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Har selskapet drevet virksomhet bare en del av inntektsåret, avkortes 10-månederskravet forholdsmessig.</article></article><article class="legalArticle" data-lovdata-URL="LTI/forskrift/1992-11-10-788/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Aktivitetskravet</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Som aktiv deltakelse etter skatteloven §§ 57 og 58 regnes ikke ren forvaltning av eierinteresser. Ordinær deltakelse i styre eller selskapsmøter anses ikke i seg selv som aktiv deltakelse, hvis styret eller selskapsmøtet ikke tar del i den daglige ledelse. Aktivitet i form av administrasjon, planlegging, regnskapsavslutning o.l. eller i form av tjenesteyting regnes som aktiv deltakelse, med mindre aktiviteten har en kortvarig og sporadisk karakter.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Skattedirektoratet kan gi nærmere regler til utfylling og gjennomføring av aktivitetskravet i skatteloven §§ 56 – 58.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Har en eier i løpet av inntektsåret påbegynt og/eller opphørt med å være aktiv eier, skal han likevel ikke regnes som aktiv hvis det godtgjøres at den aktivitet som er utøvet som eier utelukkende skriver seg fra en periode på 2 måneder eller mindre i inntektsåret. Har foretaket drevet virksomhet bare en del av året, avkortes 2-månederskravet forholdsmessig.</article></article><article class="legalArticle" data-lovdata-URL="LTI/forskrift/1992-11-10-788/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tilordning av personinntekten fra selskap</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Selskapets personinntekt tilordnes selskapets aktive eiere som skal regnes med ved vurderingen av om eierkravet er oppfylt. Personinntekten fordeles på de aktive eiere i forhold til deres krav på utbytte/andel av overskudd i selskapet.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Har en eierandel i løpet av året skiftet eier, anses overdrager og erverver å ha eiet en forholdsmessig del av andelen som svarer til antall måneder andelen har vært eiet av h.h.v. overdrager og erverver. Skjer en eierovergang på et annet tidspunkt enn ved et månedsskifte, tilordnes overdrageren den overdratte eierandel for overdragelsesmåneden.</article><article class="legalP" data-absoluteaddress="/kapittel/1/paragraf/7/ledd/3/" id="kapittel-1-paragraf-7-ledd-3">Beregnet personinntekt fra deltakerlignet selskap medtas ved ligningen av den aktive eier for det inntektsår vilkårene for beregning av personinntekt i selskapet er oppfylt. Beregnet personinntekt fra aksjeselskap medtas ved ligningen av den aktive eier i året etter det inntektsår vilkårene for beregning av personinntekt i selskapet er oppfylt.</article></article><article class="legalArticle" data-lovdata-URL="LTI/forskrift/1992-11-10-788/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Identifikasjon mellom nærstående</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Begrepet «skattyteren» i skatteloven § 59 annet punktum omfatter aktive skattytere samt personer, selskaper og innretninger som aktive skattytere etter § 59 skal identifiseres med.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Eies aksjer eller andeler gjennom flere ledd, anses eierkravet i skatteloven § 59 annet punktum oppfylt hvis aktive deltakere og/eller personer, selskaper eller innretninger de aktive skal identifiseres med anses som eiere av to tredjedeler av hvert ledd i eierkjeden.</article></article><article class="legalArticle" data-lovdata-URL="LTI/forskrift/1992-11-10-788/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Identifikasjon hvor flere aktive har samme nærstående</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Har flere aktive samme nærstående, jfr. skatteloven § 59, skal den nærståendes eierandel fordeles mellom de aktive med samme nærstående etter deres eierandel i selskapet. Har ingen av de aktive eierandel i selskapet, fordeles den nærståendes eierandel likt mellom de aktive med samme nærstående.</article></article><article class="legalArticle" data-lovdata-URL="LTI/forskrift/1992-11-10-788/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Identifikasjon ved separasjon/skilsmisse/samlivsbrudd</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Personer som er skilt eller separert regnes ikke som ektefeller i forhold til skatteloven § 59, fra og med tidspunktet for dommen, bevillingen eller det faktiske samlivsbruddet. Tilsvarende gjelder for samboere.</article></article><article class="legalArticle" data-lovdata-URL="LTI/forskrift/1992-11-10-788/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Dødsfall</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Dør en eier i inntektsåret og gjenlevende ektefelle overtar i uskiftet bo, regnes denne, i forhold til reglene i skatteloven §§ 56 – 59, som ny eier fra dødsfallsdagen. Det samme gjelder hvor enearving overtar boet udelt.</article><article class="legalP" data-absoluteaddress="/kapittel/1/paragraf/11/ledd/2/" id="kapittel-1-paragraf-11-ledd-2">Skal et dødsbo skiftes mellom flere loddeiere, anses hver av loddeierne som eiere av en forholdsmessig andel av aksjene/andelene fra dødsfallsdagen.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1992-11-10-788/KAPITTEL_2" data-partID="k2"><h2>II. Særregler for inntektsåret 1992</h2><article class="legalArticle" data-lovdata-URL="LTI/forskrift/1992-11-10-788/§12" data-name="§12" data-partID="§12" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Eiertid i selskap for 1992</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">For at vilkåret i skatteloven §§ 57 og 58 skal anses oppfylt for 1992, er det også et vilkår at eiere som anses aktive i 1992, i noen del av desember 1992 til sammen har hatt en eierandel på to tredjedeler eller mer i selskapet.</article></article><article class="legalArticle" data-lovdata-URL="LTI/forskrift/1992-11-10-788/§13" data-name="§13" data-partID="§13" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Eierkravet i skatteloven § 58 annet ledd for 1992</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Vilkåret i skatteloven § 58 annet ledd om at minst to tredjedeler av selskapets aksjer eies av aktive som hver for seg ikke eier mer enn 3 pst. av selskapets aksjer, anses oppfylt for 1992 hvis eierforholdene er slik hele desember 1992.</article></article><article class="legalArticle" data-lovdata-URL="LTI/forskrift/1992-11-10-788/§14" data-name="§14" data-partID="§14" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Aktivitetskravet for 1992</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Ved anvendelse av § 6 tredje ledd skal det ikke regnes med aktivitet i første halvår 1992 hvis aktiviteten har opphørt i dette tidsrom.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1992-11-10-788/KAPITTEL_3" data-partID="k3"><h2>III. Ikrafttredelse</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Forskriften trer i kraft fra og med inntektsåret 1992.</article></section></main></body></html>