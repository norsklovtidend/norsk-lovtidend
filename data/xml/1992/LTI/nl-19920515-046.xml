<!DOCTYPE html><html lang="no"><head><title>Lov om endringar i lov av 20. juli 1893 nr. 1 om Sjøfarten, lov av 17. desember 1982 nr. 86 om rettsgebyr og lov av 12. juni 1987 nr. 48 om norsk internasjonalt skipsregister.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:40</dd><dt class="legacyID">Datokode</dt><dd class="legacyID">LOV-1992-05-15-46</dd><dt class="dokid">DokumentID</dt><dd class="dokid">LTI/lov/1992-05-15-46</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 9</dd><dt class="changesToDocuments">Endrer</dt><dd class="changesToDocuments"><ul><li>lov/1893-07-20-1</li><li>lov/1982-12-17-86</li><li>lov/1987-06-12-48</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-06-05</dd><dt class="titleShort">Korttittel</dt><dd class="titleShort">Endringslov til sjøloven m.m.</dd><dt class="title">Tittel</dt><dd class="title">Lov om endringar i lov av 20. juli 1893 nr. 1 om Sjøfarten, lov av 17. desember 1982 nr. 86 om rettsgebyr og lov av 12. juni 1987 nr. 48 om norsk internasjonalt skipsregister.</dd><dt class="miscInformation">Annet om dokumentet</dt><dd class="miscInformation">Ot.prp.nr.41 (1991–1992), Innst.O.nr.55 (1991–1992), Besl.O.nr.73 (1991–1992). Odels- og Lagtingsvedtak hhv. 30. april og 5. mai 1992. Fremmet av Justis- og politidepartementet.</dd><dt class="refid">RefID</dt><dd class="refid">lov/1992-05-15-46</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov av 20. juli 1893 nr. 1 om Sjøfarten, lov av 17. desember 1982 nr. 86 om rettsgebyr og lov av 12. juni 1987 nr. 48 om norsk internasjonalt skipsregister.<ul class="tocSubUl"><li>I.</li><li>II.</li><li>III.</li><li>IV.</li></ul></li></ul></dd></dl></header><main class="documentBody" data-lovdata-URL="LTI/lov/1992-05-15-46" id="dokument"><h1>Lov om endringar i lov av 20. juli 1893 nr. 1 om Sjøfarten, lov av 17. desember 1982 nr. 86 om rettsgebyr og lov av 12. juni 1987 nr. 48 om norsk internasjonalt skipsregister.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1992-05-15-46/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 20. juli 1893 nr. 1 om Sjøfarten gjøres følgende endringer:</article> <article class="defaultP" margin-top="true">§ 1 første ledd nr. 4 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Selskap med begrenset ansvar som ikke går inn under nr. 3, dersom selskapets hovedkontor og styrets sete er i Norge og styrets flertall, herunder formannen, består av norske statsborgere som er bosatt i Norge og har bodd her i de to siste år, og norske statsborgere eier aksjer eller andeler svarende til minst 6/10 av selskapets kapital og kan utøve stemmerett i selskapet med minst 6/10 av stemmene.</article> <article class="defaultP" margin-top="true">§ 11 første ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Skipsregisteret er et landsomfattende, nasjonalt register. Registeret føres av den tjenestemann Kongen bestemmer. Registerføreren avgjør selv om han eller en tjenestemann ved registeret er inhabil. Finner registerføreren grunn til det, skal han forelegge spørsmålet for departementet til avgjørelse. Reglene i tinglysingsloven § 1 tredje ledd om delegasjon av myndighet og i § 2 første og annet ledd om habilitet gjelder tilsvarende.</article> <article class="defaultP" margin-top="true">§ 11 nytt sjette ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For registrering eller anmerkning i skipsregisteret, skal det betales gebyr som fastsatt av Kongen. Det samme gjelder for pantattest som gjelder skipsregisteret.</article> <article class="defaultP" margin-top="true">§ 12 første ledd første punktum skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Innføringen i skipsregistret skjer etter melding fra skipets eier til registerføreren.</article> <article class="defaultP" margin-top="true">§ 12 tredje ledd oppheves.</article> <article class="defaultP" margin-top="true">§ 14 annet ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Dokument som kreves registrert, skal snarest mulig føres inn i dagboken etter den dato og det minutt det er mottatt for registrering og skal ansees for dagbokført på dette tidspunkt. Dog skal dokument som kommer inn etter et av departementet fastsatt klokkeslett føres inn i dagboken på skipsregisterets påfølgende åpningstidspunkt.</article> <article class="defaultP" margin-top="true">§ 15 første ledd første punktum skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Dokument som forlanges registrert, må være skrevet på norsk, dansk, svensk eller engelsk, og må være så tydelig og klart at det ikke er tvilsomt hvordan det skal anmerkes.</article> <article class="defaultP" margin-top="true">§ 16 tredje ledd annet punktum skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Den som har forlangt registreringen, skal straks i anbefalt brev underrettes om nektelsen og grunnen til den, klageadgang og klagefrist og om at søksmål om nektelsen ikke kan reises uten at klageadgangen først er benyttet (jfr. § 19).</article> <article class="defaultP" margin-top="true">§ 19 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9"><i>Klage m.m.</i></article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Avgjørelser av registerføreren kan påklages til departementet av enhver som har rettslig klageinteresse i saken. Klage fra den som har fått underretning etter § 16 tredje eller fjerde ledd, må være kommet inn til registerføreren innen 3 uker fra den dag da underretningen ble sendt.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Klage fra andre må være kommet inn til registerføreren innen 3 uker fra den dag da klageren har fått eller burde ha skaffet seg kjennskap til avgjørelsen, jfr. dog fjerde ledd. I særlige tilfelle kan registerføreren sette en frist som er lengre enn 3 uker.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Oppreising mot oversitting av klagefristen kan gis etter reglene i forvaltningsloven § 31, jfr dog fjerde ledd nedenfor. Videre gjelder reglene i forvaltningsloven §§ 32-33 og 36.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Reglene i tinglysingsloven §§ 10 a og 10 b om enkelte innskrenkinger i adgangen til å ta et kjæremål til følge gjelder tilsvarende.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Den som har fått underretning etter § 16 tredje eller fjerde ledd, kan ikke reise søksmål uten at han først har brukt sin klageadgang og klagen er avgjort av departementet. Tvistemålslovens § 437 første ledds siste punktum og tredje ledd gjelder dog tilsvarende.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Søksmålsfristen etter tvistemålslovens § 437 annet ledds første punktum skal være 3 uker. Oppreising kan ikke gis dersom det foreligger forhold som er til hinder for å ta en klage til følge, jfr. fjerde ledd foran.</article> <article class="defaultP" margin-top="true">§ 20 første ledd tredje punktum oppheves.</article> <article class="defaultP" margin-top="true">§ 23 tredje ledd skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Rettserverv som er innført i dagboken på samme tidspunkt, er likestilt; dog går utleggs- og arrestforretninger foran annet rettserverv. Er flere utleggsforretninger registrert på samme tidspunkt, går den eldste foran.</article> <article class="defaultP" margin-top="true">§ 24 tredje ledd skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Ved avhending eller annen eiendomsovergang skal rett som utledes fra den tidligere eier og som framgår av den nye eiers hjemmelsdokument eller innføres i dagboken senest på samme tidspunkt som dette, gå foran rett som utledes fra den nye eier. Det innbyrdes forhold mellom flere rettigheter som utledes fra den tidligere eier, bestemmes etter reglene i § 23. Det samme gjelder det innbyrdes forhold mellom flere rettigheter som utledes fra den nye eier, dog slik at frivillig stiftet panterett som godtgjøres å sikre lån gitt til erverv av skipet og som er innført i dagboken senest på samme tidspunkt som hans hjemmelsdokument, går foran både tvungne og frivillige rettsstiftelser uansett når de er dagbokført.</article> <article class="defaultP" margin-top="true">§ 24 fjerde ledd første punktum skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Reglene i tredje ledd gjelder tilsvarende når et skip innføres i skipsregisteret, idet rettsstiftelser som i medhold av § 14 siste ledd er registrert før skipets levering, skal ansees som dagbokført den dag og på det klokkeslett skipet blir levert.</article> <article class="defaultP" margin-top="true">§ 31 første ledd første punktum skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Skip som er under bygging her i riket og kontrakt om bygging her i riket, kan på begjæring innføres i en egen avdeling av skipsregisteret (skipsbyggingsregisteret).</article> <article class="defaultP" margin-top="true">§ 31 tredje ledd oppheves og nåværende fjerde ledd blir nytt tredje ledd.</article> <article class="defaultP" margin-top="true">§ 32 annet ledd skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">I tilfelle som nevnt i første ledd, skal begjæring om slettelse inngis etter reglene i § 13, jfr. § 31 siste ledd. Dette gjelder dog ikke når vedkommende skip er levert eller satt i fart, dersom det fyller vilkårene for innføring i norsk skipsregister og blir innført der. Kongen kan gi regler om at slettelse kan skje selv om begjæring ikke blir inngitt, dersom registerføreren på annen måte har fått kjennskap til forhold som begrunner slettelse.</article> <article class="defaultP" margin-top="true">§ 33 annet ledd første og annet punktum skal lyde:</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Om valg av hjemsted gjelder reglene i § 8 første og annet ledd tilsvarende. For øvrig får reglene i § 11 fjerde og femte ledd, § 12 annet ledd og §§ 13-30 tilsvarende anvendelse så langt de passer.</article> <article class="defaultP" margin-top="true">§ 33 tredje ledd skal lyde:</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">For innretning som er av en slik art som nevnt i første ledd, og som blir bygd eller skal bygges her i riket, gjelder reglene i § 31, første og tredje ledd og § 32 tilsvarende.</article> <article class="defaultP" margin-top="true">§ 34 annet ledd tredje punktum skal lyde:</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Registerføreren skal uten opphold gi Sjøfartsdirektoratet melding om enhver registrering av betydning for matrikkelen.</article> <article class="defaultP" margin-top="true">§ 38 første ledd annet punktum skal lyde:</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Departementet kan også gi de øvrige forskrifter som trengs til gjennomføring og utfylling av reglene i dette kapittel, hvorledes dokumenter skal utformes for å kunne registreres og om godkjenning av blanketter for bestemte dokumenttyper og om bruk av slike.</article> <article class="defaultP" margin-top="true">§ 40 første ledd annet punktum skal lyde:</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">Avtale om en annen heftelsesform må meldes til foretaksregisteret for å få virkning i forhold til tredjemann som ikke kjente eller burde kjenne avtalen.</article> <article class="defaultP" margin-top="true">§ 53 annet ledd tredje punktum skal lyde:</article><article class="legalP" data-absoluteaddress="/kapittel/1/ledd/26/" id="kapittel-1-ledd-26">For senere oppståtte forpliktelser er bare erververen ansvarlig; er overdragelsen ikke anmeldt til foretaksregisteret, er dog også avhenderen ansvarlig overfor en tredjemann som ikke visste eller burde vite om overdragelsen da han ervervet sitt krav på rederiet.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1992-05-15-46/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 17. desember 1982 nr. 86 om rettsgebyr gjøres følgende endringer:</article> <article class="defaultP" margin-top="true">§ 21 første ledd skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">For tinglysing, registrering eller anmerkning i grunnboken, løsøreregisteret og kraftledningsregisteret betales 1,5 ganger rettsgebyret, medmindre annet følger av annet ledd eller er bestemt i § 22.</article> <article class="defaultP" margin-top="true">§ 22 første ledd nr. 7 skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">målebrev,</article> <article class="defaultP" margin-top="true">§ 22 første ledd nr. 8 skal lyde:</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">erklæring fra retten om at en eiendom er solgt ved tvangsauksjon,</article> <article class="defaultP" margin-top="true">§ 23 første ledd første punktum skal lyde:</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">For særskilt pantattest og annen attestert registerutskrift som gjelder grunnbok, løsøreregisteret eller kraftledningsregisteret betales en femtedels rettsgebyr.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1992-05-15-46/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 12. juni 1987 nr. 48 om norsk internasjonalt skipsregister gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Norsk internasjonalt skipsregister føres av den tjenestemann Kongen bestemmer.</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">For registrering eller anmerkning i norsk internasjonalt skipsregister betales gebyr som fastsatt av Kongen. Det samme gjelder for pantattest som gjelder norsk internasjonalt skipsregister.</article> <article class="defaultP" margin-top="true">§ 12 første ledd skal lyde:</article><article class="legalP" data-absoluteaddress="/kapittel/3/ledd/4/" id="kapittel-3-ledd-4">Dersom et skip er blitt registrert på grunnlag av uriktige eller ufullstendige opplysninger om forhold av vesentlig betydning for registreringsadgangen eller det ikke til enhver tid tilfredsstiller vilkårene i § 1 første ledd, kan registerføreren slette skipet av registeret.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1992-05-15-46/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Loven trer i kraft fra den tid Kongen bestemmer. De enkelte bestemmelser kan settes i kraft til ulik tid.</article></section></main></body></html>