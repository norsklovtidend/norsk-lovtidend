<!DOCTYPE html><html lang="no"><head><title>Forskrift for tilskott og investeringslån til utbygging for tilleggsnæringer til tradisjonelt landbruk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1992-02-02-181</dd><dt class="dokid">DokumentID</dt><dd class="dokid">LTI/forskrift/1992-02-02-181</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 7</dd><dt class="dateInForce">I kraft fra</dt><dd class="dateInForce">1992-02-02</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-08-25-1014</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-05-06</dd><dt class="title">Tittel</dt><dd class="title">Forskrift for tilskott og investeringslån til utbygging for tilleggsnæringer til tradisjonelt landbruk.</dd><dt class="refid">RefID</dt><dd class="refid">forskrift/1992-02-02-181</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tilskott og investeringslån til utbygging for tilleggsnæringer til tradisjonelt landbruk.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Vilkår. Krav til søkeren</li><li>§ 4. Satser for tilskott og investeringslån</li><li>§ 5. Prioritering</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1992-02-02-181" id="dokument"><h1>Forskrift for tilskott og investeringslån til utbygging for tilleggsnæringer til tradisjonelt landbruk.</h1><article class="legalP" data-absoluteaddress="/ledd/1/" id="ledd-1">Gitt av Landbruksdepartementet 2. februar 1992 i medhold av vedtektene for Landbrukets utbyggingsfond.</article><article class="legalP" data-absoluteaddress="/ledd/2/" id="ledd-2">Bestemmelsene for ordningen er gitt i denne forskriften og i forskrift for tilskott og investeringslån til bruksutbygging – generelle bestemmelser.</article><article class="legalArticle" data-lovdata-URL="LTI/forskrift/1992-02-02-181/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med ordningen er å gi støtte til investeringer på bruket med sikte på utbygging av tilleggsnæringer for å styrke inntekts- og sysselsettingsmulighetene i bygdesamfunnet. Der det er naturlig for virksomheten og det klart sikrer sysselsettingen, kan det aksepteres at anlegget plasseres utenom bruket. Dette gjelder også fellestiltak.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Det kan gis tilskott og investeringslån til nybygging, utvidelse, ombygging og modernisering av driftsbygninger og anlegg for den virksomhet som skal drives. Det kan også gis tilskott og investeringslån til markedsføring samt anskaffelse av nødvendig produksjonsutstyr av varig karakter.</article></article><article class="legalArticle" data-lovdata-URL="LTI/forskrift/1992-02-02-181/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Følgende anlegg og tiltak kommer inn under ordningen:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Hytter og andre bygninger og anlegg som skal nyttes til utleie til fritids- og ferieformål og grunnlagsinvesteringer i samband med dette.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Pelsdyrhus og servicerom i tilknytning til disse.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Anlegg for innlandsfiske, for klekking av rogn og for oppdrett av fisk og skalldyr.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Anlegg og tiltak som gjelder etablering av utradisjonell virksomhet, eksempelvis som oppfølging av etablererstipend til kvinner.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Markedsføring i denne forskrift skal være begrenset til tiltak i forbindelse med etablering av virksomheten.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Med produksjonsutstyr menes i denne forskriften utstyr som er nødvendig i en prosess for å fremstille, bearbeide eller videreforedle et produkt med sikte på salg.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Med grunnlagsinvesteringer menes her anlegg for vannforsyning, strømforsyning, avløp, renovasjon, sanitæranlegg o.l. i forbindelse med utleiehytter og campinganlegg, planlegging og organisering av fellestiltak i forbindelse med utmarksnæring.</article></footer></article><article class="legalArticle" data-lovdata-URL="LTI/forskrift/1992-02-02-181/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår. Krav til søkeren</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Søkeren må ha de nødvendige kvalifikasjoner for å drive den virksomheten det søkes støtte til. Dokumentasjon av søkerens kvalifikasjoner skal følge med søknaden.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Dersom det etableres selskap som skal stå for investering og drift, må det være utarbeidet vedtekter for selskapet. Vedtektene skal være godkjent av Statens Landbruksbank. For øvrig gjelder lovens bestemmelser. Statens Landbruksbank kan gi nærmere retningslinjer.</article></article><article class="legalArticle" data-lovdata-URL="LTI/forskrift/1992-02-02-181/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Satser for tilskott og investeringslån</span></h2><article class="defaultP">4.1 Tilskott</article><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tilskott kan gis med 30 % av godkjent kostnadsoverslag, maksimalt 150.000 kroner i Sør-Norge og 180.000 kroner i Nord-Norge og Namdalsregionen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Tilskott til fellestiltak er avgrenset til summen av det som kan gis til hvert enkelt bruk.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Det skal gjøres fradrag for eventuelt tilskott som er utbetalt til bruket de siste 20 år til utbygging for tilleggsnæringer, herunder pelsdyrhold og til andre tiltak som etter gjeldende regelverk vil falle inn under denne ordning.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Søknad om tilskott kan avslås eller tilskottet kan reduseres, dersom det klart viser seg at det ikke er behov for fullt tilskott. Ved vurderingen av om det vil være behov for tilskott skal det tas hensyn til brukerfamiliens (også samboers) samlede økonomiske situasjon.</article> <article class="defaultP" margin-top="true">4.2 Investeringslån</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Investeringslån er rentefritt lån med 20 års løpetid og følgende tilbakebetalingsvilkår:<ul class="defaultList"><li><article class="listArticle" data-absoluteaddress="/paragraf/4/ledd/5/punkt/1/" id="paragraf-4-ledd-5-punkt-1"><article class="legalP" data-absoluteaddress="/paragraf/4/ledd/5/punkt/1/ledd/1/" id="paragraf-4-ledd-5-punkt-1-ledd-1">De første 5 år – avdragsfritt</article></article></li><li><article class="listArticle" data-absoluteaddress="/paragraf/4/ledd/5/punkt/2/" id="paragraf-4-ledd-5-punkt-2"><article class="legalP" data-absoluteaddress="/paragraf/4/ledd/5/punkt/2/ledd/1/" id="paragraf-4-ledd-5-punkt-2-ledd-1">De neste  5 år – 6 % avdrag pr. år</article></article></li><li><article class="listArticle" data-absoluteaddress="/paragraf/4/ledd/5/punkt/3/" id="paragraf-4-ledd-5-punkt-3"><article class="legalP" data-absoluteaddress="/paragraf/4/ledd/5/punkt/3/ledd/1/" id="paragraf-4-ledd-5-punkt-3-ledd-1">De siste 10 år – 7 % avdrag pr. år</article></article></li></ul></article><article class="legalP" data-absoluteaddress="/paragraf/4/ledd/6/" id="paragraf-4-ledd-6">Investeringslånet beregnes ut fra tilskotts- og lånegrunnlaget som 40 % av differansen mellom kostnadsoverslaget og tildelt ordinært tilskott.</article><article class="legalP" data-absoluteaddress="/paragraf/4/ledd/7/" id="paragraf-4-ledd-7">Investeringslånet er avgrenset til følgende maksimumsbeløp fratrukket eventuelt investeringslån som er utbetalt til bruket de siste 20 år til utbygging for tilleggsnæringer, herunder pelsdyrhold, og til andre tiltak som etter gjeldende regelverk vil falle inn under denne ordning:<ul class="defaultList"><li><article class="listArticle" data-absoluteaddress="/paragraf/4/ledd/7/punkt/1/" id="paragraf-4-ledd-7-punkt-1"><article class="legalP" data-absoluteaddress="/paragraf/4/ledd/7/punkt/1/ledd/1/" id="paragraf-4-ledd-7-punkt-1-ledd-1">Sør-Norge, sone 1: 420.000 kroner</article></article></li><li><article class="listArticle" data-absoluteaddress="/paragraf/4/ledd/7/punkt/2/" id="paragraf-4-ledd-7-punkt-2"><article class="legalP" data-absoluteaddress="/paragraf/4/ledd/7/punkt/2/ledd/1/" id="paragraf-4-ledd-7-punkt-2-ledd-1">Sør-Norge, sone 2: 450.000 kroner</article></article></li><li><article class="listArticle" data-absoluteaddress="/paragraf/4/ledd/7/punkt/3/" id="paragraf-4-ledd-7-punkt-3"><article class="legalP" data-absoluteaddress="/paragraf/4/ledd/7/punkt/3/ledd/1/" id="paragraf-4-ledd-7-punkt-3-ledd-1">Nord-Norge og Namdalsregionen: 480.000 kroner</article></article></li></ul></article><article class="legalP" data-absoluteaddress="/paragraf/4/ledd/8/" id="paragraf-4-ledd-8">Investeringslån til fellestiltak er avgrenset til summen av det som kan gis til hvert enkelt bruk.</article><article class="legalP" data-absoluteaddress="/paragraf/4/ledd/9/" id="paragraf-4-ledd-9">Søknad om investeringslån kan avslås eller lånet kan reduseres, dersom det klart viser seg at det ikke er behov for fullt investeringslån. Ved vurderingen av om det vil være behov for investeringslån, skal det tas hensyn til brukerfamiliens (også samboers) samlede økonomiske situasjon.</article></article><article class="legalArticle" data-lovdata-URL="LTI/forskrift/1992-02-02-181/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Prioritering</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved innvilgning av søknader skal tiltak som er oppfølging av etablererstipend til kvinner prioriteres. Tiltak av mindre omfang kan prioriteres, men det skal legges vekt på virksomhetens mulighet for videre utvikling. Ved prioritering skal det generelt legges vekt på følgende:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">sysselsettingsvirkningen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">behovet for å sikre/styrke inntektsgrunnlaget for brukerfamilien</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">markedsmulighetene</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">lønnsomheten i tiltaket.</article></article></li></ul></article></article><article class="legalArticle" data-lovdata-URL="LTI/forskrift/1992-02-02-181/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskriften trer i kraft fra 2. februar 1992. Samme dag oppheves forskrift for tilskott og investeringslån til utbygging for tilleggsnæringer til tradisjonelt landbruk, gitt av Landbruksdepartementet 25. august 1989 nr. 1014.</article></article></main></body></html>