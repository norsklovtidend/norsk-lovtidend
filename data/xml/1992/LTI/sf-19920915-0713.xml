<!DOCTYPE html><html lang="no"><head><title>Forskrift om adgang for innehaver av utenlandsk sertifikat til å gjøre tjeneste i sertifikatpliktig stilling på norske skip, borefartøyer eller andre flyttbare innretninger i sjøen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:28</dd><dt class="legacyID">Datokode</dt><dd class="legacyID">FOR-1992-09-15-713</dd><dt class="dokid">DokumentID</dt><dd class="dokid">LTI/forskrift/1992-09-15-713</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 20</dd><dt class="dateInForce">I kraft fra</dt><dd class="dateInForce">1992-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-07-01-581</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-05-42/§4</li><li>forskrift/1981-12-11-1</li><li>forskrift/1981-12-18-1</li></ul></dd><dt class="dateOfPublication">Kunngjort</dt><dd class="dateOfPublication">1992-10-29</dd><dt class="title">Tittel</dt><dd class="title">Forskrift om adgang for innehaver av utenlandsk sertifikat til å gjøre tjeneste i sertifikatpliktig stilling på norske skip, borefartøyer eller andre flyttbare innretninger i sjøen.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 15. september 1992 med hjemmel i lov av 5. juni 1981 nr. 42 om sertifikatpliktige stillinger på norske skip, borefartøyer og andre flyttbare innretninger i sjøen § 4, jfr. kgl.res. av 11. desember 1981 og delegeringsvedtak av 18. desember 1981 og 8. juni 1983.</dd><dt class="refid">RefID</dt><dd class="refid">forskrift/1992-09-15-713</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang for innehaver av utenlandsk sertifikat til å gjøre tjeneste i sertifikatpliktig stilling på norske skip, borefartøyer eller andre flyttbare innretninger i sjøen.</li></ul></dd></dl></header><main class="documentBody" data-lovdata-URL="LTI/forskrift/1992-09-15-713" id="dokument"><h1>Forskrift om adgang for innehaver av utenlandsk sertifikat til å gjøre tjeneste i sertifikatpliktig stilling på norske skip, borefartøyer eller andre flyttbare innretninger i sjøen.</h1><article class="legalP" data-absoluteaddress="/ledd/1/" id="ledd-1">I forhold til forskrift av 1. juli 1987 nr. 581 av samme navn er de fleste endringer av redaksjonell art. Forskriften er utarbeidet etter en ny mal som Sjøfartsdirektoratet har tatt i bruk for nye forskrifter.</article><article class="legalP" data-absoluteaddress="/ledd/2/" id="ledd-2">De materielle endringer er i hovedsak følgende:</article><article class="legalP" data-absoluteaddress="/ledd/3/" id="ledd-3">I § 3 er det presisert at skipets rederi og fører er ansvarlige for å fremme søknad om CRA (Certificate of Receipt of Application) på vegne av sjømannen.</article><article class="legalP" data-absoluteaddress="/ledd/4/" id="ledd-4">I § 5 er det i overensstemmelse med praksis presisert at utenlandsk statsborger som skal tjenestegjøre som skipsfører skal ha skipsførersertifikat uten begrensning i henhold til STCW-konvensjonens Regel II/2.</article><article class="legalP" data-absoluteaddress="/ledd/5/" id="ledd-5">Det innvilges ofte dispensasjon fra kravet om norsk statsborgerskap for skipsfører for flere skip innen samme rederi. For at Sjøfartsdirektoratet, blant annet av beredskapshensyn, skal ha oversikt over hvem som til enhver tid er skipsfører om bord, er det i § 5 fastsatt at rederiet skal sende melding til Sjøfartsdirektoratet ved skifte av skipsfører.</article><article class="legalP" data-absoluteaddress="/ledd/6/" id="ledd-6">Krav om tilfredsstillende helseerklæring er utelatt, i det dette kravet stilles ved kontroll av maritim tjeneste (mønstring).</article><article class="legalP" data-absoluteaddress="/ledd/7/" id="ledd-7">Utstedelse av kvalifikasjonsbevis til kokker er nå harmonisert med den praksis Sjøfartsdirektoratet følger, dvs. at kvalifikasjonsbevis kan utstedes på grunnlag av sertifikat utstedt i henhold til ILO-konvensjon nr. 69 (1946).</article><article class="legalP" data-absoluteaddress="/ledd/8/" id="ledd-8">Vedlegg 1 til gjeldende forskrift er innarbeidet i forskriftens § 9. Tabellen er noe forenklet fordi praksis har vist at elementer i tabellen er overflødige.</article><article class="legalP" data-absoluteaddress="/ledd/9/" id="ledd-9">I forskriftens § 11 er det inntatt bestemmelse om at det kan tas beredskapsmessige hensyn ved vurdering av søknad om dispensasjon fra statsborgerkravet for fører av skip registrert i norsk internasjonalt skipsregister (NIS).</article><article class="legalP" data-absoluteaddress="/ledd/10/" id="ledd-10">Overtredelse av forskriften kan straffes med bøter i henhold til Almindelig borgerlig Straffelov av 22. mai 1902 nr. 10 § 424, jfr. §§ 48a og 48b.</article><article class="legalP" data-absoluteaddress="/ledd/11/" id="ledd-11">Forskriften trer i kraft 1. november 1992.</article><article class="legalP" data-absoluteaddress="/ledd/12/" id="ledd-12">Fra samme tid oppheves forskrift av 1. juli 1987 nr. 581 om adgang for innehaver av utenlandsk sertifikat til å gjøre tjeneste i sertifikatpliktig stilling på norske skip, borefartøyer eller andre flyttbare innretninger i sjøen.</article><article class="legalP" data-absoluteaddress="/ledd/13/" id="ledd-13">Forskriften vil bli inntatt i Skipskontrollens regler og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet, Ekspedisjonen, Postboks 8123 Dep., 0032 Oslo.</article></main></body></html>