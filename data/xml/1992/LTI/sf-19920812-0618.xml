<!DOCTYPE html><html lang="no"><head><title>Forskrift om etableringslån fra Den Norske Stats Husbank.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">FOR-1992-08-12-618</dd><dt class="dokid">DokumentID</dt><dd class="dokid">LTI/forskrift/1992-08-12-618</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 17</dd><dt class="dateInForce">I kraft fra</dt><dd class="dateInForce">1992-08-12</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-11-01-1689</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1946-03-01-3</li><li>lov/1946-03-01-3/§1</li><li>lov/1946-03-01-3/§26</li></ul></dd><dt class="dateOfPublication">Kunngjort</dt><dd class="dateOfPublication">1992-09-16</dd><dt class="title">Tittel</dt><dd class="title">Forskrift om etableringslån fra Den Norske Stats Husbank.</dd><dt class="refid">RefID</dt><dd class="refid">forskrift/1992-08-12-618</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om etableringslån fra Den Norske Stats Husbank.<ul class="tocSubUl"><li>§ 1. Formål</li><li>§ 2. Husbankens utlån</li><li>§ 3. Behovsprøving</li><li>§ 4. Låneutmåling</li><li>§ 5. Vilkår for videre utlån</li><li>§ 6. Nærmere retningslinjer</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1992-08-12-618" id="dokument"><h1>Forskrift om etableringslån fra Den Norske Stats Husbank.</h1><article class="legalP" data-absoluteaddress="/ledd/1/" id="ledd-1">Fastsatt av Kommunaldepartementet 12. august 1992 i medhold av lov av 1. mars 1946 nr. 3 om Den Norske Stats Husbank §§ 1 og 26.</article><article class="legalArticle" data-lovdata-URL="LTI/forskrift/1992-08-12-618/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Husbanken kan gi lån til:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Kommuner, når de skal låne midlene videre ut til beboere til hel eller delvis dekning av egenkapital i bolig med nøktern standard</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">kommuner, når de skal nytte midlene til egenkapital i boliger som er eller blir ført opp, utbedret eller ervervet med lån fra Husbanken eller Landbruksbanken og som skal leies ut uten innskudd,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">kommuner, når de skal låne midlene videre ut til boligstiftelser, private organisasjoner o.l. til delvis dekning av finansieringsbehovet for boliger som nevnt under bokstav b) og som skal nyttes til innskuddsfrie boliger for eldre eller særlig vanskeligstilte husstander som nevnt i § 1 i forskrifter for etableringstilskudd fra Den Norske Stats Husbank,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1">eiere av gjennomgangsboliger for yrkeshemmede og i særlige tilfelle også enkeltpersoner når husstanden omfatter minst en funksjonshemmet, eller det blir innvilget etableringstilskudd,</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/1/ledd/1/punkt/5/" id="paragraf-1-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/1/ledd/1/punkt/5/ledd/1/" id="paragraf-1-ledd-1-punkt-5-ledd-1">kommuner, som i særlige tilfeller vil nytte midlene til refinansiering av lån som beboere har i private finansieringsinstitusjoner,</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/1/ledd/1/punkt/6/" id="paragraf-1-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/1/ledd/1/punkt/6/ledd/1/" id="paragraf-1-ledd-1-punkt-6-ledd-1">borettslag, som i særlige tilfeller vil nytte midlene til refinansiering av lån som er gitt av andre enn Husbanken.</article></article></li></ul></article></article><article class="legalArticle" data-lovdata-URL="LTI/forskrift/1992-08-12-618/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Husbankens utlån</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Søker som ønsker å ta opp lån i Husbanken til de formål som er nevnt i § 1 første ledd punkt a – c og e, må hvert år innen en frist som fastsettes av banken, sende inn søknad for det påregnelige behov i løpet av året. Ved årets utgang skal låntakerne sende inn til Husbanken oversikt over hvordan de tildelte lånemidler er brukt og oppgave over eventuelle udisponerte beløp.</article></article><article class="legalArticle" data-lovdata-URL="LTI/forskrift/1992-08-12-618/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Behovsprøving</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Lån som kommuner gir etter § 1 a, skal gis på grunnlag av behovsprøving etter regler som kommunestyret fastsetter.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Lån skal bare gis til husstander som enten ikke kan oppnå nødvendig egenkapitallån på annen måte eller som har behov for slikt lån på rimeligere vilkår enn de som er vanlige for private kredittinstitusjoner. De vedtatte regler skal sendes Husbanken.</article></article><article class="legalArticle" data-lovdata-URL="LTI/forskrift/1992-08-12-618/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Låneutmåling</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Lån fra kommuner som nevnt under § 1 a) og Husbankens utlån til enkeltpersoner som nevnt under 1 d), skal ikke overstige 90 pst. av egenkapitalen eller kontantinnskuddet pr. bolig, og kan avgrenses til et beløp som fastsettes av Husbankens hovedstyre.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">For kommuners egne prosjekter som nevnt under § 1 b), kommuners videre utlån som nevnt under § 1 c) eller Husbankens utlån til eiere av gjennomgangsboliger som nevnt under § 1 d) skal lånet ikke være høyere enn 25 pst. av prosjektets godkjente anleggskostnad/utbedringskostnad/ervervskostnad.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Ved lån til funksjonshemmede og ellers når særlige grunner taler for det, kan begrensningene fravikes etter samtykke fra Husbanken.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Ved lån til refinansiering, jfr. § 1 e) fastsetter kommunen selv låneutmålingen og den øvre grense for denne.</article></article><article class="legalArticle" data-lovdata-URL="LTI/forskrift/1992-08-12-618/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår for videre utlån</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For videre utlån skal vanligvis gjelde samme vilkår som for Husbankens lån. Når særlige grunner taler for det, kan kommunen sette lempeligere vilkår, uten at dette har virkning for lånevilkårene mellom disse og Husbanken. Kommunene kan også tilby andre avdragsplaner med samme eller kortere nedbetalingstid enn den som gjelder for Husbankens utlån.</article></article><article class="legalArticle" data-lovdata-URL="LTI/forskrift/1992-08-12-618/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Nærmere retningslinjer</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Husbankens hovedstyre kan gi nærmere retningslinjer for gjennomføring av låneordningen.</article></article><article class="legalArticle" data-lovdata-URL="LTI/forskrift/1992-08-12-618/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks. Samtidig oppheves forskrift for etableringslån fra Den Norske Stats Husbank av 1. november 1983 nr. 1689.</article></article></main></body></html>