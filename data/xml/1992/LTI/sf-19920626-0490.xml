<!DOCTYPE html><html lang="no"><head><title>Forskrift om avgift på kull og koks.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:48</dd><dt class="legacyID">Datokode</dt><dd class="legacyID">FOR-1992-06-26-490</dd><dt class="dokid">DokumentID</dt><dd class="dokid">LTI/forskrift/1992-06-26-490</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 14</dd><dt class="dateInForce">I kraft fra</dt><dd class="dateInForce">1992-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li><li>forskrift/1991-12-19-822</li></ul></dd><dt class="dateOfPublication">Kunngjort</dt><dd class="dateOfPublication">1992-07-16</dd><dt class="title">Tittel</dt><dd class="title">Forskrift om avgift på kull og koks.</dd><dt class="refid">RefID</dt><dd class="refid">forskrift/1992-06-26-490</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgift på kull og koks.<ul class="tocSubUl"><li>§ 1. Avgiftspliktens omfang</li><li>§ 2. Avgiftsplikten oppstår</li><li>§ 3. Avgiftsgrunnlag</li><li>§ 4. Fritak for industriell bruk</li><li>§ 5. Meldeplikt – registrering</li><li>§ 6. Fakturering</li><li>§ 7. Avgiftsfri overføring</li><li>§ 8. Oppgave- og betalingsfrist</li><li>§ 9. Tidsfrister</li><li>§ 10. Renteberegning</li><li>§ 11. Oppkreving</li><li>§ 12. Innførsel</li><li>§ 13. Utførsel</li><li>§ 14. Varer til avgiftsfri bruk</li><li>§ 15. Regnskap</li><li>§ 16. Sikkerhet for skyldig avgift</li><li>§ 17. Kontroll</li><li>§ 18. Taushetsplikt</li><li>§ 19. Tilintetgjøring av varer</li><li>§ 20. Lagring</li><li>§ 21. Utfyllende bestemmelser</li><li>§ 22. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1992-06-26-490" id="dokument"><h1>Forskrift om avgift på kull og koks.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 26. juni 1992 med hjemmel i lov av 19. mai 1933 nr. 11 om omsetningsavgift og Stortingets vedtak av 29. november og 19. desember 1991 nr. 822 om avgift på kull og koks.</article><article class="legalArticle" data-lovdata-URL="LTI/forskrift/1992-06-26-490/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avgiftspliktens omfang</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Avgiftsplikten omfatter varer som ved innførselen eller omsetningen hører under tolltariffens posisjon/varenummer:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">27.01:<br />Steinkull, briketter og liknende fast brensel fremstilt av steinkull,</article></article></li><li data-li-identifier="b." data-name="b."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">27.02:<br />Brunkull, også agglomerert, unntatt gagat (jett),</article></article></li><li data-li-identifier="c." data-name="c."><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">27.04:<br />Koks og halvkoks av steinkull eller brunkull, også agglomerert; retortkull,</article></article></li><li data-li-identifier="d." data-name="d."><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1">27.08.2000:<br />Bekkoks fremstilt av steinkulltjære eller annen mineralsk tjære,</article></article></li><li data-li-identifier="e." data-name="e."><article class="listArticle" data-absoluteaddress="/paragraf/1/ledd/1/punkt/5/" id="paragraf-1-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/1/ledd/1/punkt/5/ledd/1/" id="paragraf-1-ledd-1-punkt-5-ledd-1">27.13.1100:<br />Petrolkoks, ubrent</article></article></li><li data-li-identifier="f." data-name="f."><article class="listArticle" data-absoluteaddress="/paragraf/1/ledd/1/punkt/6/" id="paragraf-1-ledd-1-punkt-6"><span class="data-originalId">f.</span><article class="legalP" data-absoluteaddress="/paragraf/1/ledd/1/punkt/6/ledd/1/" id="paragraf-1-ledd-1-punkt-6-ledd-1">27.13.1200:<br />Petrolkoks, brent</article></article></li></ul></article></article><article class="legalArticle" data-lovdata-URL="LTI/forskrift/1992-06-26-490/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avgiftsplikten oppstår</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Avgiftsplikt oppstår:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">for registrert virksomhet ved:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/1/punkt/1/ledd/1/punkt/1/" id="paragraf-2-ledd-1-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/1/punkt/1/ledd/1/punkt/1/ledd/1/" id="paragraf-2-ledd-1-punkt-1-ledd-1-punkt-1-ledd-1">levering til kjøper som ikke er registrert,</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/1/punkt/1/ledd/1/punkt/2/" id="paragraf-2-ledd-1-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/1/punkt/1/ledd/1/punkt/2/ledd/1/" id="paragraf-2-ledd-1-punkt-1-ledd-1-punkt-2-ledd-1">levering/uttak til eget salgssted for detaljsalg eller</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/ledd/1/punkt/1/ledd/1/punkt/3/" id="paragraf-2-ledd-1-punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/2/ledd/1/punkt/1/ledd/1/punkt/3/ledd/1/" id="paragraf-2-ledd-1-punkt-1-ledd-1-punkt-3-ledd-1">uttak til eget bruk.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">for ikke registrert virksomhet ved innførsel.</article></article></li></ul></article></article><article class="legalArticle" data-lovdata-URL="LTI/forskrift/1992-06-26-490/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avgiftsgrunnlag</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Avgiften beregnes på grunnlag av varens vekt i kilo. Toll- og avgiftsdirektoratet (senere kalt direktoratet) kan gi bestemmelser om å benytte faste omregningsfaktorer når salg skjer etter hulmål i stedet for vekt. Direktoratet kan gi bestemmelser om beregning av avgift ved svinn/manglende beholdning.</article></article><article class="legalArticle" data-lovdata-URL="LTI/forskrift/1992-06-26-490/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fritak for industriell bruk</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fritaket for reduksjonsmidler i Stortingets avgiftsvedtak § 2 bokstav b omfatter bare den mengde kull eller koks som er nødvendig for å gjennomføre reduksjonsprosessen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">For varer under Stortingets avgiftsvedtak § 2 bokstav c gis det refusjon for betalt avgift i den utstrekning utslipp av karbon til luft er lavere enn den benyttede mengde kull eller koks skulle tilsi. Finans- og tolldepartementet, eller den det bestemmer, kan fastsette bestemmelser om vilkår for refusjon, herunder fastsette krav til dokumentasjon for redusert utslipp og minstegrenser for refusjon.</article></article><article class="legalArticle" data-lovdata-URL="LTI/forskrift/1992-06-26-490/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Meldeplikt – registrering</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Produsenter</article><article class="legalP" data-absoluteaddress="/paragraf/5/punkt/1/ledd/2/" id="paragraf-5-punkt-1-ledd-2">Det skal sendes registreringsmelding til tolldistriktssjefen i vedkommende tolldistrikt (senere kalt tolldistriktssjefen) om eksisterende produksjon og om iverksetting av ervervsmessig produksjon av avgiftspliktige varer og om etablering av distriktslager. Med distriktslager menes et lager hvorfra det leveres kull og koks til detaljist.</article><article class="legalP" data-absoluteaddress="/paragraf/5/punkt/1/ledd/3/" id="paragraf-5-punkt-1-ledd-3">Opphører virksomheten eller stanses den i et tidsrom av minst 3 måneder, skal det meldes fra snarest mulig om dette og også om eventuell gjenopptakelse av driften.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Importører</article><article class="legalP" data-absoluteaddress="/paragraf/5/punkt/2/ledd/2/" id="paragraf-5-punkt-2-ledd-2">Virksomheter som innfører avgiftspliktige varer kan registreres på vilkår direktoratet fastsetter.</article></article></li></ul></article><article class="legalArticle" data-lovdata-URL="LTI/forskrift/1992-06-26-490/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fakturering</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved utlevering/salg av avgiftspliktige varer fra registrert virksomhet, skal det utferdiges faktura i minst 2 likelydende eksemplarer hvorav ett eksemplar tilstilles varemottaker snarest mulig etter vareutleveringen, mens det annet eksemplar skal oppbevares i bedriften på en for kontrollen hensiktsmessig måte. Fakturaene skal være datert, fortløpende nummerert og inneholde fullstendig angivelse av varemottakers navn og adresse, varens art, mengde og pris.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Beregnet avgift skal komme som egen tilleggspost i fakturaen med mindre avgifter er beregnet for hvert varenummer og anført i egen rubrikk med sluttsum. Dersom avgiften beregnes som egen tilleggspost i fakturaen, må avgiftspliktige varer føres samlet for seg.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Sum beregningsgrunnlag for avgiften skal i alle tilfelle fremgå av fakturaen.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Avgiftspliktige varer som overføres eget utsalg eller uttas til eget bruk, skal daglig registreres i særskilt regnskap etter direktoratets nærmere bestemmelser.</article></article><article class="legalArticle" data-lovdata-URL="LTI/forskrift/1992-06-26-490/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avgiftsfri overføring</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Registrerte virksomheter kan på vilkår direktoratet fastsetter, levere avgiftspliktige varer uten avgift til andre registrerte virksomheter eller til eget registrert distriktslager.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Registrerte virksomheter kan på vilkår direktoratet fastsetter, overføre varer til fritaksberettigede brukere mot egenerklæring på fastsatt skjema. Avgift for vare som er utlevert avgiftsfritt, kan avregnes i avgiftsoppgaven til tolldistriktssjefen. Egenerklæringen vedlegges oppgaven til tolldistriktssjefen.</article></article><article class="legalArticle" data-lovdata-URL="LTI/forskrift/1992-06-26-490/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Oppgave- og betalingsfrist</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Registrerte virksomheter skal for hver måned sende oppgave til tolldistriktssjefen over månedens omsetning, leveringer/uttak, uttak til eget bruk innen den 18. i påfølgende måned.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Oppgaven gis på skjema fastsatt av direktoratet, og skal være undertegnet av den avgiftspliktige eller en som kan forplikte vedkommende.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Det skal sendes oppgave selv om det ikke har vært avgiftspliktig omsetning (0-oppgave).</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Avgift i samsvar med oppgaven betales til tolldistriktssjefen innen utløpet av oppgavefristen. Avgiftsbeløpet avrundes nedover til nærmeste kr. 10,-.</article></article><article class="legalArticle" data-lovdata-URL="LTI/forskrift/1992-06-26-490/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tidsfrister</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Avgiften anses betalt i rett tid når innbetalingen er stemplet av bank, postkontor eller tollkasserer eller sending til tollkasserer/direktoratet med betaling er poststemplet innen oppgavefristens utløp.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Dersom en frist utløper på lørdag, søndag eller hellig-/høytidsdag, utskytes fristen til nærmeste virkedag som ikke er lørdag.</article></article><article class="legalArticle" data-lovdata-URL="LTI/forskrift/1992-06-26-490/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Renteberegning</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">For avgift som ikke er betalt ved forfall betales renter med 1,5 % pr. måned eller del av måned. Renter beregnes ikke når grunnlaget for renteberegningen er under kr. 200,-.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Ved renteberegningen avrundes avgiftsbeløpet nedover til nærmeste 100 kroner. Rentebeløp under kr. 50,- oppkreves ikke.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Disse bestemmelser får også anvendelse ved beregning av renter av avgiftsbeløp vedrørende importvarer som etter forskrift skal betales til tollvesenet.</article><article class="legalP" data-absoluteaddress="/paragraf/10/ledd/4/" id="paragraf-10-ledd-4">Disse bestemmelser får også anvendelse når en virksomhet har fått fritak etter § 14 fra det tidspunkt avgift skulle vært betalt eller ble refundert.</article></article><article class="legalArticle" data-lovdata-URL="LTI/forskrift/1992-06-26-490/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Oppkreving</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Avgiften oppkreves av tollvesenet.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Ved beregning av avgift på varer fra registrerte virksomheters lager, skal den satsen som gjelder på leverings-/uttakstidspunktet benyttes.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Ved etterberegning av avgift på grunn av manko på lageret, ulovlig bruk o.l., skal den satsen som gjaldt på det tidspunktet mankoen/bruken oppstod benyttes. Dersom dette tidspunktet ikke kan fastsettes, skal den satsen som gjelder på kontrolltidspunktet benyttes.</article></article><article class="legalArticle" data-lovdata-URL="LTI/forskrift/1992-06-26-490/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Innførsel</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Innførsel av avgiftspliktige varer skal skje etter de samme regler og på samme vilkår som gjelder for toll, så langt de passer og ikke annet er bestemt.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Registrerte virksomheter kan på de vilkår direktoratet fastsetter, innføre avgiftspliktige varer uten avgift. Varene skal regnskapsføres som tilgang i beholdningsregnskapet og avgiftsbelegges etter de samme regler som gjelder for varer som tilvirkes innenlands.</article></article><article class="legalArticle" data-lovdata-URL="LTI/forskrift/1992-06-26-490/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Utførsel</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Avgift på varer som utføres til utlandet fra registrerte virksomheters ubeskattede lagre, kan føres til fradrag i virksomhetenes avgiftsoppgaver.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">For varer som utføres til utlandet fra avgiftsberiktiget lager, refunderes avgiften etter søknad til tolldistriktssjefen bilagt faktura og tolldeklarasjon for utførsel av varer.</article></article><article class="legalArticle" data-lovdata-URL="LTI/forskrift/1992-06-26-490/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Varer til avgiftsfri bruk</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Virksomheter som nytter varer til slik bruk som er nevnt i Stortingets avgiftsvedtak § 2 bokstav b og d kan, mot egenerklæring på fastsatt skjema om at varene utelukkende er til slik bruk:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/14/ledd/1/punkt/1/" id="paragraf-14-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/14/ledd/1/punkt/1/ledd/1/" id="paragraf-14-ledd-1-punkt-1-ledd-1">kjøpe varer avgiftsfritt hos registrert virksomhet,</article></article></li><li data-li-identifier="2." data-name="2."><article class="listArticle" data-absoluteaddress="/paragraf/14/ledd/1/punkt/2/" id="paragraf-14-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/14/ledd/1/punkt/2/ledd/1/" id="paragraf-14-ledd-1-punkt-2-ledd-1">innføre varer avgiftsfritt etter registrering hos tolldistriktssjefen som bruker eller</article></article></li><li data-li-identifier="3." data-name="3."><article class="listArticle" data-absoluteaddress="/paragraf/14/ledd/1/punkt/3/" id="paragraf-14-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/14/ledd/1/punkt/3/ledd/1/" id="paragraf-14-ledd-1-punkt-3-ledd-1">få refundert betalt avgift for kjøp hos avgiftspliktige. Søknaden sendes tolldistriktssjefen.</article></article></li></ul></article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Virksomhetene er ansvarlig for avgift på varer som nyttes til avgiftspliktige formål.</article></article><article class="legalArticle" data-lovdata-URL="LTI/forskrift/1992-06-26-490/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Regnskap</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Registrerte virksomheter skal føre regnskap over tilgang, beholdning, levering/uttak og uttak til eget bruk av avgiftspliktige varer. Differansen mellom den oppmålte og den regnskapsmessige beholdning skal fremgå av regnskapet.</article><article class="legalP" data-absoluteaddress="/paragraf/15/ledd/2/" id="paragraf-15-ledd-2">Det skal føres regnskap over avgiftsfrie overføringer mellom virksomhetene.</article><article class="legalP" data-absoluteaddress="/paragraf/15/ledd/3/" id="paragraf-15-ledd-3">Regnskapet skal føres på en slik måte at omfanget av avgiftspliktig salg m.v. for hver termin lett kan påvises og kontrolleres. Nærmere pålegg om regnskapsføringen kan gis av direktoratet.</article></article><article class="legalArticle" data-lovdata-URL="LTI/forskrift/1992-06-26-490/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Sikkerhet for skyldig avgift</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Tolldistriktssjefen kan kreve at nye tilvirkere og importører av avgiftspliktige varer stiller sikkerhet for skyldig avgift.</article><article class="legalP" data-absoluteaddress="/paragraf/16/ledd/2/" id="paragraf-16-ledd-2">Tolldistriktssjefen kan også kreve at det blir stilt sikkerhet for skyldig avgift i de tilfeller hvor tilvirker eller importør gjentatte ganger betaler avgiften for sent eller for øvrig måtte gjøre seg skyldig i grov overtredelse av avgiftsbestemmelsene, hvorved avgift blir unndratt statskassen.</article></article><article class="legalArticle" data-lovdata-URL="LTI/forskrift/1992-06-26-490/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Tjenestemenn fra Tollvesenet skal i kontrolløyemed når som helst ha adgang til å foreta ettersyn i tilvirkers og importørs produksjons- og lagerlokaler, samt i alle rom i forbindelse med disse. De kan til enhver tid kreve seg forelagt eller sendt inn regnskaper med bilag til gjennomsyn. Tjenestemennene har videre rett til i kontrolløyemed å foreta undersøkelser av forretningslokaler og forretningsbøker med bilag hos enhver som forhandler avgiftspliktige varer, samt hos produsenter og forhandlere av råvarer, halvfabrikata og utstyr som nyttes til produksjon av avgiftspliktige varer.</article><article class="legalP" data-absoluteaddress="/paragraf/17/ledd/2/" id="paragraf-17-ledd-2">Tilsvarende kontrolladgang gjelder hos bruker som er fritaksberettiget i henhold til Stortingets avgiftsvedtak § 2 bokstav b – d.</article><article class="legalP" data-absoluteaddress="/paragraf/17/ledd/3/" id="paragraf-17-ledd-3">Vedkommende virksomheters eier eller styrer samt øvrige ansatte, plikter å yte de nevnte tjenestemenn den nødvendige hjelp og veiledning.</article></article><article class="legalArticle" data-lovdata-URL="LTI/forskrift/1992-06-26-490/§18" data-name="§18" data-partID="§18" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Taushetsplikt</span></h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Enhver som innehar offentlige verv, stilling eller oppdrag knyttet til avgiftsforvaltningen skal, med de begrensninger som følger av hans gjøremål, bevare taushet om det han i sitt arbeid har fått vite om noens forretnings-, og drifts-, og formues- og inntektsforhold og om andre økonomiske og personlige forhold som ikke er alminnelig kjent. Han må heller ikke gjøre bruk av sin viten om slike forhold i egen næringsvirksomhet.</article><article class="legalP" data-absoluteaddress="/paragraf/18/ledd/2/" id="paragraf-18-ledd-2">Bestemmelsene i første ledd er ikke til hinder for at opplysninger kan gis annen offentlig myndighet for bruk i dennes arbeid med toll og andre avgifter til staten eller med skatter til stat eller kommune, eller for bruk i statistisk øyemed. Bestemmelsene gjelder heller ikke når allmenne hensyn tilsier at opplysninger gis og departementet samtykker i dette.</article><article class="legalP" data-absoluteaddress="/paragraf/18/ledd/3/" id="paragraf-18-ledd-3">Den som mottar opplysninger i medhold av andre ledd har selv taushetsplikt om disse.</article></article><article class="legalArticle" data-lovdata-URL="LTI/forskrift/1992-06-26-490/§19" data-name="§19" data-partID="§19" data-absoluteaddress="/paragraf/19/" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Tilintetgjøring av varer</span></h2><article class="legalP" data-absoluteaddress="/paragraf/19/ledd/1/" id="paragraf-19-ledd-1">Direktoratet gir nærmere bestemmelser om kontroll, regnskapsføring og eventuell refusjon av betalt avgift ved tilintetgjøring av varer hos de avgiftspliktige.</article></article><article class="legalArticle" data-lovdata-URL="LTI/forskrift/1992-06-26-490/§20" data-name="§20" data-partID="§20" data-absoluteaddress="/paragraf/20/" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Lagring</span></h2><article class="legalP" data-absoluteaddress="/paragraf/20/ledd/1/" id="paragraf-20-ledd-1">Tolldistriktssjefen kan nekte lagring av ubeskattede varer på lager som av kontrollmessige årsaker anses uegnet til slikt formål.</article></article><article class="legalArticle" data-lovdata-URL="LTI/forskrift/1992-06-26-490/§21" data-name="§21" data-partID="§21" data-absoluteaddress="/paragraf/21/" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/21/ledd/1/" id="paragraf-21-ledd-1">Spørsmål om avgiftspliktens omfang forelegges direktoratet. Direktoratet kan gi nærmere bestemmelser til presisering, utfylling og gjennomføring av forskriften, herunder beregning, tilbakebetaling og kontroll m.v.</article></article><article class="legalArticle" data-lovdata-URL="LTI/forskrift/1992-06-26-490/§22" data-name="§22" data-partID="§22" data-absoluteaddress="/paragraf/22/" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/22/ledd/1/" id="paragraf-22-ledd-1">Denne forskrift trer i kraft 1. juli 1992.</article></article></main></body></html>