<!DOCTYPE html><html lang="no"><head><title>Forskrift om innredning og om forpleiningstjenesten på skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">FOR-1992-09-15-707</dd><dt class="dokid">DokumentID</dt><dd class="dokid">LTI/forskrift/1992-09-15-707</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 20</dd><dt class="dateInForce">I kraft fra</dt><dd class="dateInForce">1992-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-05-15-400</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7</li><li>lov/1903-06-09-7/§1</li><li>lov/1903-06-09-7/§42</li><li>lov/1903-06-09-7/§46</li><li>lov/1903-06-09-7/§52</li><li>forskrift/1963-04-05-9</li><li>forskrift/1978-12-01-1</li><li>lov/1903-06-09-7</li></ul></dd><dt class="dateOfPublication">Kunngjort</dt><dd class="dateOfPublication">1992-10-29</dd><dt class="title">Tittel</dt><dd class="title">Forskrift om innredning og om forpleiningstjenesten på skip.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 15. september 1992 med hjemmel i lov av 9. juni 1903 nr. 7 om Statskontrol med Skibes Sjødygtighed m.v. §§ 1, 42, 46 og 52, jfr. kgl.res. av 5. april 1963 og kgl.res. av 1. desember 1978 om bemyndigelse til Sjøfartsdirektoratet til å utferdige forskrifter i medhold av sjødyktighetsloven.</dd><dt class="refid">RefID</dt><dd class="refid">forskrift/1992-09-15-707</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innredning og om forpleiningstjenesten på skip.</li></ul></dd></dl></header><main class="documentBody" data-lovdata-URL="LTI/forskrift/1992-09-15-707" id="dokument"><h1>Forskrift om innredning og om forpleiningstjenesten på skip.</h1><article class="legalP" data-absoluteaddress="/ledd/1/" id="ledd-1">Forskriften gjelder for nye og eksisterende skip på 50 tonn og derover og bemannede lektere slik det framgår av de enkelte paragrafer.</article><article class="legalP" data-absoluteaddress="/ledd/2/" id="ledd-2">Eksisterende skip mellom 50 og 500 tonn og lektere skal generelt oppfylle bestemmelsene i de forskrifter som gjaldt på den tid skipet eller lekteren ble bygget, med eventuelle endringer som er gitt anvendelse for skip eller lektere.</article><article class="legalP" data-absoluteaddress="/ledd/3/" id="ledd-3">For eksisterende skip mellom 50 og 500 tonn og lektere, som ombygges, underkastes større reparasjoner hvor innredningen berøres, eller hvor innredningsstandarden anses å være utilstrekkelig, kommer forskriften i sin helhet til anvendelse.</article><article class="legalP" data-absoluteaddress="/ledd/4/" id="ledd-4">På skip hvor besetningen ikke har fast opphold om bord, gjelder forskriften i den utstrekning det er rimelig og praktisk mulig.</article><article class="legalP" data-absoluteaddress="/ledd/5/" id="ledd-5">Forskriften gjelder ikke for fiske- og fangstfartøy eller fritidsbåter.</article><article class="legalP" data-absoluteaddress="/ledd/6/" id="ledd-6">Forskriften er i alt vesentlig basert på å henvise til aktuelle bestemmelser i ILO-konvensjonene nr. 68 om kost og forpleining for besetninger på skip, nr. 92 om besetningers lugarer m.v. og nr. 133 om mannskapsinnredning om bord. I tillegg inneholder forskriften tilleggskrav ut over konvensjonskravene, samt en bestemmelse om at det ved utformingen av innredningen kan tas hensyn til nasjonale vaner og skikker dersom besetningen i alt vesentlig består av utenlandske mannskaper.</article><article class="legalP" data-absoluteaddress="/ledd/7/" id="ledd-7">Overtredelse av forskriften kan straffes med bøter i henhold til Almindelig borgerlig Straffelov av 22. mai 1902 nr. 10 § 339 nr. 2, jfr. §§ 48a og 48b.</article><article class="legalP" data-absoluteaddress="/ledd/8/" id="ledd-8">Forskriften trer i kraft 1. november 1992.</article><article class="legalP" data-absoluteaddress="/ledd/9/" id="ledd-9">Fra samme tid oppheves forskrift av 15. mai 1987 nr. 400 om plassering m.v. av innredning og om forpleiningstjenesten for bl.a. besetningen på skip for så vidt angår:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/9/punkt/1/" id="ledd-9-punkt-1"><span class="data-originalId">-</span><article class="legalP" data-absoluteaddress="/ledd/9/punkt/1/ledd/1/" id="ledd-9-punkt-1-ledd-1">alle skip og lektere, hvis kjøl strekkes eller som er på tilsvarende byggetrinn på eller etter 1. november 1992<br />og</article></article></li><li data-li-identifier="-" data-name="-"><article class="listArticle" data-absoluteaddress="/ledd/9/punkt/2/" id="ledd-9-punkt-2"><span class="data-originalId">-</span><article class="legalP" data-absoluteaddress="/ledd/9/punkt/2/ledd/1/" id="ledd-9-punkt-2-ledd-1">skip og lektere på 500 tonn og derover hvis kjøl strekkes eller som er på tilsvarende byggetrinn, før 1. november 1992.</article></article></li></ul></article><article class="legalP" data-absoluteaddress="/ledd/10/" id="ledd-10">For skip mellom 50 og 500 tonn og tilsvarende lektere hvis kjøl er strukket, eller som er på et tilsvarende byggetrinn, før 1. november 1992 gjelder fortsatt den forskriften som gjaldt på den tid skipet ble bygget, med eventuelle endringer som er gjort gjeldende for eksisterende skip og lektere.</article><article class="legalP" data-absoluteaddress="/ledd/11/" id="ledd-11">Forskriften vil bli inntatt i Skipskontrollens regler og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet, Ekspedisjonen, Postboks 8123 Dep., 0032 Oslo.</article></main></body></html>