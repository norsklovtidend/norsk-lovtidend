<!DOCTYPE html><html lang="no"><head><title>Forskrift om bruk av farvann utenom havnedistrikt og innskrenkning av havnestyrets myndighet i hovedled og viktig biled.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:29</dd><dt class="legacyID">Datokode</dt><dd class="legacyID">FOR-1992-06-02-426</dd><dt class="dokid">DokumentID</dt><dd class="dokid">LTI/forskrift/1992-06-02-426</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 11</dd><dt class="dateInForce">I kraft fra</dt><dd class="dateInForce">1992-06-02</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-07-19-655</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-51/§16</li></ul></dd><dt class="dateOfPublication">Kunngjort</dt><dd class="dateOfPublication">1992-06-26</dd><dt class="title">Tittel</dt><dd class="title">Forskrift om bruk av farvann utenom havnedistrikt og innskrenkning av havnestyrets myndighet i hovedled og viktig biled.</dd><dt class="refid">RefID</dt><dd class="refid">forskrift/1992-06-02-426</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av farvann utenom havnedistrikt og innskrenkning av havnestyrets myndighet i hovedled og viktig biled.<ul class="tocSubUl"><li>I. I medhold av § 16 annet ledd, jf. § 5 annet ledd:<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>II. I medhold av § 11 nr. 2.</li><li>III.</li></ul></li></ul></dd></dl></header><main class="documentBody" data-lovdata-URL="LTI/forskrift/1992-06-02-426" id="dokument"><h1>Forskrift om bruk av farvann utenom havnedistrikt og innskrenkning av havnestyrets myndighet i hovedled og viktig biled.</h1><article class="legalP" data-absoluteaddress="/ledd/1/" id="ledd-1">Fastsatt av Fiskeridepartementet 2. juni 1992 i medhold av lov av 8. juni 1984 nr. 51 om havner og farvann § 16 annet ledd, jfr. § 5 annet ledd, og § 11 nr. 2.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1992-06-02-426/KAPITTEL_1" data-partID="k1"><h2>I. I medhold av § 16 annet ledd, jf. § 5 annet ledd:</h2><article class="legalArticle" data-lovdata-URL="LTI/forskrift/1992-06-02-426/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften her gjelder utenom havnedistriktene.</article></article><article class="legalArticle" data-lovdata-URL="LTI/forskrift/1992-06-02-426/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Når bruk av farvann, herunder slep av oljeinstallasjoner, sprengninger, seismiske undersøkelser eller utprøving av utstyr, kan skape vesentlige hindringer eller ulempe for den alminnelige ferdsel, eller i urimelig grad vanskeliggjøre annen bruk, herunder fiske og akvakulturvirksomhet, skal Kystverkets distriktskontor underrettes snarest mulig og senest innen fjorten dager før bruken skal skje. Distriktskontoret kan nedlegge forbud mot bruken. Forbudet kan gjøres tidsbegrenset.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Distriktskontoret kan sette vilkår for bruken. Disse vilkår kan bl.a. omfatte at bruken ikke i urimelig grad må vanskeliggjøre fiske og akvakulturvirksomhet eller volde skade eller fare for skade på undersjøiske kabler, andre undersjøiske installasjoner, dyre- og plantelivet eller forurense sjøen og havbunnen.</article></article><article class="legalArticle" data-lovdata-URL="LTI/forskrift/1992-06-02-426/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Innretninger som plasseres på sjøbunnen og kan være til hinder for ferdsel, eller gjenstander som oppankres og ikke går inn under sjøveisreglene, skal vise et rundtlysende blinkende gult lys. Distriktskontoret kan i det enkelte tilfelle påby annet lys. Denne paragraf gjelder ikke innretninger som kan tjene forsvarsformål.</article></article><article class="legalArticle" data-lovdata-URL="LTI/forskrift/1992-06-02-426/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Andre trafikanter og brukere er pliktig til å følge de pålegg som blir gitt av distriktskontoret for å sikre gjennomføringen av bruken med minst mulig fare for og forstyrrelse av den alminnelige ferdsel eller annen bruk.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1992-06-02-426/KAPITTEL_2" data-partID="k2"><h2>II. I medhold av § 11 nr. 2.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Kystverkets distriktskontor kan i det enkelte tilfelle bestemme at kommunen ikke kan forby bevegelse av fartøyer o.l. gjennom havnedistriktet i hovedled eller viktig biled. Med hovedled eller viktig biled menes i denne forskrift led i havnedistriktet, der det går fartøyer som ikke anløper havnedistriktet.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1992-06-02-426/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Forskriften her trer i kraft straks. Fra samme tidspunkt oppheves midlertidig forskrift av 19. juli 1989 nr. 655 om bruk av farvann utenom havnedistrikt m.v.</article></section></main></body></html>