<!DOCTYPE html><html lang="no"><head><title>Lov om endring i lov av 1. mars 1946 nr. 3 om Den Norske Stats Husbank.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">LOV-1992-06-26-88</dd><dt class="dokid">DokumentID</dt><dd class="dokid">LTI/lov/1992-06-26-88</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 13</dd><dt class="dateInForce">I kraft fra</dt><dd class="dateInForce">1992-06-26</dd><dt class="changesToDocuments">Endrer</dt><dd class="changesToDocuments"><ul><li>lov/1946-03-01-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-07-10</dd><dt class="titleShort">Korttittel</dt><dd class="titleShort">Endringslov til Husbankloven</dd><dt class="title">Tittel</dt><dd class="title">Lov om endring i lov av 1. mars 1946 nr. 3 om Den Norske Stats Husbank.</dd><dt class="miscInformation">Annet om dokumentet</dt><dd class="miscInformation">Ot.prp.nr.86 (1991–1992), Innst.O.nr.92 (1991–1992), Besl.O.nr.111 (1991–1992). Odels- og lagtingsvedtak hhv. 15. og 19. juni 1992. Fremmet av Kommunaldepartementet.</dd><dt class="refid">RefID</dt><dd class="refid">lov/1992-06-26-88</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endring i lov av 1. mars 1946 nr. 3 om Den Norske Stats Husbank.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1992-06-26-88" id="dokument"><h1>Lov om endring i lov av 1. mars 1946 nr. 3 om Den Norske Stats Husbank.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1992-06-26-88/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 1. mars 1946 nr. 3 om Den Norske Stats Husbank gjøres det slike endringer:</article> <article class="defaultP" margin-top="true">§ 1 tredje ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Husbanken kan i særlige tilfeller også tillegges andre oppgaver enn det som er nevnt over. Departementet kan gi nærmere retningslinjer eller forskrifter for virksomheten.</article> <article class="defaultP" margin-top="true">§ 17 annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Banken kan for kortere eller lengre tid gi utsetting med betaling av renter og avdrag. Banken kan delta i forhandling om gjeldsordning eller tvangsakkord etter lov av 8. juni 1984 nr. 58 om gjeldsforhandling og konkurs, og etter lov om frivillig og tvungen gjeldsordning for privatpersoner (gjeldsordningsloven). Fordringer som banken har fått overført i forbindelse med avviklingen av Selskapet for innvandrer- og flyktningeboliger, kan ettergis helt eller delvis i den utstrekning fordringen må anses som uerholdelig. Banken kan også ettergi krav på renter og omkostninger i tilknytning til fordringer som nevnt. Departementet kan fastsette nærmere regler for slik ettergivelse.</article> <article class="defaultP" margin-top="true">§ 17, nytt 3. og 4. ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Banken kan i særlige tilfeller delta i gjeldsordninger for privatpersoner selv om disse ikke kommer inn under denne paragrafs annet ledd. Banken kan ikke delta i slike gjeldsordninger med mindre øvrige fordringshavere også deltar. Departementet kan fastsette nærmere retningslinjer for slike gjeldsordninger.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Banken kan godta frivillig avhendelse når bankens fordring overstiger eiendommens omsetningsverdi og en slik avhendelse er til økonomisk fordel for banken. Departementet kan fastsette nærmere regler.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1992-06-26-88/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft straks.</article></section></main></body></html>