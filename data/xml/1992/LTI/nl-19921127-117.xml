<!DOCTYPE html><html lang="no"><head><title>Lov om offentlig støtte.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:57</dd><dt class="legacyID">Datokode</dt><dd class="legacyID">LOV-1992-11-27-117</dd><dt class="dokid">DokumentID</dt><dd class="dokid">LTI/lov/1992-11-27-117</dd><dt class="ministry">Departement</dt><dd class="ministry"><ul><li>Næringsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 23</dd><dt class="dateInForce">I kraft fra</dt><dd class="dateInForce">Fra den tid EØS-avtalen trer i kraft for Norge</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-12-17</dd><dt class="titleShort">Korttittel</dt><dd class="titleShort">Lov om offentlig støtte</dd><dt class="title">Tittel</dt><dd class="title">Lov om offentlig støtte.</dd><dt class="miscInformation">Annet om dokumentet</dt><dd class="miscInformation">Ot.prp.nr.73 (1991–1992), Innst.O.nr.16 (1992–1993), Besl.O.nr.11 (1992–1993). Odels- og lagtingsvedtak hhv. 12. og 16. november 1992. Fremmet av Næringsdepartementet. Jf. EØS-avtalen art 61, 62, 63 og 64 og vedlegg XV.</dd><dt class="refid">RefID</dt><dd class="refid">lov/1992-11-27-117</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om offentlig støtte.<ul class="tocSubUl"><li>§ 1. Lovens virkeområde</li><li>§ 2. Melding av støttetiltak</li><li>§ 3. Tilbakebetaling av utbetalt støtte</li><li>§ 4. Departementets avgjørelse i tvilstilfelle</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/lov/1992-11-27-117" id="dokument"><h1>Lov om offentlig støtte.</h1><article class="legalArticle" data-lovdata-URL="LTI/lov/1992-11-27-117/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Loven omfatter alle offentlige støttetiltak som faller innenfor virkeområdet av EØS-avtalens artikkel 61.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Kongen kan gi nærmere regler om hvilke støttetiltak som skal anses omfattet av loven her.</article></article><article class="legalArticle" data-lovdata-URL="LTI/lov/1992-11-27-117/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Melding av støttetiltak</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Offentlige støttetiltak etter § 1 må meldes til departementet av den som skal yte støtten før støttetiltaket kan settes i verk. Departementet kan kreve fremlagt den informasjon som finnes påkrevet for å kontrollere at reglene gitt i medhold av denne lov overholdes.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kongen kan gi nærmere regler om fristen for melding og hvilke opplysninger som kan kreves fremlagt.</article></article><article class="legalArticle" data-lovdata-URL="LTI/lov/1992-11-27-117/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilbakebetaling av utbetalt støtte</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Dersom utbetalt støtte ikke er meldt til departementet i samsvar med reglene i § 2 eller EFTAs overvåkningsorgan finner at støtten er i strid med EØS-avtalens regelverk om offentlig støtte, kan støtten kreves tilbakebetalt. Kongen kan gi nærmere regler om vilkårene for og gjennomføringen av slik tilbakebetaling.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Beløpet som skal betales tilbake, skal inkludere renter fastsatt av departementet løpende fra den dag da støtten er mottatt til tilbakebetalingstidspunktet.</article></article><article class="legalArticle" data-lovdata-URL="LTI/lov/1992-11-27-117/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Departementets avgjørelse i tvilstilfelle</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Departementet avgjør i tvilstilfelle om et støttetiltak skal anses å falle innenfor denne lov og regelverket gitt i medhold av denne lov.</article></article><article class="legalArticle" data-lovdata-URL="LTI/lov/1992-11-27-117/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Loven trer i kraft fra den tid EØS-avtalen trer i kraft for Norge. Loven gjelder for offentlig støtte utbetalt etter lovens ikrafttredelse.</article></article></main></body></html>