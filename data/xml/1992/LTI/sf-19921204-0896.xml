<!DOCTYPE html><html lang="no"><head><title>Forskrift om bekreftelse av underskrift på eksigible gjeldsbrev.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:27</dd><dt class="legacyID">Datokode</dt><dd class="legacyID">FOR-1992-12-04-896</dd><dt class="dokid">DokumentID</dt><dd class="dokid">LTI/forskrift/1992-12-04-896</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 24</dd><dt class="dateInForce">I kraft fra</dt><dd class="dateInForce">1993-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-06-26-86/§7-2</li></ul></dd><dt class="dateOfPublication">Kunngjort</dt><dd class="dateOfPublication">1992-12-23</dd><dt class="title">Tittel</dt><dd class="title">Forskrift om bekreftelse av underskrift på eksigible gjeldsbrev.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 4. desember 1992 i medhold av tvangsfullbyrdelsesloven 26. juni 1992 nr. 86 § 7-2. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1992-12-04-896</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bekreftelse av underskrift på eksigible gjeldsbrev.<ul class="tocSubUl"><li>§ 1. Bekreftelse ved vitner</li><li>§ 2. Gjeldsbrev utstedt til finansinstitusjon m m</li><li>§ 3. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1992-12-04-896" id="dokument"><h1>Forskrift om bekreftelse av underskrift på eksigible gjeldsbrev.</h1><article class="legalArticle" data-lovdata-URL="LTI/forskrift/1992-12-04-896/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Bekreftelse ved vitner</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For at et gjeldsbrev skal være tvangsgrunnlag etter tvangsfullbyrdelsesloven 26 juni 1992 nr 86 § 7-2 bokstav a, må skyldnerens underskrift være bekreftet av to myndige vitner eller av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">dommer (herunder forliksrådsmedlemmer, dommerfullmektiger og jordskiftedommere),</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">lensmann eller lensmannsbetjent,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">namsmann eller namsmannsfullmektig godtatt av namsretten,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1">advokat eller autorisert advokatfullmektig,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/5/" id="paragraf-1-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/5/ledd/1/" id="paragraf-1-ledd-1-punkt-5-ledd-1">statsautorisert eller registrert revisor,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/6/" id="paragraf-1-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/6/ledd/1/" id="paragraf-1-ledd-1-punkt-6-ledd-1">autorisert eiendomsmekler,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/7/" id="paragraf-1-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/7/ledd/1/" id="paragraf-1-ledd-1-punkt-7-ledd-1">inkassobevillingshaver som er i tjeneste hos en inkassator</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/8/" id="paragraf-1-ledd-1-punkt-8"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/8/ledd/1/" id="paragraf-1-ledd-1-punkt-8-ledd-1">norsk eller utenlandsk notarius publicus.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">For at gjeldsbrevet også skal være tvangsgrunnlag overfor den som ved påskrift på gjeldsbrevet har påtatt seg selvskyldneransvar ved en overdragelse eller har stilt seg som selvskyldnerkausjonist, må vedkommendes underskrift være bekreftet som nevnt i første ledd.</article></article><article class="legalArticle" data-lovdata-URL="LTI/forskrift/1992-12-04-896/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gjeldsbrev utstedt til finansinstitusjon m m</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Gjeldsbrev som er utstedt til foretak med rett til å drive finansieringsvirksomhet etter lov om finansieringsvirksomhet og finansinstitusjoner 10 juni 1988 nr 40 § 1-4, er tvangsgrunnlag selv om skyldnerens underskrift ikke er bekreftet i samsvar med § 1. Det samme gjelder for den som ved påskrift på gjeldsbrevet har påtatt seg selvskyldneransvar ved en overdragelse eller har stilt seg som selvskyldnerkausjonist.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Første ledd gjelder også for gjeldsbrev som er utstedt til andre foretak eller institusjoner hvis plan er fastsatt ved lov eller stortingsbeslutning eller er godkjent av Kongen.</article></article><article class="legalArticle" data-lovdata-URL="LTI/forskrift/1992-12-04-896/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Forskriften trer i kraft 1 januar 1993.</article></article></main></body></html>