<!DOCTYPE html><html lang="no"><head><title>Forskrift om arbeidsledighetstrygd ved tilpasning av EØS-avtalen vedlegg VI kap 1 (rådsforordning EØF nr. 1408/71 kap 6) og kap 4 i lov av 17. juni 1966 nr. 12 om folketrygd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1992-12-04-884</dd><dt class="dokid">DokumentID</dt><dd class="dokid">LTI/forskrift/1992-12-04-884</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 24</dd><dt class="dateInForce">I kraft fra</dt><dd class="dateInForce">Fra den tid EØS-avtalen trer i kraft for Norge</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§18-12</li><li>lov/1966-06-17-12/§18-13</li></ul></dd><dt class="dateOfPublication">Kunngjort</dt><dd class="dateOfPublication">1992-12-23</dd><dt class="title">Tittel</dt><dd class="title">Forskrift om arbeidsledighetstrygd ved tilpasning av EØS-avtalen vedlegg VI kap 1 (rådsforordning EØF nr. 1408/71 kap 6) og kap 4 i lov av 17. juni 1966 nr. 12 om folketrygd.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 4. desember 1992 med hjemmel i lov av 17. juni 1966 nr. 12 om folketrygd § 18-12, jfr. § 18-13. Fremmet av Arbeids- og administrasjonsdepartementet.</dd><dt class="refid">RefID</dt><dd class="refid">forskrift/1992-12-04-884</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om arbeidsledighetstrygd ved tilpasning av EØS-avtalen vedlegg VI kap 1 (rådsforordning EØF nr. 1408/71 kap 6) og kap 4 i lov av 17. juni 1966 nr. 12 om folketrygd.<ul class="tocSubUl"><li>I.<ul class="tocSubUl"><li>Kapittel 1. Trygdet i Norge som søker arbeid i andre EØS-land – forordningen artikkel 69<ul class="tocSubUl"><li>§ 1-1. Vilkår for å få norske dagpenger i andre EØS-land</li><li>§ 1-2. Tilbakekomst til Norge og tilmelding til arbeidsformidlingen</li></ul></li><li>Kapittel 2. Overføring av rettigheter – forordningen artikkel 67<ul class="tocSubUl"><li>§ 2-1. Vilkår for overføring av rettigheter</li><li>§ 2-2. Unntak fra arbeidskravet</li></ul></li><li>Kapittel 3. Krav om minste arbeidsinntekt – folketrygdloven § 4-3 nr 2 sjette ledd<ul class="tocSubUl"><li>§ 3-1. Likestilling av arbeidsperioder med kravet om minste arbeidsinntekt</li></ul></li><li>Kapittel 4. Beregning av dagpenger – forordningen artikkel 68<ul class="tocSubUl"><li>§ 4-1. Likestilling av arbeidsperioder med arbeidsinntekt</li><li>§ 4-2. Fastsettelse av dagpengegrunnlaget</li><li>§ 4-3. Dagpengenes størrelse</li><li>§ 4-4. Forsørgertillegg</li></ul></li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/forskrift/1992-12-04-884" id="dokument"><h1>Forskrift om arbeidsledighetstrygd ved tilpasning av EØS-avtalen vedlegg VI kap 1 (rådsforordning EØF nr. 1408/71 kap 6) og kap 4 i lov av 17. juni 1966 nr. 12 om folketrygd.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1992-12-04-884/KAPITTEL_1" data-partID="k1"><h2 data-text-align="center">I.</h2><section class="section" data-name="kap1" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1992-12-04-884/KAPITTEL_1-1" data-partID="k1-1"><h3>Kapittel 1. Trygdet i Norge som søker arbeid i andre EØS-land – forordningen artikkel 69</h3><article class="legalArticle" data-lovdata-URL="LTI/forskrift/1992-12-04-884/§1-1" data-name="§1-1" data-partID="§1-1" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1-1</span>. <span class="legalArticleTitle">Vilkår for å få norske dagpenger i andre EØS-land</span></h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Helt arbeidsløse personer som søker arbeid i andre EØS-land kan beholde norske dagpenger i inntil 3 måneder såfremt de har stått tilmeldt arbeidsformidlingen som reell arbeidssøker i minst 4 sammenhengende uker umiddelbart før avreisen, med rett til dagpenger etter folketrygdloven kap 4.</article><article class="legalP" data-absoluteaddress="/kapittel/1/kapittel/1/paragraf/1/ledd/2/" id="kapittel-1-kapittel-1-paragraf-1-ledd-2">For å få rett til dagpenger i hele 3 måneders-perioden, må tilmelding til arbeisformidlingen i det annet EØS-land skje innen 7 dager etter avreise fra Norge. Arbeidsdirektoratet kan i unntakstilfeller forlenge 7 dagers-fristen.</article><article class="legalP" data-absoluteaddress="/kapittel/1/kapittel/1/paragraf/1/ledd/3/" id="kapittel-1-kapittel-1-paragraf-1-ledd-3">Annen gang og senere 3 måneders-periode med dagpenger i andre EØS-land er betinget av arbeid av minst 26 ukers varighet.</article></article><article class="legalArticle" data-lovdata-URL="LTI/forskrift/1992-12-04-884/§1-2" data-name="§1-2" data-partID="§1-2" data-absoluteaddress="/kapittel/1/kapittel/1/paragraf/2/" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 1-2</span>. <span class="legalArticleTitle">Tilbakekomst til Norge og tilmelding til arbeidsformidlingen</span></h4><article class="legalP" data-absoluteaddress="/kapittel/1/kapittel/1/paragraf/2/ledd/1/" id="kapittel-1-kapittel-1-paragraf-2-ledd-1">Den som vender tilbake til Norge innen 3 måneders-perioden utløper, kan etter forordningen artikkel 69 nr. 2 fortsette dagpengeutbetalingen fra Norge, såfremt de øvrige vilkår for rett til dagpenger er oppfylt.</article><article class="legalP" data-absoluteaddress="/kapittel/1/kapittel/1/paragraf/2/ledd/2/" id="kapittel-1-kapittel-1-paragraf-2-ledd-2">Det er et vilkår at tilmelding til arbeidsformidlingen skjer innen en uke etter tilbakekomst, men senest innen utløpet av 3 måneders-perioden.</article><article class="legalP" data-absoluteaddress="/kapittel/1/kapittel/1/paragraf/2/ledd/3/" id="kapittel-1-kapittel-1-paragraf-2-ledd-3">Skjer tilbakekomst til Norge og/eller tilmelding til arbeidsformidlingen senere enn det som fremgår av foregående ledd, må ny søknad om dagpenger settes frem og ny ventetid etter folketrygdloven § 4-2 nr. 2 første ledd opptjenes.</article></article></section><section class="section" data-name="kap2" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1992-12-04-884/KAPITTEL_1-2" data-partID="k1-2"><h3>Kapittel 2. Overføring av rettigheter – forordningen artikkel 67</h3><article class="legalArticle" data-lovdata-URL="LTI/forskrift/1992-12-04-884/§2-1" data-name="§2-1" data-partID="§2-1" data-absoluteaddress="/kapittel/1/kapittel/2/paragraf/1/" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 2-1</span>. <span class="legalArticleTitle">Vilkår for overføring av rettigheter</span></h4><article class="legalP" data-absoluteaddress="/kapittel/1/kapittel/2/paragraf/1/ledd/1/" id="kapittel-1-kapittel-2-paragraf-1-ledd-1">Den som krever overføring av rettigheter etter forordningen artikkel 67 må før arbeidsledigheten inntrådte, ha utført fulltids arbeid i Norge av minst 8 ukers varighet innenfor 12 uker.</article><article class="legalP" data-absoluteaddress="/kapittel/1/kapittel/2/paragraf/1/ledd/2/" id="kapittel-1-kapittel-2-paragraf-1-ledd-2">Arbeide må være påbegynt innen 12 uker etter ankomst til Norge.</article></article><article class="legalArticle" data-lovdata-URL="LTI/forskrift/1992-12-04-884/§2-2" data-name="§2-2" data-partID="§2-2" data-absoluteaddress="/kapittel/1/kapittel/2/paragraf/2/" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 2-2</span>. <span class="legalArticleTitle">Unntak fra arbeidskravet</span></h4><article class="legalP" data-absoluteaddress="/kapittel/1/kapittel/2/paragraf/2/ledd/1/" id="kapittel-1-kapittel-2-paragraf-2-ledd-1">Unntatt fra arbeidskravet i § 2-1 er personer som er omfattet av Forordningen kap 6 som enten har utført arbeid av et slikt omfang at han eller hun har vært omfattet av lovgivning om dagpenger ved arbeidsløshet eller har mottatt dagpenger ved arbeidsløshet i Norge innenfor en periode på 5 år regnet fra datoen vedkommende melder seg som arbeidssøkende hos arbeidsformidlingen, jf Nordisk konvensjon om trygd artikkel 17 nr. 2 jfr nr. 3.</article><article class="legalP" data-absoluteaddress="/kapittel/1/kapittel/2/paragraf/2/ledd/2/" id="kapittel-1-kapittel-2-paragraf-2-ledd-2">Tilmelding til arbeidsformidling må skje innen 8 uker regnet fra flytting til Norge.</article></article></section><section class="section" data-name="kap3" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTI/forskrift/1992-12-04-884/KAPITTEL_1-3" data-partID="k1-3"><h3>Kapittel 3. Krav om minste arbeidsinntekt – folketrygdloven § 4-3 nr 2 sjette ledd</h3><article class="legalArticle" data-lovdata-URL="LTI/forskrift/1992-12-04-884/§3-1" data-name="§3-1" data-partID="§3-1" data-absoluteaddress="/kapittel/1/kapittel/3/paragraf/1/" id="kapittel-1-kapittel-3-paragraf-1"><h4 class="legalArticleHeader"><span class="legalArticleValue">§ 3-1</span>. <span class="legalArticleTitle">Likestilling av arbeidsperioder med kravet om minste arbeidsinntekt</span></h4><article class="legalP" data-absoluteaddress="/kapittel/1/kapittel/3/paragraf/1/ledd/1/" id="kapittel-1-kapittel-3-paragraf-1-ledd-1">Arbeidsperioder utført som arbeidstaker i Norge og/eller andre EØS-land likestilles med kravet om minste arbeidsinntekt (kvalifikasjonskravet) i folketrygdloven § 4-3 nr. 2 sjette ledd.</article><article class="legalP" data-absoluteaddress="/kapittel/1/kapittel/3/paragraf/1/ledd/2/" id="kapittel-1-kapittel-3-paragraf-1-ledd-2">Kvalifikasjonskravet anses oppfylt når det kan dokumenteres at søkeren har hatt fulltidsarbeid i minst 8 uker siste avsluttede kalenderår eller i gjennomsnitt av de tre siste avsluttede kalenderår før søknad om dagpenger settes frem.</article></article></section><section class="section" data-name="kap4" data-section-type="default" data-absoluteaddress="/kapittel/1/kapittel/4/" id="kapittel-1-kapittel-4" data-lovdata-URL="LTI/forskrift/1992-12-04-884/KAPITTEL_1-4" data-partID="k1-4"><h3>Kapittel 4. Beregning av dagpenger – forordningen artikkel 68</h3><article class="legalArticle" data-lovdata-URL="LTI/forskrift/1992-12-04-884/§4-1" data-name="§4-1" data-partID="§4-1" data-absoluteaddress="/kapittel/1/kapittel/4/paragraf/1/" id="kapittel-1-kapittel-4-paragraf-1"><h4 class="legalArticleHeader"><span class="legalArticleValue">§ 4-1</span>. <span class="legalArticleTitle">Likestilling av arbeidsperioder med arbeidsinntekt</span></h4><article class="legalP" data-absoluteaddress="/kapittel/1/kapittel/4/paragraf/1/ledd/1/" id="kapittel-1-kapittel-4-paragraf-1-ledd-1">Arbeidsperioder utført i andre EØS-land som gir rett til dagpenger etter folketrygdloven kap 4, kan likestilles med arbeidsinntekt etter folketrygdlovens § 4-3 nr. 2 første ledd.</article><article class="legalP" data-absoluteaddress="/kapittel/1/kapittel/4/paragraf/1/ledd/2/" id="kapittel-1-kapittel-4-paragraf-1-ledd-2">Det samme gjelder andre perioder med ytelser som etter folketrygdloven § 4-3 nr. 2 annet ledd gir rett til dagpenger.</article></article><article class="legalArticle" data-lovdata-URL="LTI/forskrift/1992-12-04-884/§4-2" data-name="§4-2" data-partID="§4-2" data-absoluteaddress="/kapittel/1/kapittel/4/paragraf/2/" id="kapittel-1-kapittel-4-paragraf-2"><h4 class="legalArticleHeader"><span class="legalArticleValue">§ 4-2</span>. <span class="legalArticleTitle">Fastsettelse av dagpengegrunnlaget</span></h4><article class="legalP" data-absoluteaddress="/kapittel/1/kapittel/4/paragraf/2/ledd/1/" id="kapittel-1-kapittel-4-paragraf-2-ledd-1">Arbeidsperioder og andre likestilte perioder utført i andre EØS-land i siste avsluttede kalenderår eller i gjennomsnitt av de tre siste avsluttede kalenderår før søknad om dagpenger settes frem, kan legges til grunn ved fastsettelse av dagpengegrunnlaget etter folketrygdloven § 4-3 nr. 2.</article><article class="legalP" data-absoluteaddress="/kapittel/1/kapittel/4/paragraf/2/ledd/2/" id="kapittel-1-kapittel-4-paragraf-2-ledd-2">Ved fastsettelse av dagpengegrunnlaget på grunnlag av arbeidsperioder fra andre EØS-land, omgjøres arbeidsperioder til arbeidsinntekt ved å multiplisere antall arbeidsuker utført i andre EØS-land med den inntekt som skal danne grunnlag for beregningen etter forordningen artikkel 68.</article><article class="legalP" data-absoluteaddress="/kapittel/1/kapittel/4/paragraf/2/ledd/3/" id="kapittel-1-kapittel-4-paragraf-2-ledd-3">Arbeidsdirektoratet gir nærmere regler om fastsettelse av dagpengegrunnlaget.</article></article><article class="legalArticle" data-lovdata-URL="LTI/forskrift/1992-12-04-884/§4-3" data-name="§4-3" data-partID="§4-3" data-absoluteaddress="/kapittel/1/kapittel/4/paragraf/3/" id="kapittel-1-kapittel-4-paragraf-3"><h4 class="legalArticleHeader"><span class="legalArticleValue">§ 4-3</span>. <span class="legalArticleTitle">Dagpengenes størrelse</span></h4><article class="legalP" data-absoluteaddress="/kapittel/1/kapittel/4/paragraf/3/ledd/1/" id="kapittel-1-kapittel-4-paragraf-3-ledd-1">Dagpenger utgjør pr. dag 2 promille av det dagpengegrunnlag som følger av forskriften § 4-2.</article></article><article class="legalArticle" data-lovdata-URL="LTI/forskrift/1992-12-04-884/§4-4" data-name="§4-4" data-partID="§4-4" data-absoluteaddress="/kapittel/1/kapittel/4/paragraf/4/" id="kapittel-1-kapittel-4-paragraf-4"><h4 class="legalArticleHeader"><span class="legalArticleValue">§ 4-4</span>. <span class="legalArticleTitle">Forsørgertillegg</span></h4><article class="legalP" data-absoluteaddress="/kapittel/1/kapittel/4/paragraf/4/ledd/1/" id="kapittel-1-kapittel-4-paragraf-4-ledd-1">Forsørgertillegg etter folketrygdloven § 4-3 nr. 5 jf Forordningen artikkel 68 nr. 2 ytes også til forsørget barn som er bosatt i et annet EØS-land når den andre av foreldrene ikke mottar forsørgertillegg til dagpenger for samme barn.</article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1992-12-04-884/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft samme dag som EØS-avtalen trer i kraft for Norge.</article></section></main></body></html>