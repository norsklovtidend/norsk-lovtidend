<!DOCTYPE html><html lang="no"><head><title>Forskrift om navigasjonshjelpemidler og bro-, styrehus- og radioarrangementer for skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1992-09-15-701</dd><dt class="dokid">DokumentID</dt><dd class="dokid">LTI/forskrift/1992-09-15-701</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 20</dd><dt class="dateInForce">I kraft fra</dt><dd class="dateInForce">1992-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7</li><li>lov/1903-06-09-7/§1</li><li>lov/1903-06-09-7/§41</li><li>lov/1903-06-09-7/§41</li><li>forskrift/1962-10-12-5</li><li>lov/1903-06-09-7</li></ul></dd><dt class="dateOfPublication">Kunngjort</dt><dd class="dateOfPublication">1992-10-29</dd><dt class="title">Tittel</dt><dd class="title">Forskrift om navigasjonshjelpemidler og bro-, styrehus- og radioarrangementer for skip.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 15. september 1992 med hjemmel i lov av 9. juni 1903 nr. 7 om Statskontrol med Skibes Sjødygtighed m.v. §§ 1, 41, 41a, 50, 54a og 100, jfr. kgl.res. av 12. oktober 1962, 5. april 1963 og 1. desember 1978 om bemyndigelse til Sjøfartsdirektoratet til å utferdige forskrifter i medhold av sjødyktighetsloven.</dd><dt class="refid">RefID</dt><dd class="refid">forskrift/1992-09-15-701</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om navigasjonshjelpemidler og bro-, styrehus- og radioarrangementer for skip.</li></ul></dd></dl></header><main class="documentBody" data-lovdata-URL="LTI/forskrift/1992-09-15-701" id="dokument"><h1>Forskrift om navigasjonshjelpemidler og bro-, styrehus- og radioarrangementer for skip.</h1><article class="legalP" data-absoluteaddress="/ledd/1/" id="ledd-1">Forskriften gjelder for alle nye passasjerskip uansett størrelse, lasteskip med største lengde 15 m og derover, nye lasteskip under 15 m, slik det framgår av de enkelte paragrafer og nye lektere på 50 tonn og derover som skal ha fartssertifikat med mindre annet fremgår av de enkelte paragrafer.</article><article class="legalP" data-absoluteaddress="/ledd/2/" id="ledd-2">Bestemmelsene gjelder for skip både i internasjonal og nasjonal fart, når ikke annet er spesifisert.</article><article class="legalP" data-absoluteaddress="/ledd/3/" id="ledd-3">Forskriften gjelder ikke fiske- og fangstfartøy, men gjelder for fritidsfartøy slik det går frem i de enkelte paragrafer.</article><article class="legalP" data-absoluteaddress="/ledd/4/" id="ledd-4">Eksisterende konvensjonsskip skal oppfylle:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/4/punkt/1/" id="ledd-4-punkt-1"><span class="data-originalId">-</span><article class="legalP" data-absoluteaddress="/ledd/4/punkt/1/ledd/1/" id="ledd-4-punkt-1-ledd-1">bestemmelsene i de konvensjoner som gjaldt på den tiden skipet eller lekteren ble bygget,</article></article></li><li data-li-identifier="-" data-name="-"><article class="listArticle" data-absoluteaddress="/ledd/4/punkt/2/" id="ledd-4-punkt-2"><span class="data-originalId">-</span><article class="legalP" data-absoluteaddress="/ledd/4/punkt/2/ledd/1/" id="ledd-4-punkt-2-ledd-1">eventuelle senere konvensjonsendringer som er gjort gjeldene for eksisterende skip eller lektere,</article></article></li><li data-li-identifier="-" data-name="-"><article class="listArticle" data-absoluteaddress="/ledd/4/punkt/3/" id="ledd-4-punkt-3"><span class="data-originalId">-</span><article class="legalP" data-absoluteaddress="/ledd/4/punkt/3/ledd/1/" id="ledd-4-punkt-3-ledd-1">aktuelle nasjonale bestemmelser for konvensjonsskip i henhold til nærværende forskrift.</article></article></li></ul></article><article class="legalP" data-absoluteaddress="/ledd/5/" id="ledd-5">Eksisterende ikke-konvensjonsskip og lektere skal generelt oppfylle bestemmelsene i de forskrifter som gjaldt på den tid skipet eller lekteren ble bygget, med eventuelle endringer som er gitt anvendelse for eksisterende skip eller lektere. Når utstyr skiftes ut eller arrangementer forandres skal bestemmelsene i denne forskrift følges.</article><article class="legalP" data-absoluteaddress="/ledd/6/" id="ledd-6">Overtredelse av forskriften kan straffes med bøter i henhold til Almindelig borgerlig Straffelov av 22. mai 1902 nr. 10 § 339 nr. 2, jfr. §§ 48a og 48b.</article><article class="legalP" data-absoluteaddress="/ledd/7/" id="ledd-7">Forskriften trer i kraft 1. november 1992.</article><article class="legalP" data-absoluteaddress="/ledd/8/" id="ledd-8">Fra samme tid oppheves:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/8/punkt/1/" id="ledd-8-punkt-1"><span class="data-originalId">-</span><article class="legalP" data-absoluteaddress="/ledd/8/punkt/1/ledd/1/" id="ledd-8-punkt-1-ledd-1">Forskrift av 24. august 1984 nr. 1578 om navigasjonshjelpemidler og bro- og styrehusarrangementer for skip, og</article></article></li><li data-li-identifier="-" data-name="-"><article class="listArticle" data-absoluteaddress="/ledd/8/punkt/2/" id="ledd-8-punkt-2"><span class="data-originalId">-</span><article class="legalP" data-absoluteaddress="/ledd/8/punkt/2/ledd/1/" id="ledd-8-punkt-2-ledd-1">forskrift av 30. juni 1987 nr. 563 om navigasjonshjelpemidler og bro-, styrehus- og radioarrangementer for skip, for så vidt angår<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/8/punkt/2/ledd/1/punkt/1/" id="ledd-8-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/ledd/8/punkt/2/ledd/1/punkt/1/ledd/1/" id="ledd-8-punkt-2-ledd-1-punkt-1-ledd-1">alle skip eller lektere hvis kjøl strekkes eller som er på tilsvarende byggetrinn på eller etter 1. november 1992, og</article></article></li><li data-li-identifier="-" data-name="-"><article class="listArticle" data-absoluteaddress="/ledd/8/punkt/2/ledd/1/punkt/2/" id="ledd-8-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/ledd/8/punkt/2/ledd/1/punkt/2/ledd/1/" id="ledd-8-punkt-2-ledd-1-punkt-2-ledd-1">konvensjonsskip og -lektere, hvis kjøl strekkes eller som er på tilsvarende byggetrinn, før 1. november 1992.</article></article></li></ul></article></article></li></ul></article><article class="legalP" data-absoluteaddress="/ledd/9/" id="ledd-9">For ikke-konvensjonsskip og lekter hvis kjøl er strukket, eller som er på tilsvarende byggetrinn, før 1. november 1992 gjelder fortsatt de(n) forskrift(ene) som gjaldt på den tid skipet eller lekteren ble bygget, med eventuelle endringer som er gjort gjeldene for eksisterende skip eller lektere.</article><article class="legalP" data-absoluteaddress="/ledd/10/" id="ledd-10">Forskriften vil bli innarbeidet i Skipskontrollens regler og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet, Ekspedisjonen, Postboks 8123 Dep., 0032 Oslo.</article></main></body></html>