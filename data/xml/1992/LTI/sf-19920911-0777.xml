<!DOCTYPE html><html lang="no"><head><title>Forskrift om endring i forskrift om skytevåpen, våpendeler og ammunisjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:14</dd><dt class="legacyID">Datokode</dt><dd class="legacyID">FOR-1992-09-11-777</dd><dt class="dokid">DokumentID</dt><dd class="dokid">LTI/forskrift/1992-09-11-777</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="subunit">Etat</dt><dd class="subunit"><ul><li>Politiavd.</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 22</dd><dt class="dateInForce">I kraft fra</dt><dd class="dateInForce">1992-12-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1963-01-25-9722</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-06-09-1/§31</li></ul></dd><dt class="dateOfPublication">Kunngjort</dt><dd class="dateOfPublication">1992-11-27</dd><dt class="title">Tittel</dt><dd class="title">Forskrift om endring i forskrift om skytevåpen, våpendeler og ammunisjon.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 11. september 1992 med hjemmel i våpenloven av 9. juni 1961 nr. 1 § 31.</dd><dt class="refid">RefID</dt><dd class="refid">forskrift/1992-09-11-777</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om skytevåpen, våpendeler og ammunisjon.</li></ul></dd></dl></header><main class="documentBody" data-lovdata-URL="LTI/forskrift/1992-09-11-777" id="dokument"><h1>Forskrift om endring i forskrift om skytevåpen, våpendeler og ammunisjon.</h1><article class="legalP" data-absoluteaddress="/ledd/1/" id="ledd-1">I forskrift av 25. januar 1963 om skytevåpen, våpendeler og ammunisjon gjøres følgende endringer:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Forskriftene del I litra A.</article></article></li><li><article class="listArticle" data-absoluteaddress="/ledd/1/punkt/2/" id="ledd-1-punkt-2"><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Nr. 1 første ledd skal lyde:</article><article class="legalP" data-absoluteaddress="/ledd/1/punkt/2/ledd/2/" id="ledd-1-punkt-2-ledd-2">Det er forbudt å kjøpe eller på annen måte erverve, eie eller inneha elektrosjokkvåpen, springkniver, batangakniver, stiletter, slåsshansker og batonger.</article></article></li><li><article class="listArticle" data-absoluteaddress="/ledd/1/punkt/3/" id="ledd-1-punkt-3"><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Nr. 1 nytt tredje ledd skal lyde:</article><article class="legalP" data-absoluteaddress="/ledd/1/punkt/3/ledd/2/" id="ledd-1-punkt-3-ledd-2">Det er forbudt å kjøpe eller på annen måte erverve, eie eller inneha armbrøst uten tillatelse fra politimesteren. Det kan gis tillatelse til å erverve og inneha armbrøst når erverver fyller kravene til edruelighet, pålitelighet, alder og behov – eller annen rimelig grunn – for å ha slike våpen. Denne bestemmelse får ikke anvendelse når armbrøst er ervervet før 1. januar 1993.</article></article></li><li><article class="listArticle" data-absoluteaddress="/ledd/1/punkt/4/" id="ledd-1-punkt-4"><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Nåværende tredje ledd blir nytt fjerde ledd.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">2.</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">Forskriftene del I litra B.</article></article></li><li><article class="listArticle" data-absoluteaddress="/ledd/1/punkt/6/" id="ledd-1-punkt-6"><article class="legalP" data-absoluteaddress="/ledd/1/punkt/6/ledd/1/" id="ledd-1-punkt-6-ledd-1">Nr. 2 nytt siste ledd skal lyde:</article><article class="legalP" data-absoluteaddress="/ledd/1/punkt/6/ledd/2/" id="ledd-1-punkt-6-ledd-2">Hos autorisert våpenhandler kan innehaver av våpenkort uten politimesterens tillatelse erverve geværpipe, revolverpipe og pistolpipe kamret for samme kaliber som den som skal skiftes ut, mot å fremvise våpenkort og legitimasjon. Forhandleren plikter i tillegg til de opplysninger som er nevnt i forskriftene del III litra E nr. 21 å protokollføre våpenkortets nummer og utstedende myndighet. Bestemmelsen i dette ledd gjelder ikke ved distansesalg.</article></article></li><li><article class="listArticle" data-absoluteaddress="/ledd/1/punkt/7/" id="ledd-1-punkt-7"><article class="legalP" data-absoluteaddress="/ledd/1/punkt/7/ledd/1/" id="ledd-1-punkt-7-ledd-1">Nr. 4 skal lyde:</article><article class="legalP" data-absoluteaddress="/ledd/1/punkt/7/ledd/2/" id="ledd-1-punkt-7-ledd-2">Det gis ikke tillatelse til å erverve og inneha hel eller halvautomatiske skytevåpen eller våpendeler av militær karakter. Departementet kan dispensere fra denne bestemmelsen.</article></article></li><li><article class="listArticle" data-absoluteaddress="/ledd/1/punkt/8/" id="ledd-1-punkt-8"><article class="legalP" data-absoluteaddress="/ledd/1/punkt/8/ledd/1/" id="ledd-1-punkt-8-ledd-1">Nr. 5 skal lyde:</article><article class="legalP" data-absoluteaddress="/ledd/1/punkt/8/ledd/2/" id="ledd-1-punkt-8-ledd-2">Tillatelse til å erverve og inneha skytevåpen (våpendeler) til jakt kan gis til søker som er innført i Jegerregisteret. For øvrig bør behovet vanligvis ikke godtgjøres nærmere.</article><article class="legalP" data-absoluteaddress="/ledd/1/punkt/8/ledd/3/" id="ledd-1-punkt-8-ledd-3">Det er en forutsetning at våpenet etter viltlovgivningen er tillatt benyttet til den form for jakt som er oppgitt i søknaden.</article><article class="legalP" data-absoluteaddress="/ledd/1/punkt/8/ledd/4/" id="ledd-1-punkt-8-ledd-4">Det kan dispenseres fra kravet i første ledd dersom særlige grunner foreligger.</article></article></li><li><article class="listArticle" data-absoluteaddress="/ledd/1/punkt/9/" id="ledd-1-punkt-9"><article class="legalP" data-absoluteaddress="/ledd/1/punkt/9/ledd/1/" id="ledd-1-punkt-9-ledd-1">Nr. 7 tredje ledd skal lyde:</article><article class="legalP" data-absoluteaddress="/ledd/1/punkt/9/ledd/2/" id="ledd-1-punkt-9-ledd-2">Det gis kun ervervstillatelse for våpen som etter viltlovgivningen lovlig kan brukes på den type dyr som ønskes avlivet.</article></article></li><li><article class="listArticle" data-absoluteaddress="/ledd/1/punkt/10/" id="ledd-1-punkt-10"><article class="legalP" data-absoluteaddress="/ledd/1/punkt/10/ledd/1/" id="ledd-1-punkt-10-ledd-1">Nr. 8 første ledd skal lyde:</article><article class="legalP" data-absoluteaddress="/ledd/1/punkt/10/ledd/2/" id="ledd-1-punkt-10-ledd-2">Tillatelse til å erverve gevær eller hagle til instruksjons-, øvelses- eller konkurranseskyting kan gis til søker som godtgjør medlemsskap i skytterlag eller idrettslag med skyttergruppe tilsluttet en skytterorganisasjon godkjent av Justis- og politidepartementet. Søkerens skytterlag må ha og utøve program for skyting med den aktuelle våpentype. Programmet må være utarbeidet av skytterorganisasjonen.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/11/" id="ledd-1-punkt-11"><span class="data-originalId">3.</span><article class="legalP" data-absoluteaddress="/ledd/1/punkt/11/ledd/1/" id="ledd-1-punkt-11-ledd-1">Forskriftene del II litra A.</article></article></li><li><article class="listArticle" data-absoluteaddress="/ledd/1/punkt/12/" id="ledd-1-punkt-12"><article class="legalP" data-absoluteaddress="/ledd/1/punkt/12/ledd/1/" id="ledd-1-punkt-12-ledd-1">Nr. 1 skal lyde:</article><article class="legalP" data-absoluteaddress="/ledd/1/punkt/12/ledd/2/" id="ledd-1-punkt-12-ledd-2">Innehaver av gyldig våpenkort kan ved å fremvise dette sammen med legitimasjon erverve ammunisjon direkte av forhandler til våpen oppført i våpenkortet. For å erverve ammunisjon til lovlig uregistrert hagle er det nok at innehaveren kan fremvise våpenkort på andre våpen, eller gyldig jegerregisterkort.</article></article></li><li><article class="listArticle" data-absoluteaddress="/ledd/1/punkt/13/" id="ledd-1-punkt-13"><article class="legalP" data-absoluteaddress="/ledd/1/punkt/13/ledd/1/" id="ledd-1-punkt-13-ledd-1">Nr. 2 første ledd skal lyde:</article><article class="legalP" data-absoluteaddress="/ledd/1/punkt/13/ledd/2/" id="ledd-1-punkt-13-ledd-2">Fysisk person som ikke oppfyller vilkårene i litra A nr. 1 og som har uregistrert hagle på lovlig måte må, skriftlig eller muntlig, søke om tillatelse til å erverve ammunisjon til slike skytevåpen. Juridisk person må sende skriftlig søknad som underskrives av den som er ansvarlig for oppbevaring og utlevering av slike skytevåpen som den juridiske person har tillatelse til å ha.</article></article></li><li><article class="listArticle" data-absoluteaddress="/ledd/1/punkt/14/" id="ledd-1-punkt-14"><article class="legalP" data-absoluteaddress="/ledd/1/punkt/14/ledd/1/" id="ledd-1-punkt-14-ledd-1">Nr. 2 annet ledd nåværende pkt. b) oppheves. Pkt. c) blir nytt pkt. b).</article></article></li><li><article class="listArticle" data-absoluteaddress="/ledd/1/punkt/15/" id="ledd-1-punkt-15"><article class="legalP" data-absoluteaddress="/ledd/1/punkt/15/ledd/1/" id="ledd-1-punkt-15-ledd-1">Nr. 2 tredje ledd skal lyde:</article><article class="legalP" data-absoluteaddress="/ledd/1/punkt/15/ledd/2/" id="ledd-1-punkt-15-ledd-2">Ved muntlig søknad må søkeren gi de opplysninger som er nevnt ovenfor under punktene a-b. Ved slik søknad bør det kreves at søkeren viser fram legitimasjon.</article></article></li><li><article class="listArticle" data-absoluteaddress="/ledd/1/punkt/16/" id="ledd-1-punkt-16"><article class="legalP" data-absoluteaddress="/ledd/1/punkt/16/ledd/1/" id="ledd-1-punkt-16-ledd-1">Nr. 3 tredje ledd oppheves.</article></article></li><li><article class="listArticle" data-absoluteaddress="/ledd/1/punkt/17/" id="ledd-1-punkt-17"><article class="legalP" data-absoluteaddress="/ledd/1/punkt/17/ledd/1/" id="ledd-1-punkt-17-ledd-1">Nr. 5 annet ledd skal lyde:</article><article class="legalP" data-absoluteaddress="/ledd/1/punkt/17/ledd/2/" id="ledd-1-punkt-17-ledd-2">Søker kan vanligvis gis tillatelse til å erverve rimelige mengder ammunisjon uten at det er nødvendig å undersøke behov og personlige kvalifikasjoner. Slik undersøkelse må foretas hvor det er grunn til å ha mistanke om at søkeren ikke lenger fyller kravene til å ha skytevåpen.</article></article></li><li><article class="listArticle" data-absoluteaddress="/ledd/1/punkt/18/" id="ledd-1-punkt-18"><article class="legalP" data-absoluteaddress="/ledd/1/punkt/18/ledd/1/" id="ledd-1-punkt-18-ledd-1">Nr. 5 tredje ledd oppheves.</article></article></li><li><article class="listArticle" data-absoluteaddress="/ledd/1/punkt/19/" id="ledd-1-punkt-19"><article class="legalP" data-absoluteaddress="/ledd/1/punkt/19/ledd/1/" id="ledd-1-punkt-19-ledd-1">Nr. 7 tredje ledd nåværende pkt. b) oppheves. Pkt. c) blir nytt pkt. b).</article></article></li><li><article class="listArticle" data-absoluteaddress="/ledd/1/punkt/20/" id="ledd-1-punkt-20"><article class="legalP" data-absoluteaddress="/ledd/1/punkt/20/ledd/1/" id="ledd-1-punkt-20-ledd-1">Nr. 7 fjerde ledd skal lyde:</article><article class="legalP" data-absoluteaddress="/ledd/1/punkt/20/ledd/2/" id="ledd-1-punkt-20-ledd-2">Ervervstillatelsen gjøres gyldig for et tidsrom av 3 måneder. Den kan etter søknad forlenges for inntil 3 måneder.</article></article></li><li><article class="listArticle" data-absoluteaddress="/ledd/1/punkt/21/" id="ledd-1-punkt-21"><article class="legalP" data-absoluteaddress="/ledd/1/punkt/21/ledd/1/" id="ledd-1-punkt-21-ledd-1">Nr. 7 femte ledd oppheves.</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/22/" id="ledd-1-punkt-22"><span class="data-originalId">4.</span><article class="legalP" data-absoluteaddress="/ledd/1/punkt/22/ledd/1/" id="ledd-1-punkt-22-ledd-1">Forskriftene del II litra B.</article></article></li><li><article class="listArticle" data-absoluteaddress="/ledd/1/punkt/23/" id="ledd-1-punkt-23"><article class="legalP" data-absoluteaddress="/ledd/1/punkt/23/ledd/1/" id="ledd-1-punkt-23-ledd-1">Nr. 19 skal lyde:</article><article class="legalP" data-absoluteaddress="/ledd/1/punkt/23/ledd/2/" id="ledd-1-punkt-23-ledd-2">Skytterlag eller annen skytterorganisasjon som ikke er tilsluttet Det Frivillige Skyttervesen, kan gis generell tillatelse til erverv av ammunisjon til skytevåpen som er godkjent til bruk i laget eller organisasjonen. Tillatelse kan gjøres gyldig for et tidsrom av inntil 1 år og må begrenses til en bestemt forhandler som har bevilling til å drive handel med slik ammunisjon (forskriftene del III).</article><article class="legalP" data-absoluteaddress="/ledd/1/punkt/23/ledd/3/" id="ledd-1-punkt-23-ledd-3">Tillatelsen kan gjelde overfor flere bestemte forhandlere dersom laget eller organisasjonen godtgjør et slik behov.</article><article class="legalP" data-absoluteaddress="/ledd/1/punkt/23/ledd/4/" id="ledd-1-punkt-23-ledd-4">Medlem av skytterlag eller annen skytterorganisasjon som ikke er tilsluttet Det Frivillige Skyttervesen kan uten politiets tillatelse på skytebane få utlevert rimelige mengder ammunisjon mot fremvisning av medlemskort og våpenkort. Medlemmer som ikke disponerer eget våpen og personer som ikke er medlemmer kan få utlevert den ammunisjon vedkommende har behov for der samme dag eller på vedkommende skytterstevne.</article></article></li><li><article class="listArticle" data-absoluteaddress="/ledd/1/punkt/24/" id="ledd-1-punkt-24"><article class="legalP" data-absoluteaddress="/ledd/1/punkt/24/ledd/1/" id="ledd-1-punkt-24-ledd-1">Nr. 20 oppheves.</article></article></li><li data-li-identifier="5." data-name="5."><article class="listArticle" data-absoluteaddress="/ledd/1/punkt/25/" id="ledd-1-punkt-25"><span class="data-originalId">5.</span><article class="legalP" data-absoluteaddress="/ledd/1/punkt/25/ledd/1/" id="ledd-1-punkt-25-ledd-1">Forskriftene del III litra C.</article></article></li><li><article class="listArticle" data-absoluteaddress="/ledd/1/punkt/26/" id="ledd-1-punkt-26"><article class="legalP" data-absoluteaddress="/ledd/1/punkt/26/ledd/1/" id="ledd-1-punkt-26-ledd-1">I nr. 14 endres Statens Sprengstoffinspeksjon til Direktoratet for brann- og eksplosjonsvern.</article></article></li><li data-li-identifier="6." data-name="6."><article class="listArticle" data-absoluteaddress="/ledd/1/punkt/27/" id="ledd-1-punkt-27"><span class="data-originalId">6.</span><article class="legalP" data-absoluteaddress="/ledd/1/punkt/27/ledd/1/" id="ledd-1-punkt-27-ledd-1">Forskriftene del III litra E.</article></article></li><li><article class="listArticle" data-absoluteaddress="/ledd/1/punkt/28/" id="ledd-1-punkt-28"><article class="legalP" data-absoluteaddress="/ledd/1/punkt/28/ledd/1/" id="ledd-1-punkt-28-ledd-1">Nr. 21 første ledd første setning skal lyde:</article><article class="legalP" data-absoluteaddress="/ledd/1/punkt/28/ledd/2/" id="ledd-1-punkt-28-ledd-2">Den som har bevilling til å drive handel med skytevåpen (våpendeler), plikter å føre en fortløpende fortegnelse over alle kjøp, salg og utlån m.v. av kontrollpliktige våpen (deler).</article></article></li><li><article class="listArticle" data-absoluteaddress="/ledd/1/punkt/29/" id="ledd-1-punkt-29"><article class="legalP" data-absoluteaddress="/ledd/1/punkt/29/ledd/1/" id="ledd-1-punkt-29-ledd-1">Nr. 22 andre ledd skal lyde:</article><article class="legalP" data-absoluteaddress="/ledd/1/punkt/29/ledd/2/" id="ledd-1-punkt-29-ledd-2">Protokollen skal føres på fastsatt formular godkjent av politiet og inneholde en fortløpende fortegnelse over alt kjøp og salg m.v. av ammunisjon. Protokollen skal videre inneholde opplysning om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/1/punkt/29/ledd/2/punkt/1/" id="ledd-1-punkt-29-ledd-2-punkt-1"><span class="data-originalId">a)</span><article class="legalP" data-absoluteaddress="/ledd/1/punkt/29/ledd/2/punkt/1/ledd/1/" id="ledd-1-punkt-29-ledd-2-punkt-1-ledd-1">dato for mottaking/levering,</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/1/punkt/29/ledd/2/punkt/2/" id="ledd-1-punkt-29-ledd-2-punkt-2"><span class="data-originalId">b)</span><article class="legalP" data-absoluteaddress="/ledd/1/punkt/29/ledd/2/punkt/2/ledd/1/" id="ledd-1-punkt-29-ledd-2-punkt-2-ledd-1">navn på selger og kjøper,</article></article></li><li data-li-identifier="c)" data-name="c)"><article class="listArticle" data-absoluteaddress="/ledd/1/punkt/29/ledd/2/punkt/3/" id="ledd-1-punkt-29-ledd-2-punkt-3"><span class="data-originalId">c)</span><article class="legalP" data-absoluteaddress="/ledd/1/punkt/29/ledd/2/punkt/3/ledd/1/" id="ledd-1-punkt-29-ledd-2-punkt-3-ledd-1">gyldig ervervstillatelse gitt av politiet, kjøperens våpenkortnummer eller jegerregisterkort, og legitimasjon,</article></article></li><li data-li-identifier="d)" data-name="d)"><article class="listArticle" data-absoluteaddress="/ledd/1/punkt/29/ledd/2/punkt/4/" id="ledd-1-punkt-29-ledd-2-punkt-4"><span class="data-originalId">d)</span><article class="legalP" data-absoluteaddress="/ledd/1/punkt/29/ledd/2/punkt/4/ledd/1/" id="ledd-1-punkt-29-ledd-2-punkt-4-ledd-1">art og kvantum av ammunisjon som mottas/leveres.</article></article></li></ul></article></article></li><li><article class="listArticle" data-absoluteaddress="/ledd/1/punkt/30/" id="ledd-1-punkt-30"><article class="legalP" data-absoluteaddress="/ledd/1/punkt/30/ledd/1/" id="ledd-1-punkt-30-ledd-1">I nr. 23 endres Statens Sprengstoffinspeksjon til Direktoratet for brann- og eksplosjonsvern.</article></article></li><li><article class="listArticle" data-absoluteaddress="/ledd/1/punkt/31/" id="ledd-1-punkt-31"><article class="legalP" data-absoluteaddress="/ledd/1/punkt/31/ledd/1/" id="ledd-1-punkt-31-ledd-1">Nr. 24 første ledd skal lyde:</article><article class="legalP" data-absoluteaddress="/ledd/1/punkt/31/ledd/2/" id="ledd-1-punkt-31-ledd-2">Den som har bevilling til å drive handel med skytevåpen kan midlertidig fjerne slike våpen fra forretningen når dette er nødvendig fordi våpenet skal repareres eller prøveskytes og innskytes av annen våpenhandler. Våpen kan også lånes ut inntil 4 uker i forbindelse med kjøp. Låntaker må fremvise gyldig ervervstillatelse fra politiet for det aktuelle våpen og godkjent legitimasjon. Forhandler innfører låntakers navn, våpenkortets nummer og utstedende myndighet i en fortløpende fortegnelse over alle kjøp, salg og utlån som nevnt i del III litra E nr. 21. Forhandler må også påføre kjøpetillatelsen hvilket våpen som er lånt og når det skal leveres tilbake. Annen midlertidig fjerning av våpen fra forretningen skal skje under direkte oppsyn fra bevillingsinnehaver. Denne bestemmelse gjelder også for revolvere og pistoler. Den som får revolver eller pistol overlatt må være fylt 21 år.</article></article></li><li data-li-identifier="7." data-name="7."><article class="listArticle" data-absoluteaddress="/ledd/1/punkt/32/" id="ledd-1-punkt-32"><span class="data-originalId">7.</span><article class="legalP" data-absoluteaddress="/ledd/1/punkt/32/ledd/1/" id="ledd-1-punkt-32-ledd-1">Forskriftene del IV litra A.</article></article></li><li><article class="listArticle" data-absoluteaddress="/ledd/1/punkt/33/" id="ledd-1-punkt-33"><article class="legalP" data-absoluteaddress="/ledd/1/punkt/33/ledd/1/" id="ledd-1-punkt-33-ledd-1">Nr. 1 siste ledd skal lyde:</article><article class="legalP" data-absoluteaddress="/ledd/1/punkt/33/ledd/2/" id="ledd-1-punkt-33-ledd-2">Løse hagl kan tilvirkes uten bevilling. Det samme gjelder prosjektiler til eget bruk i skytevåpen vedkommende lovlig innehar.</article></article></li><li data-li-identifier="8." data-name="8."><article class="listArticle" data-absoluteaddress="/ledd/1/punkt/34/" id="ledd-1-punkt-34"><span class="data-originalId">8.</span><article class="legalP" data-absoluteaddress="/ledd/1/punkt/34/ledd/1/" id="ledd-1-punkt-34-ledd-1">Forskriftene del V litra A.</article></article></li><li><article class="listArticle" data-absoluteaddress="/ledd/1/punkt/35/" id="ledd-1-punkt-35"><article class="legalP" data-absoluteaddress="/ledd/1/punkt/35/ledd/1/" id="ledd-1-punkt-35-ledd-1">Nr. 1 nytt annet ledd skal lyde:</article><article class="legalP" data-absoluteaddress="/ledd/1/punkt/35/ledd/2/" id="ledd-1-punkt-35-ledd-2">I tillegg til å kontrollere at den som søker innførselstillatelse har gyldig handelsbevilling og at søknaden innehar de nødvendige formaliteter, skal politiet også vurdere om det er forsvarlig å gi samtykke ut fra politifaglige, sikkerhetsmessige og samfunnsmessige hensyn. I denne vurdering må type og antall våpen og våpnenes lovlighet tas i betraktning.</article></article></li><li><article class="listArticle" data-absoluteaddress="/ledd/1/punkt/36/" id="ledd-1-punkt-36"><article class="legalP" data-absoluteaddress="/ledd/1/punkt/36/ledd/1/" id="ledd-1-punkt-36-ledd-1">Nr. 1 nytt tredje ledd skal lyde:</article><article class="legalP" data-absoluteaddress="/ledd/1/punkt/36/ledd/2/" id="ledd-1-punkt-36-ledd-2">Før innførselstillatelse for våpen til re-eksport blir gitt skal politiet forvisse seg om at Utenriksdepartementet har gitt søkeren internasjonalt importsertifikat. Det bør på samme måte ikke utstedes internasjonalt importsertifikat før det er klarert med politiet om innførselstillatelse vil bli gitt. Det skal ikke gis innførselstillatelse før søker kan dokumentere at han vil få tillatelse til re-eksport av Utenriksdepartementet, jfr. våpenloven § 23.</article></article></li><li><article class="listArticle" data-absoluteaddress="/ledd/1/punkt/37/" id="ledd-1-punkt-37"><article class="legalP" data-absoluteaddress="/ledd/1/punkt/37/ledd/1/" id="ledd-1-punkt-37-ledd-1">Nr. 1 andre ledd blir nytt fjerde ledd og skal lyde:</article><article class="legalP" data-absoluteaddress="/ledd/1/punkt/37/ledd/2/" id="ledd-1-punkt-37-ledd-2">Det kreves tillatelse som nevnt i første ledd også for å innføre:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/1/punkt/37/ledd/2/punkt/1/" id="ledd-1-punkt-37-ledd-2-punkt-1"><span class="data-originalId">a)</span><article class="legalP" data-absoluteaddress="/ledd/1/punkt/37/ledd/2/punkt/1/ledd/1/" id="ledd-1-punkt-37-ledd-2-punkt-1-ledd-1">apparater for slakting og for rednings- og harpungeværer (lovens § 5, punkt b)</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/1/punkt/37/ledd/2/punkt/2/" id="ledd-1-punkt-37-ledd-2-punkt-2"><span class="data-originalId">b)</span><article class="legalP" data-absoluteaddress="/ledd/1/punkt/37/ledd/2/punkt/2/ledd/1/" id="ledd-1-punkt-37-ledd-2-punkt-2-ledd-1">låskasser og piper til våpen som er nevnt i a (jfr. lovens § 5, punkt c)</article></article></li><li data-li-identifier="c)" data-name="c)"><article class="listArticle" data-absoluteaddress="/ledd/1/punkt/37/ledd/2/punkt/3/" id="ledd-1-punkt-37-ledd-2-punkt-3"><span class="data-originalId">c)</span><article class="legalP" data-absoluteaddress="/ledd/1/punkt/37/ledd/2/punkt/3/ledd/1/" id="ledd-1-punkt-37-ledd-2-punkt-3-ledd-1">ammunisjon til våpen som nevnt under punkt a (jfr. lovens § 5, punkt d).</article></article></li></ul></article></article></li><li><article class="listArticle" data-absoluteaddress="/ledd/1/punkt/38/" id="ledd-1-punkt-38"><article class="legalP" data-absoluteaddress="/ledd/1/punkt/38/ledd/1/" id="ledd-1-punkt-38-ledd-1">Nr. 1 tredje og fjerde ledd blir nye femte og sjette ledd.</article></article></li><li><article class="listArticle" data-absoluteaddress="/ledd/1/punkt/39/" id="ledd-1-punkt-39"><article class="legalP" data-absoluteaddress="/ledd/1/punkt/39/ledd/1/" id="ledd-1-punkt-39-ledd-1">Nr. 9 annet ledd første setning skal lyde:</article><article class="legalP" data-absoluteaddress="/ledd/1/punkt/39/ledd/2/" id="ledd-1-punkt-39-ledd-2">Bedrift som selv produserer skytevåpen, våpendeler eller ammunisjon som ikke går inn under lov om eksplosive varer, kan etter søknad gis generell tillatelse til å innføre slike gjenstander for et i tillatelsen oppgitt beløp som ikke må være større enn kr. 250.000.</article></article></li><li data-li-identifier="9." data-name="9."><article class="listArticle" data-absoluteaddress="/ledd/1/punkt/40/" id="ledd-1-punkt-40"><span class="data-originalId">9.</span><article class="legalP" data-absoluteaddress="/ledd/1/punkt/40/ledd/1/" id="ledd-1-punkt-40-ledd-1">Forskriftene del V litra C.</article></article></li><li><article class="listArticle" data-absoluteaddress="/ledd/1/punkt/41/" id="ledd-1-punkt-41"><article class="legalP" data-absoluteaddress="/ledd/1/punkt/41/ledd/1/" id="ledd-1-punkt-41-ledd-1">Nr. 22 nytt sjette og syvende ledd skal lyde:</article><article class="legalP" data-absoluteaddress="/ledd/1/punkt/41/ledd/2/" id="ledd-1-punkt-41-ledd-2">Utenlandske borgere kan etter å ha innhentet samtykke fra sjefen for Politiets Overvåkingstjeneste medbringe skytevåpen og et rimelig kvantum ammunisjon for utførelse av personsikringsoppdrag, såfremt oppholdets varighet ikke overstiger tre måneder. Slikt samtykke trer istedet for våpenkort.</article><article class="legalP" data-absoluteaddress="/ledd/1/punkt/41/ledd/3/" id="ledd-1-punkt-41-ledd-3">Fast sikkerhetspersonell ved utenlandske ambassader i Norge kan også med samtykke fra sjefen for Politiets Overvåkningstjeneste få innført våpen til personsikringsoppdrag.</article></article></li><li data-li-identifier="10." data-name="10."><article class="listArticle" data-absoluteaddress="/ledd/1/punkt/42/" id="ledd-1-punkt-42"><span class="data-originalId">10.</span><article class="legalP" data-absoluteaddress="/ledd/1/punkt/42/ledd/1/" id="ledd-1-punkt-42-ledd-1">Forskriftene del VI litra B.</article></article></li><li><article class="listArticle" data-absoluteaddress="/ledd/1/punkt/43/" id="ledd-1-punkt-43"><article class="legalP" data-absoluteaddress="/ledd/1/punkt/43/ledd/1/" id="ledd-1-punkt-43-ledd-1">Nr. 2 åttende ledd skal lyde:</article><article class="legalP" data-absoluteaddress="/ledd/1/punkt/43/ledd/2/" id="ledd-1-punkt-43-ledd-2">Under transport skal skytevåpen være tomt for ammunisjon, og skytevåpen og ammunisjon skal være under tilsyn. Transporteres våpenet som reisegods eller postforsendelse, må en vital del fjernes, eller våpenet sikres på annen måte, slik at det ikke kan brukes. Medtas våpenet i motorvogn, skal det være pakket i futteral eller på annen måte anbragt slik at det ikke er lett tilgjengelig. Våpenet kan da oppbevares udelt, dersom det er under stadig tilsyn. Forlates motorvognen, skal en vital del tas ut og medbringes. Våpenets hoveddel og ammunisjon kan etterlates innlåst dersom det skjules på en forsvarlig måte. Denne bestemmelse gjelder ikke for Svalbard.</article></article></li><li><article class="listArticle" data-absoluteaddress="/ledd/1/punkt/44/" id="ledd-1-punkt-44"><article class="legalP" data-absoluteaddress="/ledd/1/punkt/44/ledd/1/" id="ledd-1-punkt-44-ledd-1">Nr. 2 nytt siste ledd skal lyde:</article><article class="legalP" data-absoluteaddress="/ledd/1/punkt/44/ledd/2/" id="ledd-1-punkt-44-ledd-2">I særlige tilfelle kan politimesteren dispensere fra bestemmelsene i foregående ledd hva angår skytterlags oppbevaring av skytevåpen, våpendeler og ammunisjon. Det kan dog ikke dispenseres fra bestemmelsen i første ledd.</article></article></li></ul></article></main></body></html>