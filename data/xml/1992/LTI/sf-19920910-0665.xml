<!DOCTYPE html><html lang="no"><head><title>Forskrift for prøveordning med import av kjøtthermetikk og hermetiske grønnsaker fra SADCC-land.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:41</dd><dt class="legacyID">Datokode</dt><dd class="legacyID">FOR-1992-09-10-665</dd><dt class="dokid">DokumentID</dt><dd class="dokid">LTI/forskrift/1992-09-10-665</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 18</dd><dt class="dateInForce">I kraft fra</dt><dd class="dateInForce">1992-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1934-06-22-5/§1</li><li>forskrift/1960-06-02-3</li><li>forskrift/1980-12-19-1</li></ul></dd><dt class="dateOfPublication">Kunngjort</dt><dd class="dateOfPublication">1992-10-01</dd><dt class="title">Tittel</dt><dd class="title">Forskrift for prøveordning med import av kjøtthermetikk og hermetiske grønnsaker fra SADCC-land.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 10. september 1992 med hjemmel i lov av 22. juni 1934 nr. 5 om midlertidig innførselsforbud m.v. § 1, jfr. kgl.res. av 2. juni 1960 og kgl.res. av 19. desember 1980.</dd><dt class="refid">RefID</dt><dd class="refid">forskrift/1992-09-10-665</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for prøveordning med import av kjøtthermetikk og hermetiske grønnsaker fra SADCC-land.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li></ul></li></ul></dd></dl></header><main class="documentBody" data-lovdata-URL="LTI/forskrift/1992-09-10-665" id="dokument"><h1>Forskrift for prøveordning med import av kjøtthermetikk og hermetiske grønnsaker fra SADCC-land.</h1><article class="legalArticle" data-lovdata-URL="LTI/forskrift/1992-09-10-665/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For å fremme handel og utvikling i de fattigste utviklingsland, etableres en prøveordning med importkvoter for landbruksvarer. Ordningen skal først og fremst forbeholdes SADCC-landene (Southern African Development Coordination Conference).</article></article><article class="legalArticle" data-lovdata-URL="LTI/forskrift/1992-09-10-665/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med virkning fra 1. oktober 1992<sup class="footnotereference" data-footnotereferencevalue="1">1</sup> og inntil videre gis det tillatelse til import av kjøtthermetikk og hermetiske grønnsaker fra SADCC-land. Dersom leveringene fra denne regionen ikke er tilstrekkelig for full kvoteutnytting, åpnes det for import fra andre utviklingsland, jfr. § 6. Varene som omfattes av ordningen er:<table><tbody><tr><td data-text-align="left" data-vertical-align="top">Hermetisk corned beef</td><td data-text-align="left" data-vertical-align="top">tolltariffnr. 1602.5000</td></tr><tr><td data-text-align="left" data-vertical-align="top">Hermetisk tunge</td><td data-text-align="left" data-vertical-align="top">tolltariffnr. 1602.5000</td></tr><tr><td data-text-align="left" data-vertical-align="top">Hermetisk skinke</td><td data-text-align="left" data-vertical-align="top">tolltariffnr. 1602.4100</td></tr><tr><td data-text-align="left" data-vertical-align="top">Hermetiske erter</td><td data-text-align="left" data-vertical-align="top">tolltariffnr. 2005.4000</td></tr><tr><td data-text-align="left" data-vertical-align="top">Hermetiske snittbønner</td><td data-text-align="left" data-vertical-align="top">tolltariffnr. 2005.5100</td></tr><tr><td data-text-align="left" data-vertical-align="top">Hermetiske brekkbønner</td><td data-text-align="left" data-vertical-align="top">tolltariffnr. 2005.5100</td></tr><tr><td data-text-align="left" data-vertical-align="top">Hermetiske grønnsakblandinger</td><td data-text-align="left" data-vertical-align="top">tolltariffnr. 2005.9000</td></tr></tbody></table></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Årlige kvotestørrelser blir kunngjort i forbindelse med utlysningen, jfr. § 7.</article><footer class="footnotes"><article class="footnote" data-name="1)" data-unique-footnote-counter="1"><span class="footnoteLabel">1)</span> Corned Beef fra 1. januar 1993.</article></footer></article><article class="legalArticle" data-lovdata-URL="LTI/forskrift/1992-09-10-665/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Importører av kjøtthermetikk og/eller hermetiske grønnsaker fra utviklingsland må søke Statkorn om importlisens. I søknaden oppgis vareslag, ønsket kvantum, eksportørens navn og eksportland. Det skal søkes særskilt for hver enkelt vare.</article></article><article class="legalArticle" data-lovdata-URL="LTI/forskrift/1992-09-10-665/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Statkorn skal fordele importkvotene ved auksjon. Dette innebærer at det i forbindelse med søknad om importlisens må gis bindende bud i norske kroner på den mengde det søkes om for hver enkelt vare. Søknader med høyest bud i kr/kg gis prioritet. Dersom høyeste bud er gitt av flere søkere, fordeles kvoten forholdsmessig dem imellom. I tilfellet der søknaden(e) med høyeste bud ikke gjelder hele kvoten, skal den resterende kvotedelen tildeles søker med nest høyest bud, etc., til hele kvoten er fordelt.</article></article><article class="legalArticle" data-lovdata-URL="LTI/forskrift/1992-09-10-665/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det innkreves ikke prisutjevningsbeløp ved import utover det auksjonsbeløpet som innkreves ved auksjon, jfr. § 4.</article></article><article class="legalArticle" data-lovdata-URL="LTI/forskrift/1992-09-10-665/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Søknader om import fra SADCC-land gis prioritet. Søknader om import fra SADCC-land går derfor foran søknader fra andre utviklingsland uavhengig av det bud som er gitt i henhold til § 4. Med utviklingsland forstås land i Afrika, Asia, Amerika og Oceana som omfattes av det norske GSP-systemet (Generalized System of Preferences for Import of Goods from Developing Countries).</article></article><article class="legalArticle" data-lovdata-URL="LTI/forskrift/1992-09-10-665/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Lisenser for hele årskvoten legges ut til fordeling ved årets begynnelse. Utstedte lisenser skal vanligvis ha gyldighet ut kalenderåret.</article></article><article class="legalArticle" data-lovdata-URL="LTI/forskrift/1992-09-10-665/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Importøren skal innen 1. september gi melding til Statkorn om innført varemengde. Firmaer som ikke regner med å få utnyttet sin lisens eller deler av lisensen, må da gi melding om dette. Lisenser som helt eller delvis ikke er eller vil bli benyttet kan etter 1. september legges ut til ny fordeling av Statkorn. Det innbetalte auksjonsbeløp for ubenyttet lisens tilbakebetales ikke.</article></article><article class="legalArticle" data-lovdata-URL="LTI/forskrift/1992-09-10-665/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Statkorn kan dispensere fra bestemmelsene i § 7 og forlenge lisensens gyldighetsperiode, dersom lisensinnehaveren kan påvise midlertidige leveringsvansker.</article></article><article class="legalArticle" data-lovdata-URL="LTI/forskrift/1992-09-10-665/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Importører som ikke utnytter lisensen og ikke gir melding om dette til Statkorn i henhold til § 8, kan miste muligheten til å få innvilget nye lisenser.</article></article><article class="legalArticle" data-lovdata-URL="LTI/forskrift/1992-09-10-665/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Importøren er ansvarlig for at varen er i samsvar med norsk næringsmiddellovgiving og tilfredstiller de krav som er nedfelt i forskrift om forbud mot innførsel av dyr og smitteførende gjenstander, § 6 c fra Landbruksdepartementets Veterinæravdeling av 2. juli 1991 nr. 507. Varenes sammensetning må kunne dokumenteres på norsk.</article></article><article class="legalArticle" data-lovdata-URL="LTI/forskrift/1992-09-10-665/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne ordningen erstatter eksisterende importkvoter på varer som ordningen omfatter.</article></article><article class="legalArticle" data-lovdata-URL="LTI/forskrift/1992-09-10-665/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Statkorn administrerer prøveordningen med import av kjøtthermetikk og hermetiske grønnsaker fra utviklingsland og kan gi utfyllende bestemmelser til denne forskrift. Statkorn skal føre eget regnskap for auksjonsinntektene.</article></article></main></body></html>