<!DOCTYPE html><html lang="no"><head><title>Ikrafttredelse av lov av 25. september 1992 nr. 107 om kommuner og fylkeskommuner. Overgangsbestemmelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:37</dd><dt class="legacyID">Datokode</dt><dd class="legacyID">FOR-1992-11-27-865</dd><dt class="dokid">DokumentID</dt><dd class="dokid">LTI/forskrift/1992-11-27-865</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 23</dd><dt class="dateInForce">I kraft fra</dt><dd class="dateInForce">1993-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-09-25-107</li></ul></dd><dt class="dateOfPublication">Kunngjort</dt><dd class="dateOfPublication">1992-12-17</dd><dt class="title">Tittel</dt><dd class="title">Ikrafttredelse av lov av 25. september 1992 nr. 107 om kommuner og fylkeskommuner. Overgangsbestemmelser.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 27. november 1992. Fremmet av Kommunaldepartementet.</dd><dt class="refid">RefID</dt><dd class="refid">forskrift/1992-11-27-865</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Ikrafttredelse av lov av 25. september 1992 nr. 107 om kommuner og fylkeskommuner. Overgangsbestemmelser.<ul class="tocSubUl"><li>1.</li><li>2.</li></ul></li></ul></dd></dl></header><main class="documentBody" data-lovdata-URL="LTI/forskrift/1992-11-27-865" id="dokument"><h1>Ikrafttredelse av lov av 25. september 1992 nr. 107 om kommuner og fylkeskommuner. Overgangsbestemmelser.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1992-11-27-865/KAPITTEL_1" data-partID="k1"><h2 data-text-align="center">1.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Lov av 25. september 1992 nr. 107 om kommuner og fylkeskommuner trer i kraft fra 1. januar 1993. Fra dette tidspunktet trer også forskriftene i medhold av loven i kraft, med mindre noe annet er sagt i forskriften selv.</article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1992-11-27-865/KAPITTEL_2" data-partID="k2"><h2 data-text-align="center">2.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Følgende overgangsordninger skal gjelde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/ledd/1/punkt/1/" id="kapittel-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/ledd/1/punkt/1/ledd/1/" id="kapittel-2-ledd-1-punkt-1-ledd-1">For kontrollutvalg som velges i inneværende kommunestyreperiode kan det gjøres unntak fra valgbarhetsbetingelsene i lovens § 60 nr. 2. Kontrollutvalg som allerede er oppnevnt, kan likeledes fortsette perioden ut, selv om noen av medlemmene ikke er valgbare etter § 60 nr. 2.</article><article class="legalP" data-absoluteaddress="/kapittel/2/ledd/1/punkt/1/ledd/2/" id="kapittel-2-ledd-1-punkt-1-ledd-2">Ved behandling av saker i kontrollutvalget, er ansatte eller folkevalgte som var med på å treffe det/de aktuelle vedtak, eller som medvirket ved tilretteleggelsen av grunnlaget for vedtaket/vedtakene, inhabile ved kontrollutvalgets behandling av saken. Er en overordnet ansatt inhabil i en sak, kan heller ikke direkte underordnet ansatt delta ved kontrollutvalgets behandling av saken.</article><article class="legalP" data-absoluteaddress="/kapittel/2/ledd/1/punkt/1/ledd/3/" id="kapittel-2-ledd-1-punkt-1-ledd-3">For kommunene Borge, Kråkerøy, Onsøy og Rolvsøy i Østfold fylke, gjøres det unntak fra kravet i § 60 nr. 2 om å opprette kontrollutvalg. Unntaket gjelder kun for 1993. I denne perioden kan det løpende tilsynet ivaretas av de respektive formannskapene. Når disse kommunene f.o.m. 1. januar 1994 er sluttet sammen med Fredrikstad, skal det etter § 60 nr. 2 opprettes og velges kontrollutvalg i nye Fredrikstad kommune. Unntakene fra valgbarhetsbetingelsene, jf. første avsnitt under dette punktet, gjelder også for Fredrikstad ut valgperioden 1994-95.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/ledd/1/punkt/2/" id="kapittel-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/ledd/1/punkt/2/ledd/1/" id="kapittel-2-ledd-1-punkt-2-ledd-1">Bestemmelsene om økonomiplan i § 44 og forskrifter med hjemmel i § 44 nr. 6, får virkning fra budsjettåret 1994.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/ledd/1/punkt/3/" id="kapittel-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/2/ledd/1/punkt/3/ledd/1/" id="kapittel-2-ledd-1-punkt-3-ledd-1">Budsjett- og regnskapsforskriftene av 23. mars 1990 og 1. mars 1990 nr. 715 fastsatt med hjemmel i någjeldende kommunelov § 24 nr. 10 og §§ 50 og 58, og tilsvarende bestemmelser i fylkeskommuneloven, gjelder for budsjett- og regnskapsåret 1993 med mindre noe annet blir bestemt i nye forskrifter. Resultatorientert budsjett og regnskap skal likevel være obligatorisk for så vidt gjelder energiverk fra 1. januar 1993.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/2/ledd/1/punkt/4/" id="kapittel-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/2/ledd/1/punkt/4/ledd/1/" id="kapittel-2-ledd-1-punkt-4-ledd-1">Bestemmelsen i gjeldende kommunelov § 50 og fylkeskommunelov § 47 om at underskudd etter samtykke kan dekkes inn over flere år, gjelder for underskudd i regnskapet for 1991.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/2/ledd/1/punkt/5/" id="kapittel-2-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/2/ledd/1/punkt/5/ledd/1/" id="kapittel-2-ledd-1-punkt-5-ledd-1">Inndekning av regnskapsunderskudd for året 1992 og anvendelse av regnskapsoverskudd for det samme år følger bestemmelsen i § 49 i den nye lov.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/2/ledd/1/punkt/6/" id="kapittel-2-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/2/ledd/1/punkt/6/ledd/1/" id="kapittel-2-ledd-1-punkt-6-ledd-1">Reglene i någjeldende kommunelov § 50 og fylkeskommunelov § 47 om fond til kapitalformål skal gjelde for fond avsatt i regnskapet for 1992 og tidligere års regnskaper. Kommunaldepartementet kan i særlige tilfelle dispensere fra denne bestemmelsen.</article></article></li></ul></article></section></main></body></html>