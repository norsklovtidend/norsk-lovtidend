<!DOCTYPE html><html lang="no"><head><title>Lov om endringer i lønnsgarantiloven, konkursloven og dekningsloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">LOV-1992-04-10-42</dd><dt class="dokid">DokumentID</dt><dd class="dokid">LTI/lov/1992-04-10-42</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 7</dd><dt class="changesToDocuments">Endrer</dt><dd class="changesToDocuments"><ul><li>lov/1973-12-14-61</li><li>lov/1984-06-08-58</li><li>lov/1984-06-08-59</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1992-05-06</dd><dt class="titleShort">Korttittel</dt><dd class="titleShort">Endringslov til lønnsgarantiloven</dd><dt class="title">Tittel</dt><dd class="title">Lov om endringer i lønnsgarantiloven, konkursloven og dekningsloven.</dd><dt class="miscInformation">Annet om dokumentet</dt><dd class="miscInformation">Ot.prp.nr.27 (1991–1992), Innst.O.nr.44 (1991–1992), Besl.O.nr.69 (1991–1992). Odels- og lagtingsvedtak hhv. 31. mars og 9. april 1992. Fremmet av Kommunaldepartementet.</dd><dt class="refid">RefID</dt><dd class="refid">lov/1992-04-10-42</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lønnsgarantiloven, konkursloven og dekningsloven.<ul class="tocSubUl"><li>I.</li><li>II.</li><li>III.</li><li>IV.</li><li>V.</li></ul></li></ul></dd></dl></header><main class="documentBody" data-lovdata-URL="LTI/lov/1992-04-10-42" id="dokument"><h1>Lov om endringer i lønnsgarantiloven, konkursloven og dekningsloven.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1992-04-10-42/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 14. desember 1973 nr. 61 om statsgaranti for lønnskrav ved konkurs m.v. (lønnsgarantiloven) gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">For betaling av krav på lønn og dermed likestilte krav som ikke kan dekkes på grunn av konkursåpning hos arbeidsgiveren, innestår staten etter reglene i denne lov. Det samme gjelder ved offentlig skifte av insolvent dødsbo og insolvent selskap som avvikles i medhold av aksjeloven § 13-2.</article> <article class="defaultP" margin-top="true">§ 1 tredje ledd annet punktum oppheves.</article> <article class="defaultP" margin-top="true">§ 1 nytt fjerde ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Overdrar arbeidstakeren krav som nevnt i denne paragraf før konkursåpningen, bortfaller statsgarantien. Det samme gjelder hvis tredjemann før konkursåpningen på annen måte trer inn i krav mot arbeidsgiveren etter å ha løst inn eller dekket arbeidstakerens krav.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Arbeidstakere som i løpet av de siste 3 år har fått dekket lønnskrav mot en virksomhet etter reglene i denne lov, kan ikke få ny dekning for krav opptjent i nevnte tidsrom i annen virksomhet som i det vesentlige de samme eierinteresser står bak. Fristen regnes fra fristdag til fristdag.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Arbeidstakere kan ikke nektes dekning etter første ledd hvis det er gitt tilsagn om dekning fra vedkommende myndighet eller det for øvrig etter forholdene ville virke urimelig å nekte dekning.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Arbeidstakere som tar arbeid for en arbeidsgiver som de vet eller burde vite er ute av stand til å dekke de løpende lønnsforpliktelser, kan nektes dekning.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1992-04-10-42/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 8. juni 1984 nr. 58 om gjeldsforhandling og konkurs (konkursloven) gjøres følgende endringer:</article> <article class="defaultP" margin-top="true">§ 67 tredje ledd nytt tredje punktum skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Arbeidstaker med fortrinnsberettiget fordring etter dekningsloven § 9-3 er fritatt fra å stille sikkerhet etter første ledd.</article> <article class="defaultP" margin-top="true">§ 73 første ledd nytt tredje punktum skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Arbeidstaker som er fritatt fra å stille sikkerhet etter § 67, har ikke ansvar for omkostninger ved bobehandlingen.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1992-04-10-42/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 8. juni 1984 nr. 59 om fordringshavernes dekningsrett (dekningsloven) gjøres følgende endringer:</article> <article class="defaultP" margin-top="true">§ 9-3 første ledd nr. 1 skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Fordring på lønn eller annet arbeidsvederlag i skyldnerens tjeneste, unntatt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/ledd/2/punkt/1/" id="kapittel-3-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/3/ledd/2/punkt/1/ledd/1/" id="kapittel-3-ledd-2-punkt-1-ledd-1">vederlag som tillitsmann når skyldneren er en sammenslutning eller en stiftelse,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/ledd/2/punkt/2/" id="kapittel-3-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/3/ledd/2/punkt/2/ledd/1/" id="kapittel-3-ledd-2-punkt-2-ledd-1">vederlag til arbeidstaker som selv eller sammen med sine nærstående har hatt eierandel i virksomheten på minst 20 prosent,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/ledd/2/punkt/3/" id="kapittel-3-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/3/ledd/2/punkt/3/ledd/1/" id="kapittel-3-ledd-2-punkt-3-ledd-1">vederlag til arbeidstaker som har vært daglig leder,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/3/ledd/2/punkt/4/" id="kapittel-3-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/3/ledd/2/punkt/4/ledd/1/" id="kapittel-3-ledd-2-punkt-4-ledd-1">vederlag til arbeidstaker som har vært styremedlem, unntatt arbeidstakernes valgte representanter,</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/3/ledd/2/punkt/5/" id="kapittel-3-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/3/ledd/2/punkt/5/ledd/1/" id="kapittel-3-ledd-2-punkt-5-ledd-1">vederlag til arbeidstaker som er nærstående til daglig leder eller nærstående til personer som alene eller samlet har hatt en eierandel i virksomheten på minst 20 prosent.</article></article></li></ul></article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Unntakene etter bokstav b – e omfatter vederlag som er opptjent mens arbeidstakeren var i slik posisjon. Arbeidstaker som har trådt ut av posisjon som nevnt i bokstav b, c og d i løpet av de siste seks måneder før fristdag har likevel ikke fortrinnsrett for vederlag som er opptjent etter dette tidspunkt.</article><article class="legalP" data-absoluteaddress="/kapittel/3/ledd/4/" id="kapittel-3-ledd-4">Fordringens forfallstid må ikke ligge lenger tilbake enn tre måneder før fristdagen. Fortrinnsretten er begrenset til lønn i seks måneder. For fordring på annet vederlag enn fast lønn er fortrinnsretten begrenset til det seksdobbelte av det arbeidstakeren gjennomsnittlig har opptjent pr. måned i det siste året før fristdagen eller i den del av dette som arbeidstakeren har vært i skyldnerens tjeneste. Reglene i annet og tredje punktum gjelder likevel ikke for opptjent sluttoppgjør for akkordarbeid. Fortrinnsretten omfatter ikke lønn og feriepenger for oppsigelsestid utover de oppsigelsesfrister som følger av arbeidsmiljøloven § 58 nr. 1 – 4, med mindre lengre oppsigelsesfrist følger av tariffavtale som er inngått tidligere enn seks måneder før fristdagen.</article><article class="legalP" data-absoluteaddress="/kapittel/3/ledd/5/" id="kapittel-3-ledd-5">Fortrinnsretten for fordringer som er opptjent etter fristdagen, omfatter bare det som overstiger annen inntekt som fordringshaveren har hatt i samme tidsrom, i den utstrekning den kommer istedenfor inntekt i skyldnerens tjeneste.</article> <article class="defaultP" margin-top="true">§ 9-3 første ledd nr. 2 skal lyde:</article><article class="legalP" data-absoluteaddress="/kapittel/3/ledd/6/" id="kapittel-3-ledd-6">Fordring på opptjent feriegodtgjøring for inntil 30 måneder som tilkommer arbeidstaker som ikke omfattes av nr. 1 a – e. Fordringen må ikke være opptjent lenger tilbake enn 24 måneder før fristdagen. Feriegodtgjøring av fordring på lønn eller annet arbeidsvederlag som er opptjent etter fristdagen, dekkes bare i den utstrekning fordringen har prioritet etter nr. 1 annet, tredje og fjerde ledd.</article> <article class="defaultP" margin-top="true">§ 9-3 annet ledd skal lyde:</article><article class="legalP" data-absoluteaddress="/kapittel/3/ledd/7/" id="kapittel-3-ledd-7">Fordringer som nevnt i første ledd, har fortrinnsrett selv om forfallstid ligger lenger tilbake enn tre måneder før fristdagen dersom fordringshaveren uten ugrunnet opphold:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/3/ledd/7/punkt/1/" id="kapittel-3-ledd-7-punkt-1"><span class="data-originalId">1)</span><article class="legalP" data-absoluteaddress="/kapittel/3/ledd/7/punkt/1/ledd/1/" id="kapittel-3-ledd-7-punkt-1-ledd-1">har søkt fordringen inndrevet, men ikke har nådd å skaffe seg utlegg som boet må respektere, eller</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/3/ledd/7/punkt/2/" id="kapittel-3-ledd-7-punkt-2"><span class="data-originalId">2)</span><article class="legalP" data-absoluteaddress="/kapittel/3/ledd/7/punkt/2/ledd/1/" id="kapittel-3-ledd-7-punkt-2-ledd-1">har tatt skritt som nevnt i konkursloven § 63 for å få åpnet konkurs i skyldnerens virksomhet, men ikke innen tre måneder etter forfallstid har nådd å fremsette konkursbegjæring som blir tatt til følge.</article></article></li></ul></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1992-04-10-42/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Loven her trer i kraft fra den tid Kongen bestemmer.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1992-04-10-42/KAPITTEL_5" data-partID="k5"><h2 data-text-align="center">V.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Følgende overgangsregler skal gjelde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/ledd/1/punkt/1/" id="kapittel-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/5/ledd/1/punkt/1/ledd/1/" id="kapittel-5-ledd-1-punkt-1-ledd-1">Om ikke annet er bestemt skal loven her anvendes i boer der begjæring om konkurs kommer inn til skifteretten etter lovens ikrafttredelse, insolvente dødsboer der dødsfallet fant sted etter dette tidspunkt og insolvente selskaper der kjennelse om tvangsavvikling i medhold av aksjeloven § 13-2 er avsagt etter dette tidspunkt.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/ledd/1/punkt/2/" id="kapittel-5-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/5/ledd/1/punkt/2/ledd/1/" id="kapittel-5-ledd-1-punkt-2-ledd-1">I saker hvor konkurs ikke er åpnet, gjelder den hittil gjeldende lovgivning for krav som er opptjent før lovens ikrafttredelse.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/ledd/1/punkt/3/" id="kapittel-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/5/ledd/1/punkt/3/ledd/1/" id="kapittel-5-ledd-1-punkt-3-ledd-1">Lønnsgarantiloven § 1 nytt fjerde ledd får ikke anvendelse for krav som er overdratt før lovens ikrafttredelse.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/5/ledd/1/punkt/4/" id="kapittel-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/5/ledd/1/punkt/4/ledd/1/" id="kapittel-5-ledd-1-punkt-4-ledd-1">Lønnsgarantiloven § 7 nytt tredje ledd får bare anvendelse for arbeidstakere som har inngått arbeidsavtale etter lovens ikrafttredelse.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/5/ledd/1/punkt/5/" id="kapittel-5-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/5/ledd/1/punkt/5/ledd/1/" id="kapittel-5-ledd-1-punkt-5-ledd-1">De nye reglene i dekningsloven § 9-3 får bare anvendelse for krav på lønn og annet arbeidsvederlag som er opptjent etter lovens ikrafttredelse. For krav som er opptjent før lovens ikrafttredelse, gjelder de hittil gjeldende regler.</article></article></li></ul></article></section></main></body></html>