<!DOCTYPE html><html lang="no"><head><title>Forskrift om regulering av ervervsmessig husdyrhold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">FOR-1992-07-10-836</dd><dt class="dokid">DokumentID</dt><dd class="dokid">LTI/forskrift/1992-07-10-836</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 23</dd><dt class="dateInForce">I kraft fra</dt><dd class="dateInForce">1992-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-13-46</li></ul></dd><dt class="dateOfPublication">Kunngjort</dt><dd class="dateOfPublication">1992-12-17</dd><dt class="title">Tittel</dt><dd class="title">Forskrift om regulering av ervervsmessig husdyrhold.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 10. juli 1992 med hjemmel i lov av 13. juni 1975 nr. 46 om regulering av ervervsmessig husdyrhold.</dd><dt class="refid">RefID</dt><dd class="refid">forskrift/1992-07-10-836</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av ervervsmessig husdyrhold.<ul class="tocSubUl"><li>§ 1.</li><li>§ 2. Definisjoner:</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1992-07-10-836" id="dokument"><h1>Forskrift om regulering av ervervsmessig husdyrhold.</h1><article class="legalArticle" data-lovdata-URL="LTI/forskrift/1992-07-10-836/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Grensene for anlegg med svine- og fjørfeproduksjon som kan drives uten departementets tillatelse er:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Anlegg for svineproduksjon med plass til og begrenset til en besetning på inntil 38 avlspurker eller 250 slaktegriser. Slaktegrisproduksjonen er begrenset til en besetning på inntil 700 innsatte slaktegriser pr. år.</article><article class="legalP" data-absoluteaddress="/paragraf/1/ledd/1/punkt/1/ledd/2/" id="paragraf-1-ledd-1-punkt-1-ledd-2">For avlspurker økes grensen for besetningsstørrelsen gradvis, til 35 fra 1. august 1992, til 37 fra 1. august 1993 og til 38 fra 1. august 1994.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Anlegg for eggproduksjon med plass til og begrenset til en besetning på inntil 2.300 verpehøner.</article><article class="legalP" data-absoluteaddress="/paragraf/1/ledd/1/punkt/2/ledd/2/" id="paragraf-1-ledd-1-punkt-2-ledd-2">Grensen for besetningsstørrelsen økes gradvis, til 2.100 fra 1. august 1992, til 2.200 fra 1. august 1993 og til 2.300 fra 1. august 1994.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">Anlegg for broiler- eller slaktekyllingproduksjon med plass til 7.000 broilere/slaktekyllinger, begrenset til en besetning på inntil 42.000 innsatte broilere/slaktekyllinger pr. år.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1">Anlegg for kalkuner med plass til 3.000 kalkuner, begrenset til en besetning på inntil 8.000 innsatte kalkuner pr. år.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/1/ledd/1/punkt/5/" id="paragraf-1-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/1/ledd/1/punkt/5/ledd/1/" id="paragraf-1-ledd-1-punkt-5-ledd-1">Anlegg for flere konsesjonsregulerte produksjoner (dyreslag) begrenset til en besetning tilsvarende 700 slaktegrisenheter pr. år.</article><article class="legalP" data-absoluteaddress="/paragraf/1/ledd/1/punkt/5/ledd/2/" id="paragraf-1-ledd-1-punkt-5-ledd-2">1 slaktegris regnes som 1 slaktegrisenhet, 1 avlspurke = 25 slaktegrisenheter, 1 verpehøne = 0,3043 slaktegrisenheter, 1 kalkun = 0,0875 slaktegrisenheter og 1 slaktekylling = 0,01667 slaktegrisenheter.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/1/ledd/1/punkt/6/" id="paragraf-1-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/1/ledd/1/punkt/6/ledd/1/" id="paragraf-1-ledd-1-punkt-6-ledd-1">I kombinasjonen avlspurker – slaktegriser, men uten fjørfehold, er ytterligere 250 slaktegrisenheter unntatt fra konsesjonsplikten, inntil en besetning tilsvarende 950 slaktegrisenheter. I denne kombinasjonen er slaktegrisproduksjonen begrenset til 700 innsatte slaktegriser pr. år.</article><article class="legalP" data-absoluteaddress="/paragraf/1/ledd/1/punkt/6/ledd/2/" id="paragraf-1-ledd-1-punkt-6-ledd-2">For kombinasjonen økes grensen for besetningsstørrelsen i antall slaktegrisenheter gradvis, til 875 fra 1. august 1992, til 925 fra 1. august 1993 og til 950 fra 1. august 1994.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/1/ledd/1/punkt/7/" id="paragraf-1-ledd-1-punkt-7"><span class="data-originalId">7.</span><article class="legalP" data-absoluteaddress="/paragraf/1/ledd/1/punkt/7/ledd/1/" id="paragraf-1-ledd-1-punkt-7-ledd-1">Omlegging av driften innen de produksjoner som er angitt ovenfor, regnes som etablering av en ny produksjon eller utvidelse av en eksisterende produksjon, og er dermed konsesjonspliktig.</article></article></li></ul></article></article><article class="legalArticle" data-lovdata-URL="LTI/forskrift/1992-07-10-836/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner:</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Som avlspurke regnes purke som har født minst ett kull.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Som slaktegris regnes griser fra 8 ukers alder innsatt for avl eller slakt.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">3.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Som verpehøne regnes høner fra 20 ukers alder, og som produserer egg til konsum eller avl.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">4.</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Som kalkun regnes kalkuner fra 1 ukes alder innsatt for avl eller slakt.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/2/punkt/5/" id="paragraf-2-punkt-5"><span class="data-originalId">5.</span><article class="legalP" data-absoluteaddress="/paragraf/2/punkt/5/ledd/1/" id="paragraf-2-punkt-5-ledd-1">Som broiler eller slaktekylling regnes kyllinger fra 1 ukes alder innsatt for slakt.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/2/punkt/6/" id="paragraf-2-punkt-6"><span class="data-originalId">6.</span><article class="legalP" data-absoluteaddress="/paragraf/2/punkt/6/ledd/1/" id="paragraf-2-punkt-6-ledd-1">Som anlegg etter denne forskrift skal regnes bygninger eller deler av slike hvor konsesjonsregulert produksjon drives. Dette omfatter dyrerom, lager for kraftfôr og gjødsel, andre rom i tilknytning til produksjonen, samt innredninger og tekniske installasjoner. Disse bestemmelser gjelder også for installasjoner for utendørs produksjon.</article></article></li></ul></article><article class="legalArticle" data-lovdata-URL="LTI/forskrift/1992-07-10-836/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det skal regnes som samarbeid om konsesjonsregulert produksjon når flere har eier- eller næringsinteresse i samme anlegg, eller når flere anlegg har felles drift, utstyr eller økonomi.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Samlet anleggskapasitet for svine- og fjørfeproduksjon på ett bruk/én eiendom regnes som én enhet uansett antall personer som har næringsmessig tilknytning til anlegget eller produksjonen.</article></article><article class="legalArticle" data-lovdata-URL="LTI/forskrift/1992-07-10-836/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Følgende disponeringer i svine- og fjørfehold er konsesjonspliktige når det tas sikte på produksjon med besetning som overstiger grensen for konsesjonsfri drift:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Overtaking av anlegg.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Leie av anlegg.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Etablering av anlegg og/eller produksjon.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Utvidelse av eksisterende anlegg og/eller produksjon ved oppføring av nybygg eller tilbygg som kan regnes som en del av anlegget slik det er beskrevet i § 2, pkt. 6. Som utvidelse av anlegget regnes også omdisponering til konsesjonsregulert produksjon av rom eller bygning som tidligere er brukt til andre formål. Montering av innredning, fôringsanlegg o.l. regnes som utvidelse av anlegget når den nye innredningen eller fôringsanlegget o.l. medfører økt antall dyreplasser i anlegget.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">Gjenoppbygging etter brann eller naturskade.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/4/ledd/1/punkt/6/" id="paragraf-4-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/4/ledd/1/punkt/6/ledd/1/" id="paragraf-4-ledd-1-punkt-6-ledd-1">Restaurering når hovedkonstruksjoner eller deler av disse skiftes ut. Også mindre restaureringsarbeid regnes som restaurering når det skyldes at anlegget er gammelt og nedslitt eller at det ikke har vært i bruk til konsesjonsregulert produksjon de siste 5 år.</article></article></li></ul></article></article><article class="legalArticle" data-lovdata-URL="LTI/forskrift/1992-07-10-836/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad om konsesjon for anlegg eller produksjon over grensene for konsesjonsfri drift sendes landbrukskontoret i kommunen. Landbrukskontoret utreder de forhold som kan ha betydning for vurdering av konsesjon og avgir innstilling til fylkeslandbrukskontoret som avgjør søknaden.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Søknaden skal gi opplysninger om:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/ledd/2/punkt/1/" id="paragraf-5-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/5/ledd/2/punkt/1/ledd/1/" id="paragraf-5-ledd-2-punkt-1-ledd-1">Anleggets eier og evt. leier.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/ledd/2/punkt/2/" id="paragraf-5-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/5/ledd/2/punkt/2/ledd/1/" id="paragraf-5-ledd-2-punkt-2-ledd-1">Eiendommens navn og hovednummer i landbruksregisteret, jordbruksareal, arealanvendelse og oppgave over nåværende og planlagt husdyrproduksjon og besetning.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/ledd/2/punkt/3/" id="paragraf-5-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/5/ledd/2/punkt/3/ledd/1/" id="paragraf-5-ledd-2-punkt-3-ledd-1">Driftsbygninger og gjødsellager på eiendommen.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/5/ledd/2/punkt/4/" id="paragraf-5-ledd-2-punkt-4"><span class="data-originalId">4.</span><article class="legalP" data-absoluteaddress="/paragraf/5/ledd/2/punkt/4/ledd/1/" id="paragraf-5-ledd-2-punkt-4-ledd-1">Mulighetene for gjødseldisponering, herunder oppgave over spredeareal på egen og andre eiendommer. Leie av spredearealer må være dokumentert ved skriftlige leieavtaler i samsvar med retningslinjene for disponering av husdyrgjødsel.</article></article></li></ul></article></article><article class="legalArticle" data-lovdata-URL="LTI/forskrift/1992-07-10-836/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Vilkår for innvilgning av husdyrkonsesjon er angitt i lovens § 3.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Dersom særlige grunner tilsier det, kan vilkårene for konsesjon spesifiseres ytterligere, f.eks. at produksjonen avgrenses til spesialproduksjon eller at konsesjon gis innenfor et nærmere angitt tidsrom.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Landbruksdepartementet gir nærmere retningslinjer for fastsetting av anleggets størrelse og besetningens omfang (konsesjon) og for beregning av anleggets kapasitet for konsesjonsregulert produksjon.</article></article><article class="legalArticle" data-lovdata-URL="LTI/forskrift/1992-07-10-836/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Landbruksdepartementet eller den departementet bemyndiger kan når som helst kreve adgang til anlegget og all nødvendig dokumentasjon for å påse at bestemmelsene i loven og forskriften er overholdt.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Enhver plikter å gi kontrollmyndigheten de opplysninger som er nødvendig for å fastslå anleggets kapasitet og produksjonens omfang. Dette inkluderer opplysninger gitt i søknad om produksjonstillegg, i ligningsoppgaver og i avregninger o.l. i forbindelse med kjøp og salg av driftsmidler og produkter.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Opplysningene kan kreves gitt skriftlig eller muntlig innen den frist myndigheten fastsetter, eller ved innsyn i de aktuelle dokumenter.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Overtredelse av bestemmelsene i denne forskrift anmeldes til påtalemyndigheten som kan ilegge bøter.</article></article><article class="legalArticle" data-lovdata-URL="LTI/forskrift/1992-07-10-836/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Vedtak som er fattet i medhold av denne forskrift, kan påklages til Landbruksdepartementet i samsvar med bestemmelsene i kap. VI i forvaltningsloven av 10. februar 1967 med senere endringer.</article></article><article class="legalArticle" data-lovdata-URL="LTI/forskrift/1992-07-10-836/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft 1. oktober 1992. Samtidig oppheves forskrift av 3. januar 1983 nr. 2 og 27. mars 1992 nr. 200 om regulering av ervervsmessig husdyrhold.</article></article></main></body></html>