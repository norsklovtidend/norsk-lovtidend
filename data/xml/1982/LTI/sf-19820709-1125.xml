<!DOCTYPE html><html lang="no"><head><title>Prisforskrifter for boliger i boligbyggelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:20</dd><dt class="legacyID">Datokode</dt><dd class="legacyID">FOR-1982-07-09-1125</dd><dt class="dokid">DokumentID</dt><dd class="dokid">LTI/forskrift/1982-07-09-1125</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 16</dd><dt class="dateInForce">I kraft fra</dt><dd class="dateInForce">1982-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1967-07-07-13/§17</li></ul></dd><dt class="dateOfPublication">Kunngjort</dt><dd class="dateOfPublication">1982-08-02</dd><dt class="title">Tittel</dt><dd class="title">Prisforskrifter for boliger i boligbyggelag.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 9. juli 1982 i medhold av lov 7. juli 1967 nr. 13 om husleieregulering m.v. for boliger, § 17. Fremmet av Forbruker- og administrasjonsdepartementet.</dd><dt class="refid">RefID</dt><dd class="refid">forskrift/1982-07-09-1125</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Prisforskrifter for boliger i boligbyggelag.<ul class="tocSubUl"><li>Kapittel I<ul class="tocSubUl"><li>§ 1. Hva prisreguleringen gjelder for</li><li>§ 2. Hva prisreguleringen gjelder</li><li>§ 3. Forbud mot høyere pris enn fastsatt av husleienemnda</li></ul></li><li>Kapittel II<ul class="tocSubUl"><li>§ 4. Fastsetting av høyeste lovlige pris for andel</li><li>§ 5. Borettslagets eiendeler (aktiva)</li><li>§ 6. Gjeld (passiva)</li><li>§ 7. Tillegg og fradrag vedrørende boligen</li></ul></li><li>Kapittel III<ul class="tocSubUl"><li>§ 8. Fullmakter for departementet og Prisdirektoratet</li><li>§ 9. Ikrafttreden og overgangsregler</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1982-07-09-1125" id="dokument"><h1>Prisforskrifter for boliger i boligbyggelag.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-07-09-1125/KAPITTEL_1" data-partID="k1"><h2>Kapittel I</h2><article class="legalArticle" data-lovdata-URL="LTI/forskrift/1982-07-09-1125/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Hva prisreguleringen gjelder for</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriftene gjelder for overdragelse av andel med tilknyttet leierett til bolig i borettslag som er tilknyttet boligbyggelag, jfr. § 17 første ledd i lov 7. juli 1967 om husleieregulering m.v. for boliger (husleiereguleringsloven). De gjelder også tilsvarende for overdragelse av aksje i aksjeselskap som er tilknyttet boligbyggelag.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Departementet kan i særlige tilfelle vedta at forskriftene også skal gjelde for overdragelse av andel i borettslag som ikke er tilknyttet boligbyggelag.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Prisregulering etter husleiereguleringslovens § 17 første ledd skal ikke gjelde ved:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/1/ledd/3/punkt/1/" id="kapittel-1-paragraf-1-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/1/ledd/3/punkt/1/ledd/1/" id="kapittel-1-paragraf-1-ledd-3-punkt-1-ledd-1">Overdragelse fra utleier (borettslag) til leietaker ved ny utleie eller når utleier innløser leierettsdokumentene ved leieforholdets opphør.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/1/ledd/3/punkt/2/" id="kapittel-1-paragraf-1-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/1/ledd/3/punkt/2/ledd/1/" id="kapittel-1-paragraf-1-ledd-3-punkt-2-ledd-1">Overdragelse til leietakers ektefelle, slektning i rett oppstigende eller nedstigende linje, søsken og adoptivbarn, og heller ikke ved overdragelse til loddeier på skifte av dødsbo eller på skifte av fellesbo mellom ektefeller.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/1/ledd/3/punkt/3/" id="kapittel-1-paragraf-1-ledd-3-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/1/ledd/3/punkt/3/ledd/1/" id="kapittel-1-paragraf-1-ledd-3-punkt-3-ledd-1">Bytte av bolig når den som erverver andel selv skal flytte inn i boligen, og hans motytelse helt eller delvis består i bolig som overdrageren selv skal flytte til.</article></article></li></ul></article></article><article class="legalArticle" data-lovdata-URL="LTI/forskrift/1982-07-09-1125/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Hva prisreguleringen gjelder</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Forskriftene får anvendelse i de kommuner der husleiereguleringslovens § 17 gjelder.</article></article><article class="legalArticle" data-lovdata-URL="LTI/forskrift/1982-07-09-1125/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot høyere pris enn fastsatt av husleienemnda</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Det må ikke tas høyere pris enn fastsatt av husleienemnda etter reglene i disse forskrifter.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Selgeren skal søke husleienemnda om å få fastsatt høyeste lovlige pris før kjøperen flytter inn i boligen. Forretningsføreren for borettslaget kan søke på vegne av selgeren.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Dersom selgeren unnlater å søke om fastsetting av høyeste lovlige pris etter reglene i foregående ledd, kan nemnda fastsette slik pris med virkning for den overdragelse som har funnet sted. Nemnda skal legge til grunn regler og faktiske forhold på det tidspunkt kjøperen flyttet inn i boligen.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1982-07-09-1125/KAPITTEL_2" data-partID="k2"><h2>Kapittel II</h2><article class="legalArticle" data-lovdata-URL="LTI/forskrift/1982-07-09-1125/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fastsetting av høyeste lovlige pris for andel</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Husleienemnda skal fastsette høyeste lovlige pris slik:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">Som grunnpris regnes det beløp som svarer til leietakerens eierandel av egenkapitalen i borettslaget Eierandelen er den dei som andel og obligasjon til boligen utgjør av den samlede andels- og innskuddskapital i laget. Egenkapitalen er differansen mellom verdien av borettslagets eiendeler etter § 5 og borettslagets gjeld etter § 6.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">Det regnes tillegg eller fradrag etter § 7 for forhold som vedrører selve boligen.</article></article></li></ul></article></article><article class="legalArticle" data-lovdata-URL="LTI/forskrift/1982-07-09-1125/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Borettslagets eiendeler (aktiva)</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Verdien av eiendommen, herunder hus på festet tomt, settes på grunnlag av byggekostnadene og kostnadene til tomt. Som byggekostnader regnes også ytelser fra andelseiere i form av arbeid på eiendommen, materialer m.v.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">For eiendom som er tatt i bruk etter 1. januar 1947, bestemmes byggekostnadene så vidt mulig på grunnlag av regnskaper. Kostnadene kan settes lavere enn regnskapet viser i den utstrekning det er tatt med høyere kostnader enn det som husleienemnda finner rimelig. De kan settes høyere enn det regnskapet viser dersom de faktiske kostnader er lavere enn vanlig på den tid arbeidet ble utført.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">For eiendom som er tatt i bruk før 1. janaur 1947, kan nemnda sette byggekostnadene opp i rimelig forhold til det som etter nemndas skjønn var vanlige kostnader for tilsvarende eiendommer tatt i bruk i 1947. Det tas hensyn til lavere bruksverdi som følge av alder, utidsmessighet og særlige forhold for øvrig.</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Verdien av tomten settes på grunnlag av det tomten har kostet i den utstrekning nemnda finner prisen rimelig. Har borettslag ført opp huset på egen tomt som ikke er kjøpt i samband med byggingen, settes verdien av tomten på grunnlag av prisforholdene på det tidspunkt eiendommen ble tatt i bruk. Er eiendommen tatt i bruk før 1. januar 1947, bestemmes verdien av tomten etter prisforholdene i 1947.</article><article class="legalP" data-absoluteaddress="/kapittel/2/paragraf/2/ledd/5/" id="kapittel-2-paragraf-2-ledd-5">Verdien av eiendommen etter første til fjerde ledd reguleres fra det år eiendommen ble tatt i bruk etter satser som hvert år fastsettes av departementet. Ved utarbeidelsen av satsene tas sikte på at det som utgangspunkt skal beregnes en nyanleggspris for borettslagets eiendom på grunnlag av Husbankens årsstatistikk for blokkbebyggelse. Videre skal det i satsene legges til grunn at anleggsprisen reduseres for alder, økt vedlikehold og utidsmessighet med et beløp svarende til 2 % for hvert av de første 5 år eiendommen har vært i bruk, deretter 11/2 % de neste 15 år og så 1 % for hvert år.</article><article class="legalP" data-absoluteaddress="/kapittel/2/paragraf/2/ledd/6/" id="kapittel-2-paragraf-2-ledd-6">Er det utført vesentlige forbedringer av eiendommen etter 1947 eller er den særlig godt vedlikeholdt, kan det gjøres tillegg for verdiøkningen. Tillegg kan også gjøres når særlige forhold ellers tilsier det. Er eiendommen åpenbart særlig dårlig vedlikeholdt, kan det gjøres fradrag i eiendomsverdien.</article><article class="legalP" data-absoluteaddress="/kapittel/2/paragraf/2/ledd/7/" id="kapittel-2-paragraf-2-ledd-7">Når eiendommen er innkjøpt av borettslag i helt eller delvis ferdigbygget stand, kan bestemmelsene fravikes slik at kjøpesummen og eventuelle utbedringskostnader legges til grunn ved verdsettingen.</article><article class="legalP" data-absoluteaddress="/kapittel/2/paragraf/2/ledd/8/" id="kapittel-2-paragraf-2-ledd-8">Andre aktiva, som kontanter, bankinnskudd og tilgodehavender ellers, regnes i tillegg på grunnlag av borettslagets siste avsluttede årsregnskap.</article></article><article class="legalArticle" data-lovdata-URL="LTI/forskrift/1982-07-09-1125/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Gjeld (passiva)</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Gjelden regnes på grunnlag av borettslagets siste avsluttende årsregnskap. Andelskapital, leietakerobligasjoner og fonds regnes ikke som gjeld. Offentlige tilskudd gitt med sikte på å redusere husleien, regnes som gjeld.</article></article><article class="legalArticle" data-lovdata-URL="LTI/forskrift/1982-07-09-1125/§7" data-name="§7" data-partID="§7" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tillegg og fradrag vedrørende boligen</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Er boligen vesentlig forbedret eller særlig godt vedlikeholdt, kan det regnes tillegg for verdiøkningen.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Har boligen åpenbare og vesentlige vedlikeholdsmangler som borettslaget ikke er ansvarlig for, kan det gjøres fradrag.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1982-07-09-1125/KAPITTEL_3" data-partID="k3"><h2>Kapittel III</h2><article class="legalArticle" data-lovdata-URL="LTI/forskrift/1982-07-09-1125/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fullmakter for departementet og Prisdirektoratet</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Departementet og Prisdirektoratet kan gi nærmere bestemmelser om gjennomføring og utfylling av forskriftene og kan i særlige tilfelle gjøre unntak fra dem.</article></article><article class="legalArticle" data-lovdata-URL="LTI/forskrift/1982-07-09-1125/§9" data-name="§9" data-partID="§9" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden og overgangsregler</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Forskriftene trer i kraft 1. september 1982. Fra samme dato oppheves prisforskrifter for innskottsleiligheter av 28. februar 1975.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Delegasjon av fullmaktene etter § 1 annet ledd, § 5 femte ledd og § 8 trer i kraft straks.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Ved overprøving av vedtak som er truffet før 1. september 1982 skal saken behandles på grunnlag av de regler som gjaldt da det opprinnelige vedtaket ble truffet.</article></article></section></main></body></html>