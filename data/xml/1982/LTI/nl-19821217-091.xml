<!DOCTYPE html><html lang="no"><head><title>Lov om endring i lov 4. februar 1977 nr. 4 om arbeidervern og arbeidsmiljø m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:25</dd><dt class="legacyID">Datokode</dt><dd class="legacyID">LOV-1982-12-17-91</dd><dt class="dokid">DokumentID</dt><dd class="dokid">LTI/lov/1982-12-17-91</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 28</dd><dt class="dateInForce">I kraft fra</dt><dd class="dateInForce">1982-02-06</dd><dt class="changesToDocuments">Endrer</dt><dd class="changesToDocuments"><ul><li>lov/1977-02-04-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-01-06</dd><dt class="titleShort">Korttittel</dt><dd class="titleShort">Endringslov til arbeidsmiljøloven</dd><dt class="title">Tittel</dt><dd class="title">Lov om endring i lov 4. februar 1977 nr. 4 om arbeidervern og arbeidsmiljø m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.3 (1982–1983), Innst.O.nr.29 (1982–1983) og Besl.O.nr.29 (1982–1983). Odels- og Lagtingsvedtak hhv. 9. og 14. desember 1982. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">lov/1982-12-17-91</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endring i lov 4. februar 1977 nr. 4 om arbeidervern og arbeidsmiljø m.v.<ul class="tocSubUl"><li>I<ul class="tocSubUl"><li>§ 46 A.</li><li>§ 49. Overtidsarbeid og merarbeid.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1982-12-17-91" id="dokument"><h1>Lov om endring i lov 4. februar 1977 nr. 4 om arbeidervern og arbeidsmiljø m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1982-12-17-91/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 4. februar 1977 nr. 4 om arbeidervern og arbeidsmiljø m.v. gjøres følgende endringer:</article> <article class="defaultP" margin-top="true">Ny § 46 A skal lyde:</article><article class="futureLegalArticle" data-name="§46A" data-partID="§46a" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader">§ 46 A.</span><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/1/punkt/1/" id="kapittel-1-foreslåttparagraf-1-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/1/punkt/1/ledd/1/" id="kapittel-1-foreslåttparagraf-1-punkt-1-ledd-1">En arbeidstaker som av helsemessige, sosiale eller andre vektige velferdsgrunner har behov for å få redusert sin arbeidstid, har rett til dette dersom arbeidstidsreduksjonen kan gjennomføres uten særlige ulemper for virksomheten.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/1/punkt/2/" id="kapittel-1-foreslåttparagraf-1-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/1/punkt/2/ledd/1/" id="kapittel-1-foreslåttparagraf-1-punkt-2-ledd-1">Arbeidstaker som ønsker redusert arbeidstid, skal så vidt mulig gi skriftlig melding om dette til arbeidsgiveren i rimelig tid i forveien. Meldingen skal angi den arbeidstid som ønskes og grunnene til at det søkes redusert arbeidstid. Så vidt mulig skal meldingen også angi hvor lang tid ønsket om redusert arbeidstid antas å vare.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/foreslåttparagraf/1/punkt/3/" id="kapittel-1-foreslåttparagraf-1-punkt-3"><span class="data-originalId">3.</span><article class="legalP" data-absoluteaddress="/kapittel/1/foreslåttparagraf/1/punkt/3/ledd/1/" id="kapittel-1-foreslåttparagraf-1-punkt-3-ledd-1">Før arbeidsgiver treffer sin avgjørelse, skal saken drøftes med arbeidstakernes tillitsvalgte med mindre arbeidstaker selv motsetter seg dette. Likeledes har arbeidstaker rett til å la seg bistå med tillitsvalgt eller annen rådgiver under forhandlingene. Arbeidsgiver kan på samme måte la seg bistå av rådgiver.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/foreslåttparagraf/1/punkt/4/" id="kapittel-1-foreslåttparagraf-1-punkt-4"><span class="data-originalId">4.</span><article class="legalP" data-absoluteaddress="/kapittel/1/foreslåttparagraf/1/punkt/4/ledd/1/" id="kapittel-1-foreslåttparagraf-1-punkt-4-ledd-1">Arbeidstaker har plikt til å underrette arbeidsgiver og gå tilbake til full arbeidstid når de forhold som ligger til grunn for arbeidstidsreduksjonen faller bort. Arbeidstaker har en tilsvarende rett til å gå tilbake til full arbeidstid når forholdene i virksomheten ligger til rette for det.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/foreslåttparagraf/1/punkt/5/" id="kapittel-1-foreslåttparagraf-1-punkt-5"><span class="data-originalId">5.</span><article class="legalP" data-absoluteaddress="/kapittel/1/foreslåttparagraf/1/punkt/5/ledd/1/" id="kapittel-1-foreslåttparagraf-1-punkt-5-ledd-1">Under ellers like forhold har arbeidstaker med redusert arbeidstid fortrinnsrett til å øke sin arbeidstid når stilling blir ledig i virksomheten. Forutsetningen for en slik rett for arbeidstaker er at stillingen helt eller i det vesentlige er tillagt de samme arbeidsoppgaver.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/foreslåttparagraf/1/punkt/6/" id="kapittel-1-foreslåttparagraf-1-punkt-6"><span class="data-originalId">6.</span><article class="legalP" data-absoluteaddress="/kapittel/1/foreslåttparagraf/1/punkt/6/ledd/1/" id="kapittel-1-foreslåttparagraf-1-punkt-6-ledd-1">Tvist om hvorvidt vilkårene for rett til arbeidstidsreduksjon foreligger og eventuelt reduksjonens omfang avgjøres av Direktoratet for arbeidstilsynet</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/foreslåttparagraf/1/punkt/7/" id="kapittel-1-foreslåttparagraf-1-punkt-7"><span class="data-originalId">7.</span><article class="legalP" data-absoluteaddress="/kapittel/1/foreslåttparagraf/1/punkt/7/ledd/1/" id="kapittel-1-foreslåttparagraf-1-punkt-7-ledd-1">Denne rett til redusert arbeidstid som omhandles i denne paragraf skal ikke gjelde for militært personell.</article></article></li></ul></article> <article class="defaultP" margin-top="true">§ 49 skal lyde:</article><article class="futureLegalArticle" data-name="§49" data-partID="§49" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader">§ 49. <span class="legalArticleTitle">Overtidsarbeid og merarbeid.</span></span><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/2/punkt/1/" id="kapittel-1-foreslåttparagraf-2-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/2/punkt/1/ledd/1/" id="kapittel-1-foreslåttparagraf-2-punkt-1-ledd-1">Vilkår for å nytte overtidsarbeid og merarbeid.</article><article class="legalP" data-absoluteaddress="/kapittel/1/foreslåttparagraf/2/punkt/1/ledd/2/" id="kapittel-1-foreslåttparagraf-2-punkt-1-ledd-2">Varer arbeidet for noen arbeidstaker ut over den alminnelige arbeidstid etter § 46, jfr. § 47, regnes det overskytende for overtidsarbeid.</article><article class="legalP" data-absoluteaddress="/kapittel/1/foreslåttparagraf/2/punkt/1/ledd/3/" id="kapittel-1-foreslåttparagraf-2-punkt-1-ledd-3">For arbeidstaker som har redusert arbeidstid (jfr. § 46 A) eller som er deltidsansatt, regnes den arbeidstid som går utover den avtalte, men innenfor den alminnelige arbeidstid, som merarbeid.</article><article class="legalP" data-absoluteaddress="/kapittel/1/foreslåttparagraf/2/punkt/1/ledd/4/" id="kapittel-1-foreslåttparagraf-2-punkt-1-ledd-4">Overtidsarbeid og merarbeid må ikke gjennomføres som en fast ordning og må ikke finne sted uten i følgende særlige tilfelle:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/foreslåttparagraf/2/punkt/1/ledd/4/punkt/1/" id="kapittel-1-foreslåttparagraf-2-punkt-1-ledd-4-punkt-1"><span class="data-originalId">a)</span><article class="legalP" data-absoluteaddress="/kapittel/1/foreslåttparagraf/2/punkt/1/ledd/4/punkt/1/ledd/1/" id="kapittel-1-foreslåttparagraf-2-punkt-1-ledd-4-punkt-1-ledd-1">når uforutsette hendinger eller forfall blant arbeidstakerne har forstyrret eller truer med å forstyrre den jevne drift,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/foreslåttparagraf/2/punkt/1/ledd/4/punkt/2/" id="kapittel-1-foreslåttparagraf-2-punkt-1-ledd-4-punkt-2"><span class="data-originalId">b)</span><article class="legalP" data-absoluteaddress="/kapittel/1/foreslåttparagraf/2/punkt/1/ledd/4/punkt/2/ledd/1/" id="kapittel-1-foreslåttparagraf-2-punkt-1-ledd-4-punkt-2-ledd-1">når overtidsarbeid og merarbeid er nødvendig for at ikke anlegg, maskiner, råstoffer eller produkter skal ta skade,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/foreslåttparagraf/2/punkt/1/ledd/4/punkt/3/" id="kapittel-1-foreslåttparagraf-2-punkt-1-ledd-4-punkt-3"><span class="data-originalId">c)</span><article class="legalP" data-absoluteaddress="/kapittel/1/foreslåttparagraf/2/punkt/1/ledd/4/punkt/3/ledd/1/" id="kapittel-1-foreslåttparagraf-2-punkt-1-ledd-4-punkt-3-ledd-1">når det er oppstått uventet arbeidspress,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/foreslåttparagraf/2/punkt/1/ledd/4/punkt/4/" id="kapittel-1-foreslåttparagraf-2-punkt-1-ledd-4-punkt-4"><span class="data-originalId">d)</span><article class="legalP" data-absoluteaddress="/kapittel/1/foreslåttparagraf/2/punkt/1/ledd/4/punkt/4/ledd/1/" id="kapittel-1-foreslåttparagraf-2-punkt-1-ledd-4-punkt-4-ledd-1">når det på grunn av sesongmessige svingninger e.l. har oppstått særlig arbeidspress.</article></article></li></ul></article><article class="legalP" data-absoluteaddress="/kapittel/1/foreslåttparagraf/2/punkt/1/ledd/5/" id="kapittel-1-foreslåttparagraf-2-punkt-1-ledd-5">Før overtidsarbeid og merarbeid iverksettes, skal arbeidsgiveren dersom det er mulig drøfte nødvendigheten av det med arbeidstakernes tillitsvalgte.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/2/punkt/2/" id="kapittel-1-foreslåttparagraf-2-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/2/punkt/2/ledd/1/" id="kapittel-1-foreslåttparagraf-2-punkt-2-ledd-1">Rett til å bli fritatt for overtidsarbeid og merarbeid.</article><article class="legalP" data-absoluteaddress="/kapittel/1/foreslåttparagraf/2/punkt/2/ledd/2/" id="kapittel-1-foreslåttparagraf-2-punkt-2-ledd-2">Arbeidsgiveren plikter å frita arbeidstaker for å utføre overtidsarbeid og merarbeid når denne av helsemessige eller vektige sosiale grunner ber om det. Arbeidsgiveren plikter også å frita arbeidstaker som av andre personlige grunner ber om det, når arbeidet uten skade kan utsettes eller utføres av andre.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/foreslåttparagraf/2/punkt/3/" id="kapittel-1-foreslåttparagraf-2-punkt-3"><span class="data-originalId">3.</span><article class="legalP" data-absoluteaddress="/kapittel/1/foreslåttparagraf/2/punkt/3/ledd/1/" id="kapittel-1-foreslåttparagraf-2-punkt-3-ledd-1">Godtgjørelse for overtidsarbeid.</article><article class="legalP" data-absoluteaddress="/kapittel/1/foreslåttparagraf/2/punkt/3/ledd/2/" id="kapittel-1-foreslåttparagraf-2-punkt-3-ledd-2">For overtidsarbeid skal betales et tillegg til den lønn arbeidstakeren har for tilsvarende arbeid i den alminnelige arbeidstid. Tillegget skal være minst 40 pst.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1982-12-17-91/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven her trer t kraft fra den tid Kongen bestemmer.</article></section></main></body></html>