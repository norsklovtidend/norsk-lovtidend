<!DOCTYPE html><html lang="no"><head><title>Forskrift om regulering av fisket etter sild i Skagerrak m.v. i 1982.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:27</dd><dt class="legacyID">Datokode</dt><dd class="legacyID">FOR-1982-06-04-962</dd><dt class="dokid">DokumentID</dt><dd class="dokid">LTI/forskrift/1982-06-04-962</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 13</dd><dt class="dateInForce">I kraft fra</dt><dd class="dateInForce">1982-06-04</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-06-21</dd><dt class="title">Tittel</dt><dd class="title">Forskrift om regulering av fisket etter sild i Skagerrak m.v. i 1982.</dd><dt class="refid">RefID</dt><dd class="refid">forskrift/1982-06-04-962</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter sild i Skagerrak m.v. i 1982.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-06-04-962" id="dokument"><h1>Forskrift om regulering av fisket etter sild i Skagerrak m.v. i 1982.</h1><article class="legalP" data-absoluteaddress="/ledd/1/" id="ledd-1">I medhold av § 1 og § 37 i lov av 25. juni 1937 om sild- og brislingfiskeriene jf. kgl.res. av 17. januar 1964 og 8. januar 1971, § 10 i lov av 16. juni 1972, jf. kgl.res. av 8. september 1972 og lov av 20. april 1951, om fiske med trål § 5, jf. kgl.res. av 11. januar 1974, har Fiskeridepartementet 4. juni 1982 fastsatt følgende forskrifter:</article><article class="legalArticle" data-lovdata-URL="LTI/forskrift/1982-06-04-962/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I området i Skagerrak og det nordøstlige Kattegat begrenset mot vest av en rett linje fra Hanstholmen fyr til 57°30'N og 8°Ø og derfra vestover langs 57°30'N til 7°Ø og derfra nordover 7°Ø til norskekysten og mot sør av en rett linje gjennom Skagens fyr og Tistarna fyr utenfor 4 n. mil av grunnlinjene fra svenske, danske og norske kyster er det forbudt å fiske sild.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Uten hinder av forbudet i første ledd tillates det fisket 6.000 tonn til konsum fra den tid Fiskeridirektøren bestemmer.</article></article><article class="legalArticle" data-lovdata-URL="LTI/forskrift/1982-06-04-962/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">De deltakende fartøyers turkvoter fastsettes til 1.100 hl. Denne turkvoten trer ut av kraft i den tid Norges Sildesalgslag fastsetter mindre turkvoter i medhold av § 5 i lov av 14. desember 1951 om omsetning av råfisk.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Første ledd kommer til anvendelse på ringnotfartøyer under 90 fot.</article></article><article class="legalArticle" data-lovdata-URL="LTI/forskrift/1982-06-04-962/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Konsesjonspliktige ringnotfartøy som skal delta i sildefisket i Skagerrak må ha meldt seg til Fiskeridirektøren innen 25. mai 1982 i samsvar med kunngjøring av 14. mai 1982.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Fartøy som har meldt seg på for deltakelse i sildefisket i Skagerrak kan ikke delta i sommerloddefisket i Barentshavet i 1982.</article></article><article class="legalArticle" data-lovdata-URL="LTI/forskrift/1982-06-04-962/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren kan stoppe fisket når det tillatte kvantum er beregnet oppfisket.</article></article><article class="legalArticle" data-lovdata-URL="LTI/forskrift/1982-06-04-962/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er forbudt for fartøy på 90 fot største lengde og derover å fiske sild innenfor 4 n. mil. fra de norske grunnlinjene i området beskrevet i § 1.</article></article><article class="legalArticle" data-lovdata-URL="LTI/forskrift/1982-06-04-962/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">I løpet av perioden 1. juni – 30. september 1982 kan Fiskeridirektøren stoppe fisket utenfor 2 n. mil. av grunnlinjene i tilsammen 4 uker. Denne stoppen omfatter også trålere som fisker innenfor 2 n. mil av grunnlinjene.</article></article><article class="legalArticle" data-lovdata-URL="LTI/forskrift/1982-06-04-962/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det er forbudt å oppta av sjøen, låssette, omsette eller anvende sildefangster som inneholder vesentlige mengder småsild. Som småsild regnes etter denne bestemmelse sild under 18 cm. Sildens lengde måles fra snutespissen til enden av sporens ytterste stråler.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Uten hinder av bestemmelsen i første ledd kan landinger av sild inneholde inntil 10 % i vekt av undermåls sild.</article></article><article class="legalArticle" data-lovdata-URL="LTI/forskrift/1982-06-04-962/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ved tråling etter andre fiskearter enn brisling er det forbudt å ha mer enn 5 % sild i vekt av fangsten om bord og ved landing.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Når det er tillatt å fiske sild er det ved tråling etter brisling med mindre maskevidde enn 32 mm forbudt å ha mer enn 10 % sild i vekt av fangsten om bord og ved landing.</article></article><article class="legalArticle" data-lovdata-URL="LTI/forskrift/1982-06-04-962/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridirektøren kan fastsette regler for prøvetaking og kontroll av fangstene.</article></article><article class="legalArticle" data-lovdata-URL="LTI/forskrift/1982-06-04-962/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Fiskeridirektøren kan gi nærmere forskrifter om gjennomføring og utfylling av bestemmelsene i disse forskrifter.</article></article><article class="legalArticle" data-lovdata-URL="LTI/forskrift/1982-06-04-962/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Uaktsom eller forsettlig overtredelse av disse forskrifter straffes med bøter i henhold til § 11 i lov av 16. juni 1972 om regulering av deltakelsen i fiske, § 80 i lov av 25. juni 1937 om silde- og brislingfiskeriene og § 13 i lov av 20. april 1955 om fiske med trål.</article></article><article class="legalArticle" data-lovdata-URL="LTI/forskrift/1982-06-04-962/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Disse forskrifter trer i kraft straks. Samtidig oppheves Fiskeridepartementets forskrifter av 22. desember 1981 om regulering av fisket etter sild i Skagerrak og Kattegat i 1982.</article></article></main></body></html>