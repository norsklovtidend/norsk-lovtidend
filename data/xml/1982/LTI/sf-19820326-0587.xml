<!DOCTYPE html><html lang="no"><head><title>Forskrift om endring i forskrift om de ansattes rett til representasjon i sparebankenes og forretningsbankenes styrende organer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:21</dd><dt class="legacyID">Datokode</dt><dd class="legacyID">FOR-1982-03-26-587</dd><dt class="dokid">DokumentID</dt><dd class="dokid">LTI/forskrift/1982-03-26-587</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 8</dd><dt class="dateInForce">I kraft fra</dt><dd class="dateInForce">1982-03-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-05-24-1/§8</li><li>lov/1961-05-24-1/§8c</li><li>lov/1961-05-24-1/§14</li><li>lov/1961-05-24-1/§17a</li><li>lov/1961-05-24-1/§17b</li><li>lov/1961-05-24-2/§9</li><li>lov/1961-05-24-2/§11</li><li>lov/1961-05-24-2/§12</li></ul></dd><dt class="dateOfPublication">Kunngjort</dt><dd class="dateOfPublication">1982-04-30</dd><dt class="title">Tittel</dt><dd class="title">Forskrift om endring i forskrift om de ansattes rett til representasjon i sparebankenes og forretningsbankenes styrende organer.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsregentens res. av 26. mars 1982. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1982-03-26-587</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om de ansattes rett til representasjon i sparebankenes og forretningsbankenes styrende organer.</li></ul></dd></dl></header><main class="documentBody" data-lovdata-URL="LTI/forskrift/1982-03-26-587" id="dokument"><h1>Forskrift om endring i forskrift om de ansattes rett til representasjon i sparebankenes og forretningsbankenes styrende organer.</h1><article class="legalP" data-absoluteaddress="/ledd/1/" id="ledd-1">Med hjemmel i lov av 24. mai 1961 nr. 1 om sparebanker § 8, § 8 c, § 14, § § 17 a og § 17 b og lov av 24. mai 1961 nr. 2 om forretningsbanker § 9, § 11 § og 12 foretas endringer i forskrifter til sparebanklovens og forretningsbanklovens bestemmelser om de ansattes rett til representasjon i sparebankenes og forretningsbankenes styrende organer, fastsatt ved kgl.res. av 23. desember 1977:</article> <article class="defaultP" margin-top="true"><i>§ 1. Definisjoner</i></article> <article class="defaultP" margin-top="true">pkt b skal lyde:<ul class="defaultList"><li data-li-identifier="b)" data-name="b)"><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">b)</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">hovedstilling, arbeidsforhold (herunder ikke ferievikariat og heimearbeid) hvor det arbeides gjennomsnittlig minst 50 % av heltidsansattes arbeidstid i den enkelte bank/avdelingskontor med eget styre.</article></article></li></ul></article> <article class="defaultP" margin-top="true">pkt. d skal lyde:<ul class="defaultList"><li data-li-identifier="d)" data-name="d)"><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">d)</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">lokal fagforening, fagforening i banken eller avdeling av fagforening i banken som er bundet av tariffavtale med banken eller arbeidsgiverorganisasjon som banken er medlem av.</article></article></li></ul></article> <article class="defaultP" margin-top="true"><i>§ 3. Valg til forstanderskapet</i></article> <article class="defaultP" margin-top="true">1. ledd skal lyde:</article><article class="legalP" data-absoluteaddress="/ledd/2/" id="ledd-2">Av og blant de ansatte i banken velges en femtedel av forstanderskapets medlemmer og en femtedel av varamedlemmene. Er antall medlemmer av forstanderskapet ikke delelig med fem, skal minst en femtedel av medlemmene og av varamedlemmene velges av de ansatte. Dette må dog ikke føre til at mer enn en fjerdedel av de ansatte i banken blir medlemmer av forstanderskapet. Ved valgkretsinndeling må det i hver valgkrets velges minst halvdelen så mange varamedlemmer som medlemmer.</article> <article class="defaultP" margin-top="true"><i>§ 5. Alminnelige regler om valget</i></article> <article class="defaultP" margin-top="true">Nytt 5. og 6. ledd skal lyde:</article><article class="legalP" data-absoluteaddress="/ledd/3/" id="ledd-3">Dersom samtlige lokale fagforeninger og bankens ledelse er enige om det, kan det avtales at de ansatte skal inndeles i valgkretser ved valget. Avtale om dette meddeles valgstyret senest 6 uker før valget. Representantene og vararepresentantene fordeles da på de ulike valgkretser og valget foregår separat innenfor hver valgkrets. De ansatte har bare forslagsrett, stemmerett og er bare valgbare innen den valgkrets de tilhører. Lokale fagforeninger har bare forslagsrett innen den valgkrets de tilhører. Blir partene ikke enige om valgkretsinndeling kan saken bringes inn for Kommunal- og arbeidsdepartementet, jf. § 32.</article><article class="legalP" data-absoluteaddress="/ledd/4/" id="ledd-4">Reglene i denne § 's 4. ledd om forholdstallsvalg gjelder også ved valgkretsinndeling.</article> <article class="defaultP" margin-top="true"><i>§ 6. Stemmerett</i></article> <article class="defaultP" margin-top="true">1. ledd skal lyde:</article><article class="legalP" data-absoluteaddress="/ledd/5/" id="ledd-5">Alle som på valgdagen har vært ansatt i banken i hovedstilling sammenhengende minst tre måneder har stemmerett. Dersom en betydelig dei av de ansatte i banken arbeider gjennomsnittlig mindre enn 50 % av heltidsansattes arbeidstid i den enkelte bank/avdelingskontor med eget styre, jf. § 1 b, kan Kommunal- og arbeidsdepartementet etter søknad fastsette et lavere timetall som vilkår for stemmerett.</article> <article class="defaultP" margin-top="true"><i>§ 7. Valgbarhet</i></article> <article class="defaultP" margin-top="true">1. ledd skal lyde:</article><article class="legalP" data-absoluteaddress="/ledd/6/" id="ledd-6">For å kunne velges som medlem av forstanderskapet må vedkommende tilfredstille de krav sparebanklovens § 8, sjette og sjuende ledd stiller. Bare ansatte som på valgdagen har vært i hovedstilling i banken sammenhengende minst ett år før valgdagen er valgbare. Dersom en betydelig dei av de ansatte i banken arbeider gjennomsnittlig mindre enn 50 % av heltidsansattes arbeidstid i den enkelte bank/avdelingskontor med eget styre, jf. § 1 b, kan Kommunal- og arbeidsdepartementet etter søknad fastsette et lavere timetall som vilkår for valgbarhet.</article> <article class="defaultP" margin-top="true"><i>§ 8. Valgstyre</i></article> <article class="defaultP" margin-top="true">Nytt 4. ledd skal lyde:</article><article class="legalP" data-absoluteaddress="/ledd/7/" id="ledd-7">Valgstyret fungerer i valgperioden. Valgperioden tilsvarer funksjonstiden for de ansattes medlemmer i forstanderskapet.</article> <article class="defaultP" margin-top="true">Tidligere 4. ledd blir 5. ledd.</article> <article class="defaultP" margin-top="true">6. ledd og 7. ledd skal lyde:</article><article class="legalP" data-absoluteaddress="/ledd/8/" id="ledd-8">Valgstyret skal fastsette datoen for valget og kunngjøre denne med en frist på to måneder. Valgstyret skal sørge for at det samtidig med kunngjøringen foreligger en liste over dem som har stemmerett. Listen skal være tilgjengelig for samtlige ansatte i banken. Valgstyret skal samtidig gi opplysninger om fristen og vilkårene for valgkretsinndeling, jf. § 5, femte ledd. Dersom valget kan avholdes som forholdstallsvalg, skal valgstyret kunngjøre fristen og vilkårene i § 5, fjerde og sjette ledd.</article><article class="legalP" data-absoluteaddress="/ledd/9/" id="ledd-9">Valgstyret skal senest fem uker før valgdagen kunngjøre om valget skal foregå som flertallsvalg eller forholdstallsvalg, eventuelt ved valgkretsinndeling, og samtidig oppfordre dem som har forslagsrett til å sende forslag på medlemmer og varamedlemmer. Forslag må være innlevert til valgstyret senest tre uker før valgdagen.</article> <article class="defaultP" margin-top="true">Tidligere 7., 8., 9., 10., 11. og 12. ledd blir henholdsvis 8., 9., 10., 11., 12. og 13. ledd.</article> <article class="defaultP" margin-top="true">Nytt 14. ledd som skal lyde:</article><article class="legalP" data-absoluteaddress="/ledd/10/" id="ledd-10">Dersom det synes hensiktsmessig, kan et enstemmig valgstyre fastsette andre rimelige frister enn de som følger av denne paragrafen og § 5 fjerde og femte ledd.</article> <article class="defaultP" margin-top="true"><i>§ 10. Forholdstallsvalg</i></article> <article class="defaultP" margin-top="true">4. ledd skal lyde:</article><article class="legalP" data-absoluteaddress="/ledd/11/" id="ledd-11">Forslagene må inneholde tydelig betegnelse av kandidatene ved for- og etternavn og opplysninger om hvor i banken kandidatene arbeider. Dersom det i banken er mer enn 1/3 kvinnelige ansatte, skal det på hver liste være foreslått minst 1/3 kvinnelige kandidater.</article> <article class="defaultP" margin-top="true"><i>§ 12. Funksjonstid, møteplikt m.v.</i></article> <article class="defaultP" margin-top="true">1. ledd skal lyde:</article><article class="legalP" data-absoluteaddress="/ledd/12/" id="ledd-12">Medlemmenes funksjonstid er 4 år. Valg finner sted hvert annet år. Av de medlemmer som er valgt ved første valg går minst halvparten ut etter loddtrekning ved neste valg, og ved senere valg de som har tjenestegjort lengst. Loddtrekningen foretas av styret.</article> <article class="defaultP" margin-top="true">4. ledd skal lyde:</article><article class="legalP" data-absoluteaddress="/ledd/13/" id="ledd-13">Et valgt medlem av forstanderskap eller styre kan ikke ha dette tillitsverv i samme bank i et sammenhengende tidsrom lenger enn 12 år eller ha disse tillitsverv i samme bank i et lengre samlet tidsrom enn 20 år.</article> <article class="defaultP" margin-top="true"><i>§ 14. Suppleringsvalg</i></article> <article class="defaultP" margin-top="true">1. ledd skal lyde:</article><article class="legalP" data-absoluteaddress="/ledd/14/" id="ledd-14">Istedenfor medlem som trer ut av forstanderskapet velges ved første anledning nytt medlem for resten av valgperioden.</article> <article class="defaultP" margin-top="true"><i>§ 18. Valg til representantskap</i></article> <article class="defaultP" margin-top="true">1. ledd skal lyde:</article><article class="legalP" data-absoluteaddress="/ledd/15/" id="ledd-15">Av og blant de ansatte i banken velges fire femtendeler av representantskapets medlemmer. De ansatte skal i tillegg velge minst halvdelen så mange varamedlemmer som medlemmer.</article> <article class="defaultP" margin-top="true"><i>§ 20. Alminnelige regler om valget</i></article> <article class="defaultP" margin-top="true">Nytt 5. og 6. ledd som skal lyde:</article><article class="legalP" data-absoluteaddress="/ledd/16/" id="ledd-16">Dersom samtlige lokale fagforeninger og bankens ledelse er enige om det, kan det avtales at de ansatte skal inndeles i valgkretser ved valget. Avtale om dette meddeles valgstyret senest 6 uker før valget Representantene og vararepresentantene fordeles da på de ulike valgkretser og valget foregår separat innenfor hver valgkrets. De ansatte har bare forslagsrett, stemmerett og er bare valgbare innen den valgkrets de tilhører. Lokale fagforeninger har bare forslagsrett innen den valgkrets de tilhører. Blir partene ikke enige om valgkretsinndeling, kan saken bringes inn for Kommunal- og arbeidsdepartementet, jfr. § 32.</article><article class="legalP" data-absoluteaddress="/ledd/17/" id="ledd-17">Reglene i denne § 's 4. ledd om forholdstallsvalg gjelder også ved valgkretsinndeling.</article> <article class="defaultP" margin-top="true"><i>§ 21. Stemmerett</i></article> <article class="defaultP" margin-top="true">1. ledd skal lyde:</article><article class="legalP" data-absoluteaddress="/ledd/18/" id="ledd-18">Alle som på valgdagen har vært ansatt i banken i hovedstilling sammenhengende minst tre måneder har stemmerett. Dersom en betydelig dei av de ansatte i banken arbeider gjennomsnittlig mindre enn 50 % av heltidsansattes arbeidstid i den enkelte bank/avdelingskontor med eget styre, jfr, § 1 b, kan Kommunal- og arbeidsdepartementet etter søknad fastsette et lavere timetall som vilkår for stemmerett.</article> <article class="defaultP" margin-top="true"><i>§ 22. Valgbarhet</i></article> <article class="defaultP" margin-top="true">1. ledd skal lyde:</article><article class="legalP" data-absoluteaddress="/ledd/19/" id="ledd-19">For å kunne velges som medlem av representantskapet, må vedkommende tilfredstille de krav forretningsbanklovens § 11, tredje ledd stiller. Bare ansatte som på valgdagen har vært i hovedstilling i banken sammenhengende minst ett år før valgdagen er valgbare. Dersom en betydelig dei av de ansatte i banken arbeider gjennomsnittlig mindre enn 50 % av heltidsansattes arbeidstid i den enkelte bank/avdelingskontor med eget styre, jf. § 1 b, kan Kommunal- og arbeidsdepartementet etter søknad fastsette et lavere timetall som vilkår for valgbarhet.</article> <article class="defaultP" margin-top="true"><i>§ 23. Valgstyre</i></article> <article class="defaultP" margin-top="true">Nytt 4. ledd skal lyde:</article><article class="legalP" data-absoluteaddress="/ledd/20/" id="ledd-20">Valgstyret fungerer i valgperioden. Valgperioden tilsvarer funksjonstiden for de ansattes medlemmer i representantskapet.</article> <article class="defaultP" margin-top="true">Tidligere 4. ledd blir 5. ledd.</article> <article class="defaultP" margin-top="true">6. og 7. ledd skal lyde:</article><article class="legalP" data-absoluteaddress="/ledd/21/" id="ledd-21">Valgstyret skal fastsette datoen for valget og kunngjøre denne med en frist på to måneder. Valgstyret skal sørge for at det samtidig med kunngjøringen foreligger en liste over dem som har stemmerett. Listen skal være tilgjengelig for samtlige ansatte i banken. Valgstyret skal samtidig gi opplysninger om fristen og vilkårene for valgkretsinndelingen, jf. § 20, femte ledd. Dersom valget kan avholdes som forholdstallsvalg, skal valgstyret samtidig kunngjøre fristen og vilkårene i § 20, fjerde og sjette ledd.</article><article class="legalP" data-absoluteaddress="/ledd/22/" id="ledd-22">Valgstyret skal senest fem uker før valgdagen kunngjøre om valget skal foregå som flertallsvalg eller forholdstallsvalg, eventuelt ved valgkretsinndeling og samtidig oppfordre dem som har forslagsrett til å sende forslag på medlemmer og varamedlemmer. Forslag må være innlevert til valgstyret senest tre uker før valgdagen.</article> <article class="defaultP" margin-top="true">Tidligere 7., 8., 9., og 10. ledd blir henholdsvis 8., 9., 10., og 11. ledd</article> <article class="defaultP" margin-top="true">Nytt 12. ledd som skal lyde:</article><article class="legalP" data-absoluteaddress="/ledd/23/" id="ledd-23">Dersom det synes hensiktsmessig kan et enstemmig valgstyre fastsette andre rimelige frister enn de som følger av denne paragrafen og § 20 fjerde til femte ledd.</article> <article class="defaultP" margin-top="true"><i>§ 25. Forholdstallsvalg</i></article> <article class="defaultP" margin-top="true">5. ledd skal lyde:<ul class="defaultList"><li class="consolidationElement"><article class="listArticle" data-absoluteaddress="/ledd/23/punkt/1/" id="ledd-23-punkt-1"><article class="legalP" data-absoluteaddress="/ledd/23/punkt/1/ledd/1/" id="ledd-23-punkt-1-ledd-1">Forslagene må inneholde tydelig betegnelse av kandidatene ved for- og etternavn og opplysning om hvor i banken kandidaten arbeider. Dersom det i banken er mer enn 1/3 kvinnelige ansatte, skal det på hver liste være foreslått minst 1/3 kvinnelige kandidater.</article></article></li></ul></article> <article class="defaultP" margin-top="true"><i>§ 27. Funksjonstid, møteplikt m.v.</i></article> <article class="defaultP" margin-top="true">3. ledd skal lyde:</article><article class="legalP" data-absoluteaddress="/ledd/24/" id="ledd-24">Et valgt medlem av styre, avdelingsstyre eller representantskap kan ikke ha dette tillitsverv i samme bank i et sammenhengende tidsrom lenger enn 12 år, eller ha disse tillitsverv i samme bank i et lengre samlet tidsrom enn 20 år.</article> <article class="defaultP" margin-top="true"><i>§ 31. Valg av de ansattes medlem og varamedlem til bankens styre,</i> skal lyde:</article><article class="legalP" data-absoluteaddress="/ledd/25/" id="ledd-25">Representantskapet velger ett medlem til styret blant de ansatte i banken. Dette medlem skal ha et personlig varamedlem med møte- og talerett. Styremedlemmet og varamedlemmet velges hver for seg.</article><article class="legalP" data-absoluteaddress="/ledd/26/" id="ledd-26">Valget forberedes av en valgkomite, jfr. forretningsbanklovens § 9 fjerde ledd. Bare representanten for de ansatte i valgkomiteen avgir innstilling på de ansattes representanter.</article><article class="legalP" data-absoluteaddress="/ledd/27/" id="ledd-27">Det skal holdes suppleringsvalg på de ansattes medlem og varamedlem til styret når dette er nødvendig for å opprettholde de ansattes representasjon i styret.</article><article class="legalP" data-absoluteaddress="/ledd/28/" id="ledd-28">Dersom det foretas suppleringsvalg, fungerer den nyvalgte resten av valgperioden.</article><article class="legalP" data-absoluteaddress="/ledd/29/" id="ledd-29">Dersom banken har avdeling utenfor hovedkontorets kommune med eget styre, skal ett styremedlem velges av og blant de ansatte ved avdelingen dersom avdelingen har 15 ansatte eller flere. Valget skjer ved flertallsvalg i overensstemmelse med regler gitt i forskriftenes kap. III så langt de passer.</article> <article class="defaultP" margin-top="true"><i>§ 32. Søknad om unntak</i></article> <article class="defaultP" margin-top="true">1. ledd skal lyde:</article><article class="legalP" data-absoluteaddress="/ledd/30/" id="ledd-30">Banken, lokal fagforening, valgstyret eller et flertall av de ansatte kan søke Kommunal- og arbeidsdepartementet om unntak fra reglene om de ansattes rett til representasjon etter sparebanklovens § 8 andre ledd, § 14 første ledd og §§ 17 a og 17 b, jf. §§ 8 og 14, og reglene om framgangsmåten ved valg etter disse forskrifter.</article> <article class="defaultP" margin-top="true">3. ledd skal lyde:</article><article class="legalP" data-absoluteaddress="/ledd/31/" id="ledd-31">Søknaden skal framsettes skriftlig og være begrunnet. Søknad fra banken skal være undertegnet av bankens styre og være vedlagt uttalelse fra lokale fagforeninger. Søknad fra de ansatte eller lokal fagforening skal vedlegges uttalelse fra bankens styre. Søknad fra valgstyret skal være vedlagt uttalelser fra bankens styre og lokale fagforeninger.</article><article class="legalP" data-absoluteaddress="/ledd/32/" id="ledd-32">Endringene trer i kraft straks med unntak av § 1 b som trer i kraft 1. juli 1982.</article></main></body></html>