<!DOCTYPE html><html lang="no"><head><title>Lov om planlegging av og forsøksvirksomhet i sosialtjenesten og helsetjenesten i kommunene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:57</dd><dt class="legacyID">Datokode</dt><dd class="legacyID">LOV-1982-11-19-68</dd><dt class="dokid">DokumentID</dt><dd class="dokid">LTI/lov/1982-11-19-68</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 25</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-12-07</dd><dt class="titleShort">Korttittel</dt><dd class="titleShort">Lov om planlegging i helsetjenesten</dd><dt class="title">Tittel</dt><dd class="title">Lov om planlegging av og forsøksvirksomhet i sosialtjenesten og helsetjenesten i kommunene.</dd><dt class="miscInformation">Annet om dokumentet</dt><dd class="miscInformation">Ot.prp.nr.66 (1981–1982), Innst.O.nr.7 (1982–1983) og Besl.O. nr. 8 (1982–1983). Odels- og Lagtingsvedtak hhv. 4. og 12. november 1982. Fremmet av Sosialdepartementet.</dd><dt class="refid">RefID</dt><dd class="refid">lov/1982-11-19-68</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om planlegging av og forsøksvirksomhet i sosialtjenesten og helsetjenesten i kommunene.<ul class="tocSubUl"><li>Kapittel I. Alminnelige bestemmelser.<ul class="tocSubUl"><li>§ 1. (lovens virkeområde).</li></ul></li><li>Kapittel II. Planlegging.<ul class="tocSubUl"><li>§ 2. (formal).</li><li>§ 3. (ansvaret for planleggingen).</li><li>§ 4. (behandling av planen).</li><li>§ 5. (samarbeid mellom flere kommuner – delplaner).</li><li>§ 6. (forholdet til planlegging etter bygningsloven).</li><li>§ 7. (forskrift om planlegging).</li><li>§ 8. (rettsvirkningen av vedtatt plan).</li></ul></li><li>Kapittel III. Forsøksvirksomhet<ul class="tocSubUl"><li>§ 9. (departementets tilsyn med forsøksvirksomheten).</li><li>§ 10. (avvik fra gjeldende lovgivning).</li></ul></li><li>Kapittel IV. Gjennomføring.<ul class="tocSubUl"><li>§ 11. (forskrifter).</li><li>§ 12. (ikrafttreden).</li></ul></li></ul></li></ul></dd></dl></header><main class="documentBody" data-lovdata-URL="LTI/lov/1982-11-19-68" id="dokument"><h1>Lov om planlegging av og forsøksvirksomhet i sosialtjenesten og helsetjenesten i kommunene.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1982-11-19-68/KAPITTEL_1" data-partID="k1"><h2>Kapittel I. Alminnelige bestemmelser.</h2><article class="legalArticle" data-lovdata-URL="LTI/lov/1982-11-19-68/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">(lovens virkeområde).</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med sosialtjeneste og helsetjeneste menes i planbestemmelsene i loven her all sosialtjeneste og helsetjeneste som ikke hører inn under stat eller fylkeskommune. Når det gjelder forsøksvirksomhet omfatter loven også fylkeskommunene.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Kongen kan gi nærmere forskrifter om hva som skal regnes som sosialtjeneste og helsetjeneste etter loven her.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Kongen kan ved forskrifter fastsette av loven her eller deler av den skal gjelde også for Svalbard og Jan Mayen.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1982-11-19-68/KAPITTEL_2" data-partID="k2"><h2>Kapittel II. Planlegging.</h2><article class="legalArticle" data-lovdata-URL="LTI/lov/1982-11-19-68/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">(formal).</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">For å sikre befolkningen en best mulig sosialtjeneste og helsetjeneste innen rammen av de foreliggende og påregnelige ressurser, skal det i enhver kommune utarbeides en plan for sosiale tjenester og helsetjenesten.</article></article><article class="legalArticle" data-lovdata-URL="LTI/lov/1982-11-19-68/§3" data-name="§3" data-partID="§3" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">(ansvaret for planleggingen).</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Kommunestyret skal ha ansvaret for og ledelsen av planarbeidet. Plan skal vedtas av kommunestyret.</article></article><article class="legalArticle" data-lovdata-URL="LTI/lov/1982-11-19-68/§4" data-name="§4" data-partID="§4" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">(behandling av planen).</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Tidligst mulig under planbehandlingen skal kommunen la utarbeide og gjøre kjent forslag til løsning av spørsmålet i planarbeidet som bør gjøres til gjenstand for nærmere orientering og debatt.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Utkast til plan sendes fylkeskommunen, berørte statlige organer i fylket og andre berørte til uttalelse, og etter kunngjøring legges ut til offentlig ettersyn.</article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">Er det innsigelser mot planen fra fylkeskommunen eller fra berørt statlig fagmyndighet i fylket, og det ikke lykkes å løse tvisten ved forhandlinger, skal saken avgjøres av departementet.</article></article><article class="legalArticle" data-lovdata-URL="LTI/lov/1982-11-19-68/§5" data-name="§5" data-partID="§5" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">(samarbeid mellom flere kommuner – delplaner).</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Departementet kan bestemme at to eller flere kommuner skal samarbeide om løsning av særlige oppgaver innen sosialtjenesten og helsetjenesten.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Med departementets samtykke kan det utarbeides særlige planer for visse deler av sosialtjenesten og helsetjenesten og/eller for visse geografiske områder.</article></article><article class="legalArticle" data-lovdata-URL="LTI/lov/1982-11-19-68/§6" data-name="§6" data-partID="§6" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">(forholdet til planlegging etter bygningsloven).</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Kommunens plan for sosialtjenesten og helsetjenesten og generalplanen etter bygningsloven skal samordnes.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Nødvendig samordning innen de enkelte kommuner av tiltak etter loven her og tiltak på andre områder som f.eks. skole- og arbeidsmarkedssektoren, skal i første rekke søkes løst gjennom oversiktsplanlegging etter bygningslovens bestemmelser.</article></article><article class="legalArticle" data-lovdata-URL="LTI/lov/1982-11-19-68/§7" data-name="§7" data-partID="§7" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">(forskrift om planlegging).</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Departementet kan gi nærmere forskrifter om hva planlegging skal omfatte, og stille bindende krav til hva planene skal gå ut på.</article></article><article class="legalArticle" data-lovdata-URL="LTI/lov/1982-11-19-68/§8" data-name="§8" data-partID="§8" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 8</span>. <span class="legalArticleTitle">(rettsvirkningen av vedtatt plan).</span></h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Vedtatt plan skal legges til grunn for organisering, utbygging og drift av sosialtjenesten og helsetjenesten.</article><article class="legalP" data-absoluteaddress="/kapittel/2/paragraf/7/ledd/2/" id="kapittel-2-paragraf-7-ledd-2">Det kan stilles som vilkår for offentlig støtte til sosialtjenesten og helsetjenesten at den følger planen, jfr. lov av 19. november 1982 nr. 66 om helsetjenesten i kommunene § 5-2, 3. ledd og lov av 5. juni 1964 nr. 2 om sosial omsorg § 20 d, 3. ledd.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1982-11-19-68/KAPITTEL_3" data-partID="k3"><h2>Kapittel III. Forsøksvirksomhet</h2><article class="legalArticle" data-lovdata-URL="LTI/lov/1982-11-19-68/§9" data-name="§9" data-partID="§9" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">(departementets tilsyn med forsøksvirksomheten).</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Dersom en kommune eller fylkeskommune ønsker å iverksette forsøksvirksomhet i sosialtjenesten og helsetjenesten utenfor institusjon, skal det gis melding om dette til departementet.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Departementet skal føre overordnet tilsyn med forsøksvirksomheten.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Departementet kan fra offentlige organer, institusjoner og tjenestemenn innhente de rapporter, oppgaver og opplysninger som trengs for tilsynet, så fremt det kan skje uten å komme i strid med lovbestemt taushetsplikt.</article></article><article class="legalArticle" data-lovdata-URL="LTI/lov/1982-11-19-68/§10" data-name="§10" data-partID="§10" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">(avvik fra gjeldende lovgivning).</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Ved forsøksvirksomhet som er faglig vel underbygget, kan Kongen samtykke i avvik fra gjeldende sosial-, helse- og trygdelovgivning.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Det kan ikke gjøres avvik som innebærer en innskrenkning i rettigheter eller utvidelse av plikter som enkeltpersoner har etter gjeldende lovgivning.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Det kan heller ikke gjøres avvik fra forvaltningslovens saksbehandlingsregler eller tilsvarende bestemmelser i sosial-, helse- og trygdelovgivning, når bestemmelsene er gitt av hensyn til enkeltpersoners rettssikkerhet.</article><article class="legalP" data-absoluteaddress="/kapittel/3/paragraf/2/ledd/4/" id="kapittel-3-paragraf-2-ledd-4">Lovbestemt taushetsplikt kan fravikes i den grad det er ønskelig at en sak av hensyn til klienten eller pasienten, behandles av en faggruppe. Det kan gis samtykke til at det på forsøksstedet opprettes et registreringskartotek. Kartoteket skal angi hvorvidt sosialtjenesten og helsetjenesten sitter inne med opplysninger om de enkelte klienter eller pasienter og hvor opplysningene eventuelt fins. Det skal ikke inneholde opplysninger om enkeltpersoners helseforhold m.v.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1982-11-19-68/KAPITTEL_4" data-partID="k4"><h2>Kapittel IV. Gjennomføring.</h2><article class="legalArticle" data-lovdata-URL="LTI/lov/1982-11-19-68/§11" data-name="§11" data-partID="§11" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">(forskrifter).</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Kongen kan gi nærmere forskrifter til gjennomføring av loven her.</article></article><article class="legalArticle" data-lovdata-URL="LTI/lov/1982-11-19-68/§12" data-name="§12" data-partID="§12" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">(ikrafttreden).</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Denne lov trer i kraft fra 1. januar 1984.</article></article></section></main></body></html>