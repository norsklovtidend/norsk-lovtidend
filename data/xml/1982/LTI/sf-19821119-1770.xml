<!DOCTYPE html><html lang="no"><head><title>Forskrift om inntak i ett-årig fagkurs for studenter og ett-årig sekretærskole for studenter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">FOR-1982-11-19-1770</dd><dt class="dokid">DokumentID</dt><dd class="dokid">LTI/forskrift/1982-11-19-1770</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 nr. 29</dd><dt class="dateInForce">I kraft fra</dt><dd class="dateInForce">1983-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1981-06-15-5</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-06-21-55/§7</li></ul></dd><dt class="dateOfPublication">Kunngjort</dt><dd class="dateOfPublication">1982-01-20</dd><dt class="title">Tittel</dt><dd class="title">Forskrift om inntak i ett-årig fagkurs for studenter og ett-årig sekretærskole for studenter.</dd><dt class="miscInformation">Annet om dokumentet</dt><dd class="miscInformation">Fastsatt av Kirke- og undervisningsdepartementet 19. november 1982 med hjemmel i lov 21. juni 1974 nr. 55 om videregående opplæring § 7. Forskriften trer i kraft 1. januar 1983 og avløser forskrift 15. juni 1981, tatt inn i rundskriv F-167/80 del 4.</dd><dt class="refid">RefID</dt><dd class="refid">forskrift/1982-11-19-1770</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om inntak i ett-årig fagkurs for studenter og ett-årig sekretærskole for studenter.<ul class="tocSubUl"><li>§ 1. Søknaden.</li><li>§ 2. Vilkår for inntak.</li><li>§ 3. Inntaksrekkefølgen.</li><li>§ 4. Beregning av poeng for karakterer.</li><li>§ 5. Tilleggspoeng for yrkeserfaring og skolegang.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-11-19-1770" id="dokument"><h1>Forskrift om inntak i ett-årig fagkurs for studenter og ett-årig sekretærskole for studenter.</h1><article class="legalArticle" data-lovdata-URL="LTI/forskrift/1982-11-19-1770/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Søknaden.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Søknad sendes inntaksnemnda i fylket der skolen ligger.</article></article><article class="legalArticle" data-lovdata-URL="LTI/forskrift/1982-11-19-1770/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for inntak.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For å kunne bli tatt inn som elev i ett-årig fagkurs for studenter eller i ett-årig sekretærskole for studenter kreves enten samlevitnemål om bestått eksamen fra videregående skole, studieretning for allmenne fag, bestått examen artium eller tilsvarende utdanning.</article></article><article class="legalArticle" data-lovdata-URL="LTI/forskrift/1982-11-19-1770/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Inntaksrekkefølgen.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Dersom det melder seg søkere med ulik utdanningsbakgrunn, fordeles plassene mellom dem slik:</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Søkere med eksamen fra videregående skole studieretning for allmenne fag og søkere som har examen artium med bare tallkarakterer på vitnemålet utgjør en kategori søkere.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Søkere som har examen artium med både tall- og bokstavkarakterer (eller bare bokstavkarakterer) på vitnemålet og søkere som har annen utdanning utgjør en kategori søkere.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Plassene fordeles i henhold til antall søkere i hver kategori.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Plassene innen hver kategori fordeles etter poengsum, slik at søker med høyest poengsum tas inn først. Poengsum regnes ut etter reglene nedenfor på grunnlag av poeng for karakterer med tilleggspoeng for yrkeserfaring og skolegang.</article></article><article class="legalArticle" data-lovdata-URL="LTI/forskrift/1982-11-19-1770/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av poeng for karakterer.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For søkere som har vitnemål fra videregående skole, studieretning for allmenne fag eller examen artium med tallkarakterer 1-6, regnes ut en gjennomsnittskarakter. Ved utregningen tar en med samtlige karakterer på vitnemålet, både standpunkt- og eksamenskarakterer, og deler på antall karakterer.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">For søkere som har vitnemål med både bokstav- eller tallkarakterer (evt. bare bokstavkarakterer) eller vitnemål fra annen utdanning enn nevnt i første ledd, foretas en individuell vurdering av karakterene og eventuell omgjøring til tallkarakterer slik at det kan regnes ut en gjennomsnittskarakter på samme måte som beskrevet i første ledd.</article></article><article class="legalArticle" data-lovdata-URL="LTI/forskrift/1982-11-19-1770/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilleggspoeng for yrkeserfaring og skolegang.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tilleggspoeng gis for yrkeserfaring og inntil ett års skolegang som er tatt etter utdanning nevnt i § 2.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Yrkeserfaring/skolegang tatt før utdanning nevnt i § 2 teller med for søker som har tatt slik utdanning etter fylte 20 år.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Avtjent førstegangstjeneste og omsorgsarbeid i hjemmet likestilles med yrkeserfaring.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Tilleggspoeng gis slik: 1 år – 0,2 poeng, 2 år – 0,3 poeng, 3 år 0,4 poeng, 4 år – 0,5 poeng. Det gis ikke flere tilleggspoeng enn 0,5.</article></article></main></body></html>