<!DOCTYPE html><html lang="no"><head><title>Forskrift for statlige aksjoner ved ulykker som fører til eller volder fare for omfattende oljeforurensning eller materiell skade.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">FOR-1982-11-19-1993</dd><dt class="dokid">DokumentID</dt><dd class="dokid">LTI/forskrift/1982-11-19-1993</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 20</dd><dt class="dateInForce">I kraft fra</dt><dd class="dateInForce">1982-11-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-03-06-6/§8</li><li>lov/1963-06-21-12/§3</li></ul></dd><dt class="dateOfPublication">Kunngjort</dt><dd class="dateOfPublication">1983-10-20</dd><dt class="title">Tittel</dt><dd class="title">Forskrift for statlige aksjoner ved ulykker som fører til eller volder fare for omfattende oljeforurensning eller materiell skade.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 19. november 1982 med hjemmel i lov av 6. mars 1970 nr. 6 om vern mot oljeskader § 8 fjerde ledd og lov av 21. juni 1963 nr. 12 om utforskning og utnyttelse av undersjøiske naturforekomster § 3. Fremmet av Miljøverndepartementet.</dd><dt class="refid">RefID</dt><dd class="refid">forskrift/1982-11-19-1993</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for statlige aksjoner ved ulykker som fører til eller volder fare for omfattende oljeforurensning eller materiell skade.<ul class="tocSubUl"><li>§ 1. Hva forskriftene gjelder</li><li>§ 2. Geografisk virkeområde</li><li>§ 3. Definisjoner</li><li>§ 4. Det statlige aksjonsutvalg</li><li>§ 5. Sammenkalling</li><li>§ 6. Stab</li><li>§ 7. Innkalling av operatør/eier, varsling m.v.</li><li>§ 8. Rådgivere</li><li>§ 9. Overvåking og koordinering</li><li>§ 10. Aksjonsutvalgets rådgivende funksjon</li><li>§ 11. Ledelse av aksjoner</li><li>§ 12. Aksjonsutvalgets avgjørelser</li><li>§ 13. Informasjonsplikt</li><li>§ 14. Plassering</li><li>§ 15. Administrasjon</li><li>§ 16. Utfyllende forskrifter</li><li>§ 17. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1982-11-19-1993" id="dokument"><h1>Forskrift for statlige aksjoner ved ulykker som fører til eller volder fare for omfattende oljeforurensning eller materiell skade.</h1><article class="legalArticle" data-lovdata-URL="LTI/forskrift/1982-11-19-1993/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriftene gjelder</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter gjelder for Aksjonsutvalget for staten ved ulykker som fører til eller volder fare for omfattende oljeforurensning eller materiell skade til sjøs.</article></article><article class="legalArticle" data-lovdata-URL="LTI/forskrift/1982-11-19-1993/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Geografisk virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Disse forskrifter kommer til anvendelse på ulykker som skjer:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">i indre norsk farvann, norsk ytre sjøterritorium og den del av kontinentalsokkelen som er undergitt norsk jurisdiksjon,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">utenfor den del av kontinentalsokkelen som er undergitt norsk jurisdiksjon når faste anlegg i slike områder i medhold av særskilt avtale med fremmed stat eller i henhold til folkeretten for øvrig er undergitt norsk jurisdiksjon,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">utenfor den del av kontinentalsokkelen som er undergitt norsk jurisdiksjon når havområder over norsk kontinentalsokkel, norsk territorialfarvann eller den norske kyst er eller kan bli truet av oljeforurensning som følge av ulykken.</article></article></li></ul></article></article><article class="legalArticle" data-lovdata-URL="LTI/forskrift/1982-11-19-1993/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I disse forskifter betyr:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Ulykke: Ethvert uhell i tilknytning til produksjonsinnretning eller boreinnretning eller uhell i tilknytning til skip.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Operatør: Selskap som er utpekt av Olje- og energidepartementet til å forestå den daglige ledelse av den virksomhet som utførers i henhold til tillatelse gitt i medhold av lov av 21. juni 1963 om utforskning og utnyttelse av undersjøiske naturforekomster, jf. kgl.res. av 9. april 1965 og 8. desember 1972.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Produksjonsinnretning: Innretning i fast posisjon på eller over havbunnen i områder som nevnt i § 3 bestemt for produksjonsboring, produksjon, lagring, utnyttelse eller transport av undersjøiske petroleumsforekomster.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Boreinnretning: Enhver innretning, herunder boreskip, som har utstyr for boring etter undersjøiske petroleumsforekomster.</article></article></li></ul></article></article><article class="legalArticle" data-lovdata-URL="LTI/forskrift/1982-11-19-1993/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Det statlige aksjonsutvalg</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For ulykker som faller inn under disse forskrifter opprettes det et fast aksjonsutvalg bestående av:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Representant for Miljøverndepartementet/Statens forurensningstilsyn. (Formann)</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Representant for Kommunal- og arbeidsdepartementet/Olje- og energidepartementet/Oljedirektoratet.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Representant for Departementet for handel og skipsfart/Sjøfartsdirektoratet.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Politimester ved de to hovedredningssentraler.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">Representant fra Forsvarskommando Sør-Norge og Forsvarskommando Nord-Norge.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Politimesteren i Stavanger og representanten for Forsvarskommando Sør-Norge er medlemmer ved ulykker som skjer syd for 65° N. Politimesteren i Bodø og representanten fra Forsvarskommando Nord-Norge er medlemmer ved ulykker som skjer nord for 65° N.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Miljøverndepartementet oppnevner Aksjonsutvalget etter forslag fra vedkommende departement. Institusjonene som har representanter i Aksjonsutvalget er ansvarlig for at det til enhver tid er utpekt en eller flere varamenn som kan møte i deres sted.</article></article><article class="legalArticle" data-lovdata-URL="LTI/forskrift/1982-11-19-1993/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sammenkalling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Aksjonsutvalget sammenkalles i ulykkes- eller faresituasjoner som nevnt i § 1 dersom enten Miljøverndepartementet/Statens forurensningstilsyn, Kommunal- og arbeidsdepartementet/Olje- og energidepartementet/Oljedirektoratet eller Handelsdepartementet/Sjøfartsdirektoratet krever det. Statens forurensningstilsyn forestår innkallingen i henhold til nærmere beskjed av den myndighet som krever innkalling.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Dersom Aksjonsutvalget enstemmig beslutter det, kan inntil to av medlemmene unnlate å møte eller tre ut når deres tilstedeværelse ikke er nødvendig. Representanten for Miljøverndepartementet/ Statens forurensningstilsyn har ikke rett til å tre ut av Aksjonsutvalget.</article></article><article class="legalArticle" data-lovdata-URL="LTI/forskrift/1982-11-19-1993/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Stab</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fra de samme institusjoner som er representert i Aksjonsutvalget skal det sammen med Aksjonsutvalget sammenkalles en stab.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Staben skal være Aksjonsutvalgets utførende og hjelpende organ og skal under en aksjon kunne dekke alle de funksjoner som hører under Aksjonsutvalgets oppgaver etter §§ 9-13.</article></article><article class="legalArticle" data-lovdata-URL="LTI/forskrift/1982-11-19-1993/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Innkalling av operatør/eier, varsling m.v.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved ulykker i forbindelse med kontinentalsokkelvirksomheten skal minst to representanter for vedkommende operatør kalles sammen med Aksjonsutvalget. Representantene skal være utpekt på forhånd og er pliktige til å møte. Aksjonsutvalget bestemmer i hvilken utstrekning representantene skal være tilstede der hvor Aksjonsutvalget er etablert og delta i møter. Operatørens representanter har ansvaret for å opprettholde nødvendig kontakt mellom den ansvarlige og Aksjonsutvalget slik at det kan utføre sine gjøremål etter §§ 9-13.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Ved ulykker som reguleres av kgl.res. av 2. mai 1975 (om inngrep på det frie hav i tilfelle av oljeforurensning eller fare for oljeforurensning som følge av en sjøulykke) skal berørte parter varsles i overensstemmelse med nevnte resolusjon § 5, jf. § 3.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Ved ulykker på boreplattform eller skip kan representant for eier, herunder assurandør, innkalles dersom Aksjonsutvalget finner dette hensiktsmessig. Første ledd tredje og fjerde punktum gis tilsvarende anvendelse.</article></article><article class="legalArticle" data-lovdata-URL="LTI/forskrift/1982-11-19-1993/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Rådgivere</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Under aksjoner innkaller Aksjonsutvalget de rådgivere det finner nødvendig. Representanter for de organisasjoner og institusjoner som kan bistå Aksjonsutvalget med faglige råd og veiledninger skal fortrinnsvis utpekes på forhånd.</article></article><article class="legalArticle" data-lovdata-URL="LTI/forskrift/1982-11-19-1993/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overvåking og koordinering</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Aksjonsutvalget skal til enhver tid vurdere hvorvidt iverksatte tiltak for å bekjempe ulykker er tilstrekkelige.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Aksjonsutvalget skal bidra til samordning av de ulike tiltak med sikte på å få best mulig effekt ut av tiltakene som iverksettes.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Aksjonsutvalget skal spesielt sørge for å<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/9/ledd/3/punkt/1/" id="paragraf-9-ledd-3-punkt-1"><span class="data-originalId">a)</span><article class="legalP" data-absoluteaddress="/paragraf/9/ledd/3/punkt/1/ledd/1/" id="paragraf-9-ledd-3-punkt-1-ledd-1">etablere kontakt med den ansvarlige, jf. § 7</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/9/ledd/3/punkt/2/" id="paragraf-9-ledd-3-punkt-2"><span class="data-originalId">b)</span><article class="legalP" data-absoluteaddress="/paragraf/9/ledd/3/punkt/2/ledd/1/" id="paragraf-9-ledd-3-punkt-2-ledd-1">iverksette nødvendige inspeksjoner på ulykkessted eller andre steder hvor det kan opptre skade, herunder gjennomgå tilgjengelig materiale, rapporter m.v. for å bedømme effekt og nytte av iverksatt og planlagte tiltak</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/9/ledd/3/punkt/3/" id="paragraf-9-ledd-3-punkt-3"><span class="data-originalId">c)</span><article class="legalP" data-absoluteaddress="/paragraf/9/ledd/3/punkt/3/ledd/1/" id="paragraf-9-ledd-3-punkt-3-ledd-1">iverksette overvåking av ulykken, herunder bl.a. overvåke eventuelle oljeforurensningers drift og spredning i hav- eller kystområder.</article></article></li></ul></article></article><article class="legalArticle" data-lovdata-URL="LTI/forskrift/1982-11-19-1993/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Aksjonsutvalgets rådgivende funksjon</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">De enkelte etater representert i Aksjonsutvalget har ansvaret og myndigheten på sine respektive forvaltningsområder inntil Aksjonsutvalget eventuelt har overtatt ledelsen av hele eller deler av aksjonen etter § 11. Aksjonsutvalget har i denne fase en kontrollerende og rådgivende funksjon. Dersom tiden tillater det, plikter de myndigheter som er representert i Aksjonsutvalget å forelegge alle viktige spørsmål for Aksjonsutvalget til drøftelse før avgjørelse treffes av den enkelte ansvarlige etat.</article></article><article class="legalArticle" data-lovdata-URL="LTI/forskrift/1982-11-19-1993/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ledelse av aksjoner</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Aksjonsutvalget kan, dersom særlige hensyn gjør det påkrevet, overta den overordnede ledelsen av hele eller deler av aksjonen.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">I den utstrekning Aksjonsutvalget har overtatt ledelsen, innehar den som kollegium den myndighet som tilligger henholdsvis vedkommende politimester, Oljedirektoratet, Sjøfartsdirektoratet og Statens forurensningstilsyn.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Beslutning om å overta den overordnede ledelse medfører at Aksjonsutvalget bl.a. kan:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/11/ledd/3/punkt/1/" id="paragraf-11-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/11/ledd/3/punkt/1/ledd/1/" id="paragraf-11-ledd-3-punkt-1-ledd-1">Fastsette mål for bekjempelse av ulykken</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/3/punkt/2/" id="paragraf-11-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/11/ledd/3/punkt/2/ledd/1/" id="paragraf-11-ledd-3-punkt-2-ledd-1">Trekke opp retningslinjer for hvordan ulykken skal bekjempes</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/3/punkt/3/" id="paragraf-11-ledd-3-punkt-3"><span class="data-originalId">-</span><article class="legalP" data-absoluteaddress="/paragraf/11/ledd/3/punkt/3/ledd/1/" id="paragraf-11-ledd-3-punkt-3-ledd-1">Råde over de ressurser som kan settes inn for å bekjempe ulykken, hva enten disse er offentlige eller private. Dette gjelder likevel ikke for Forsvarets ressurser. Forsvaret kan etter anmodning fra Aksjonsutvalget vurdere sin bistand og utøve kontroll av ressurser som stilles til disposisjon gjennom sitt etablerte kommandosystem.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/3/punkt/4/" id="paragraf-11-ledd-3-punkt-4"><span class="data-originalId">-</span><article class="legalP" data-absoluteaddress="/paragraf/11/ledd/3/punkt/4/ledd/1/" id="paragraf-11-ledd-3-punkt-4-ledd-1">Bestemme at hele eller deler av det operative ansvar for å bekjempe ulykken skal overlates til andre enn den ansvarlige.</article></article></li></ul></article></article><article class="legalArticle" data-lovdata-URL="LTI/forskrift/1982-11-19-1993/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Aksjonsutvalgets avgjørelser</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Aksjonsutvalgets avgjørelser treffes ved simpelt flertall. Ved stemmelikhet har formannen dobbeltstemme.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Må Aksjonsutvalget iverksette tiltak som antas å ha vidtrekkende følger, skal saken forelegges de berørte departementer før avgjørelse treffes. Tiltak som haster kan likevel iverksettes umiddelbart.</article><article class="legalP" data-absoluteaddress="/paragraf/12/ledd/3/" id="paragraf-12-ledd-3">Vedtak etter § 11 første ledd skal straks meddeles den ansvarlige. De enkelte etater representert i Aksjonsutvalget plikter å iverksette Aksjonsutvalgets vedtak etter § 11 annet og tredje ledd.</article></article><article class="legalArticle" data-lovdata-URL="LTI/forskrift/1982-11-19-1993/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Informasjonsplikt</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Aksjonsutvalget skal holde regjering og berørte departementer orientert om ulykkens omfang og utvikling.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Aksjonsutvalget skal også såvidt mulig sørge for at lokale myndigheter får nødvendig informasjon.</article><article class="legalP" data-absoluteaddress="/paragraf/13/ledd/3/" id="paragraf-13-ledd-3">Aksjonsutvalget skal i rimelig utstrekning gi massemedia regelmessig muntlige eller skriftlige redegjørelser om det faktiske hendelsesforløp, om hvilke tiltak som er iverksatt eller planlagt og om utvalgets vurderinger av spørsmål i tilknytning til ulykken og aksjonen.</article></article><article class="legalArticle" data-lovdata-URL="LTI/forskrift/1982-11-19-1993/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Plassering</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Aksjonsutvalget trer normalt sammen i lokaler ved Stavanger lufthavn (Sola) ved ulykke syd for 65° N, og ved Bodø lufthavn ved ulykker nord for 65° N.</article></article><article class="legalArticle" data-lovdata-URL="LTI/forskrift/1982-11-19-1993/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Administrasjon</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Aksjonsutvalgets administrasjon utenfor en aksjon forestås av Statens forurensningstilsyn. Statens forurensningstilsyn skal med bistand fra Oljedirektoratet, Sjøfartsdirektoratet og Hovedredningssentralen i fellesskap opprette, vedlikeholde og fornye et særskilt planverk for Aksjonsutvalgets egen virksomhet.</article><article class="legalP" data-absoluteaddress="/paragraf/15/ledd/2/" id="paragraf-15-ledd-2">Utkast til planverk og vesentlige endringer i dette skal forelegges Aksjonsutvalget til godkjennelse.</article><article class="legalP" data-absoluteaddress="/paragraf/15/ledd/3/" id="paragraf-15-ledd-3">Statens forurensningstilsyn har ansvar for til enhver tid å holde aksjonssentralens lokaler i henholdsvis Stavanger (Sola) og Bodø i operativ stand.</article></article><article class="legalArticle" data-lovdata-URL="LTI/forskrift/1982-11-19-1993/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Utfyllende forskrifter</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Miljøverndepartementet fastsetter i samråd med andre berørte departementer de forskrifter og gir de pålegg som måtte være nødvendige for gjennomføring av denne resolusjon. Miljøverndepartementet kan også i samråd med andre berørte departementer fravike disse forskrifter.</article></article><article class="legalArticle" data-lovdata-URL="LTI/forskrift/1982-11-19-1993/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Disse forskrifter trer i kraft straks.</article><article class="legalP" data-absoluteaddress="/paragraf/17/ledd/2/" id="paragraf-17-ledd-2">Samtidig oppheves forskrifter av 26. april 1977 for offentlig aksjonsledelse ved ulykker som fører til eller volder fare for omfattende oljeforurensning eller materiell skade.</article></article></main></body></html>