<!DOCTYPE html><html lang="no"><head><title>Lov om endring i lov 28. juli 1949 om Statens Pensjonskasse.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:30</dd><dt class="legacyID">Datokode</dt><dd class="legacyID">LOV-1982-05-21-27</dd><dt class="dokid">DokumentID</dt><dd class="dokid">LTI/lov/1982-05-21-27</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 12</dd><dt class="dateInForce">I kraft fra</dt><dd class="dateInForce">1982-07-07</dd><dt class="changesToDocuments">Endrer</dt><dd class="changesToDocuments"><ul><li>lov/1949-07-28-26</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-06-07</dd><dt class="titleShort">Korttittel</dt><dd class="titleShort">Endringslov til Statens Pensjonskasseloven</dd><dt class="title">Tittel</dt><dd class="title">Lov om endring i lov 28. juli 1949 om Statens Pensjonskasse.</dd><dt class="miscInformation">Annet om dokumentet</dt><dd class="miscInformation">Ot.prp.nr.31 (1981–1982), Innst.O.nr.47 (1981–1982) og Besl.O.nr.46 (1981–1982). Odels- og Lagtingsvedtak hhv. 4. og 7. mai 1982. Fremmet av Forbruker- og administrasjonsdepartementet.</dd><dt class="refid">RefID</dt><dd class="refid">lov/1982-05-21-27</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endring i lov 28. juli 1949 om Statens Pensjonskasse.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1982-05-21-27" id="dokument"><h1>Lov om endring i lov 28. juli 1949 om Statens Pensjonskasse.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1982-05-21-27/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 28. juli 1949 om Statens Pensjonskasse gjøres følgende endringer:</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Arbeidstakere tilsatt i statens tjeneste med minst 15 arbeidstimer pr. uke eller minst halvparten av lønnen for tilsvarende heltidsstilling er medlemmer av Pensjonskassen. Departementet gir nærmere regler om beregningsmåten.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Stortinget kan bestemme at arbeidstakere i en virksomhet utenfor statstjenesten skal være medlemmer av Pensjonskassen og kan fastsette særlige vilkår for dette. Reglene i første ledd gjelder tilsvarende.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Departementet avgjør i tvilstilfelle hvilke stillinger som gir rett til medlemskap i Pensjonskassen.</article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">For å kunne være medlem av Pensjonskassen må arbeidstakeren samtidig være trygdet etter lov om folketrygd kap. 1, og betale folketrygdavgift for de samme inntekter som ligger til grunn for pensjonsopptjening i Pensjonskassen. Departementet kan i særlige tilfelle gjøre unntak og fastsette regler bl.a. om innskuddsbetaling etter særskilt fastsatt sats.</article> <article class="defaultP" margin-top="true">§ 8, 2. ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Pensjonskassen kan frita en arbeidstaker for medlemskap dersom han går inn under en annen tjenestepensjonsordning eller det foreligger andre særlige grunner for det.</article> <article class="defaultP" margin-top="true">§ 10 første ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Departementet kan bestemme at en virksomhet midlertidig skal ha stillinger innlemmet i Pensjonskassen inntil det er truffet endelig vedtak om det, jf. lovens § 5 annet ledd.</article> <article class="defaultP" margin-top="true">Kapittel 3. Kapitteloverskriften skal hete:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Pensjonsgrunnlag.</article> <article class="defaultP" margin-top="true">§ 11 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Arbeidstakerens pensjonsgrunnlag er den faste arbeidsinntekt for det arbeidsforhold som gir rett til medlemskap i Pensjonskassen. Ved tariffavtale mellom staten og tjenestemennenes hovedsammenslutninger kan det bestemmes at også annen fast arbeidsinntekt skal regnes med i pensjonsgrunnlaget.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Ved tariffavtale fastsettes videre pensjonsgrunnlaget for medlemmer som har varierende inntekter, hvilke tillegg til inntekten som skal regnes med og hvor lenge et medlem må ha hatt slikt tillegg for at det skal regnes med. For de arbeidstakergrupper som ikke omfattes av tariffavtaler inngått i medhold av lov om offentlige tjenestetvister av 18. juli 1958, fastsetter Pensjonskassen hvilken inntekt og tillegg til inntekten som skal regnes med i pensjonsgrunnlaget.</article> <article class="defaultP" margin-top="true">§ 12 oppheves.</article> <article class="defaultP" margin-top="true">§ 13 skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Departementet kan i særlige tilfelle fastsette særskilte pensjonsgrunnlag.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Departementet kan for enkelte stillinger eller grupper av stillinger fastsette regulativer for pensjonsgrunnlaget.</article> <article class="defaultP" margin-top="true">§ 14 skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Pensjonsgrunnlaget begrenses slik at den del av lønnen som overstiger lønnen etter lønnstrinn 27 i hovedlønnstabellen for statstilsatte bare medregnes med 1/3. Det tas ikke omsyn til lønn utover lønnen etter lønnstrinn 37 i samme lønnstabell.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">I perioder hvor arbeidstakeren samtidig har hatt flere arbeidsforhold som hver for seg gir rett til medlemskap i Pensjonskassen, skal pensjonsgrunnlaget settes til summen av pensjonsgrunnlagene for de enkelte arbeidsforhold. Det samlede pensjonsgrunnlag begrenses etter bestemmelsene i første ledd.</article> <article class="defaultP" margin-top="true">§ 15 skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Når en arbeidstaker har hatt arbeid med varierende arbeidstid, skal det ved pensjoneringen fastsettes et gjennomsnittlig pensjonsgrunnlag. Ved beregningen tas det hensyn til arbeidstiden i den enkelte periode og periodens varighet, sammenholdt med pensjonsgrunnlaget for heldagsstilling ved pensjoneringen og den samlede tjenestetid. Departementet gir nærmere regler om beregningsmåten.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Har en arbeidstaker tidligere hatt høyere pensjonsgrunnlag enn på pensjoneringstidspunktet og dette ikke skyldes en alminnelig lønnsregulering, skal det høyere grunnlag gjelde for tiden før grunnlaget gikk ned og resten av tiden regnes av grunnlaget ved pensjoneringen. Departementet kan fastsette vilkårene for at et midlertidig høyere pensjonsgrunnlag skal få virkning for pensjonsberegningen.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Dersom en arbeidstaker har fått et høyere grunnlag fordi han har hatt flere stillinger samtidig, skal det høyere grunnlag bare medregnes for det tidsrom dette var tilfelle. Tilsvarende gjelder en arbeidstaker som på pensjoneringstidspunktet har flere stillinger samtidig.</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Er det foretatt en alminnelig regulering av løpende pensjoner etter at en arbeidstaker gikk over fra et høyere til et lavere samlet pensjonsgrunnlag, eller har fratrådt med rett til oppsatt pensjon etter § 24, skal det på pensjoneringstidspunktet foretas en tilsvarende regulering av de tidligere grunnlag som har betydning for pensjonsberegningen.</article> <article class="defaultP" margin-top="true">§ 16 skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">En arbeidstaker betaler innskott på 2 pst. av pensjonsgrunnlaget I den tid et medlem har redusert lønn på grunn av permisjon, redusert arbeidstid eller andre forhold ved tjenesten, betales innskott bare av den reduserte lønn.</article> <article class="defaultP" margin-top="true">§ 17 skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Den som utbetaler lønnen, er ansvarlig for at innskottet blir trukket før lønnen blir utbetalt. Et medlem skal likevel betale innskott direkte til Pensjonskassen innen de frister som Pensjonskassen fastsetter hvis dette er særskilt bestemt.</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Forfalt innskott kan inndrives ved utpantning. Etter forfall kan det kreves renter etter en rentefot som fastsettes av Pensjonskassens styre.</article> <article class="defaultP" margin-top="true">§ 18 skal lyde:</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Departementet kan bestemme at det for visse grupper arbeidstakere skal betales en arbeidsgiverandel i tillegg til medlemmets eget innskott. Bestemmelsene i § 17,2. ledd gjelder tilsvarende.</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Departementet kan gi nærmere regler om beregningen av pensjonsinnskottene og arbeidsgiverandelen.</article> <article class="defaultP" margin-top="true">§ 19 skal lyde:</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Som tjenestetid ved beregning av pensjon regnes den tid arbeidstakeren har vært medlem av Pensjonskassen. Det kan fastsettes ved tariffavtale at kortere tjenesteperioder ikke skal regnes med. Den samlede tjenestetid avrundes slik at brøkdel av et år mindre enn en halv ikke regnes med. En større brøkdel regnes som et helt år.</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">Er den samlede tjenestetid lengre enn det som kreves for full pensjon, skal det ved pensjonsberegningen ses bort fra den overskytende tjenestetid som har lavest pensjonsgrunnlag.</article> <article class="defaultP" margin-top="true">§ 20 skal lyde:</article><article class="legalP" data-absoluteaddress="/kapittel/1/ledd/26/" id="kapittel-1-ledd-26">Som tjenestetid regnes også den tid medlemmet:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/26/punkt/1/" id="kapittel-1-ledd-26-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/26/punkt/1/ledd/1/" id="kapittel-1-ledd-26-punkt-1-ledd-1">midlertidig er avgitt til tjeneste hos fylke, kommune eller privat arbeidsgiver som utfører arbeid for staten,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/26/punkt/2/" id="kapittel-1-ledd-26-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/26/punkt/2/ledd/1/" id="kapittel-1-ledd-26-punkt-2-ledd-1">har ferie,</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/ledd/26/punkt/3/" id="kapittel-1-ledd-26-punkt-3"><span class="data-originalId">c.</span><article class="legalP" data-absoluteaddress="/kapittel/1/ledd/26/punkt/3/ledd/1/" id="kapittel-1-ledd-26-punkt-3-ledd-1">har permisjon med lønn,</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/ledd/26/punkt/4/" id="kapittel-1-ledd-26-punkt-4"><span class="data-originalId">d.</span><article class="legalP" data-absoluteaddress="/kapittel/1/ledd/26/punkt/4/ledd/1/" id="kapittel-1-ledd-26-punkt-4-ledd-1">har permisjon uten lønn eller på annen måte midlertidig har fratrådt tjenesten og hvor det ved tariffavtale mellom staten og tjenestemennenes hovedsammenslutninger er bestemt at tjenestetiden skal regnes med,</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/ledd/26/punkt/5/" id="kapittel-1-ledd-26-punkt-5"><span class="data-originalId">e.</span><article class="legalP" data-absoluteaddress="/kapittel/1/ledd/26/punkt/5/ledd/1/" id="kapittel-1-ledd-26-punkt-5-ledd-1">har invalidepensjon, unntatt pensjon som ytes etter § 28 a,</article></article></li><li data-li-identifier="f." data-name="f."><article class="listArticle" data-absoluteaddress="/kapittel/1/ledd/26/punkt/6/" id="kapittel-1-ledd-26-punkt-6"><span class="data-originalId">f.</span><article class="legalP" data-absoluteaddress="/kapittel/1/ledd/26/punkt/6/ledd/1/" id="kapittel-1-ledd-26-punkt-6-ledd-1">har ventelønn etter tjenestemannslovens § 9, 4. ledd eller har vartpenger etter denne lovs § 24,</article></article></li><li data-li-identifier="g." data-name="g."><article class="listArticle" data-absoluteaddress="/kapittel/1/ledd/26/punkt/7/" id="kapittel-1-ledd-26-punkt-7"><span class="data-originalId">g.</span><article class="legalP" data-absoluteaddress="/kapittel/1/ledd/26/punkt/7/ledd/1/" id="kapittel-1-ledd-26-punkt-7-ledd-1">har vært medlem av annen pensjonsordning som Pensjonskassen har avtale med om overføring av pensjonsrettigheter, eller i utenlandsk pensjonsordning hvor tiden etter internasjonal overenskomst skal regnes med.</article></article></li></ul></article><article class="legalP" data-absoluteaddress="/kapittel/1/ledd/27/" id="kapittel-1-ledd-27">Departementet kan med Stortingets samtykke bestemme at tjenestetid forut for medlemskapet helt eller delvis skal regnes med. Departementet kan sette særlige vilkår for slik medregning.</article><article class="legalP" data-absoluteaddress="/kapittel/1/ledd/28/" id="kapittel-1-ledd-28">Som pensjonsgivende regnes også tjenestetid som overenskomstlønnet arbeidstaker i staten før 1. januar 1951.</article><article class="legalP" data-absoluteaddress="/kapittel/1/ledd/29/" id="kapittel-1-ledd-29">Et medlem som uten å oppebære invalidepensjon har hatt permisjon uten lønn i to år, skal etter utløpet av denne tid, i forhold til reglene i denne lov, anses for å ha fratrådt sin stilling, medmindre annet er fastsatt etter første ledd bokstav d.</article> <article class="defaultP" margin-top="true">§ 22 skal lyde:</article><article class="legalP" data-absoluteaddress="/kapittel/1/ledd/30/" id="kapittel-1-ledd-30">Pensjonen beregnes av medlemmets pensjonsgrunnlag når han fratrer stillingen, jf. dog bestemmelsene i § 15.</article> <article class="defaultP" margin-top="true">§ 23 skal lyde:</article><article class="legalP" data-absoluteaddress="/kapittel/1/ledd/31/" id="kapittel-1-ledd-31">Den årlige alderspensjon beregnes slik:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/31/punkt/1/" id="kapittel-1-ledd-31-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/31/punkt/1/ledd/1/" id="kapittel-1-ledd-31-punkt-1-ledd-1">Har medlemmet 30 års tjenestetid eller mer, får han full alderspensjon. Denne skal være 66 pst. av pensjonsgrunnlaget.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/31/punkt/2/" id="kapittel-1-ledd-31-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/31/punkt/2/ledd/1/" id="kapittel-1-ledd-31-punkt-2-ledd-1">Har medlemmet en tjenestetid mindre enn 30 år, skal han ha en avkortet alderspensjon, som utgjør så mange trettideler av full pensjon som han har tjenesteår.</article></article></li></ul></article><article class="legalP" data-absoluteaddress="/kapittel/1/ledd/32/" id="kapittel-1-ledd-32">Forsørger medlemmet barn under 18 år, skal det for hvert barn ytes et barnetillegg på 10 pst. av alderspensjonen. Alderspensjonene med barnetillegg må likevel ikke overstige 90 pst. av pensjonsgrunnlaget når pensjonen er beregnet etter redusert tjenestetid. Er pensjonen beregnet etter redusert tjenestetid, skal det foretas en forholdsmessig avkortning. Barnetillegg betales ut den måned barnet fyller 18 år eller i tilfelle måneden etter barnets død.</article> <article class="defaultP" margin-top="true">§ 24 første ledd, tredje punktum skal lyde:</article><article class="legalP" data-absoluteaddress="/kapittel/1/ledd/33/" id="kapittel-1-ledd-33">Oppsatt alderspensjon utbetales senest fra det tidspunkt medlemmet ved fylte 67 år får utbetalt alderspensjon fra folketrygden.</article> <article class="defaultP" margin-top="true">§ 24 3. ledd skal lyde:</article><article class="legalP" data-absoluteaddress="/kapittel/1/ledd/34/" id="kapittel-1-ledd-34">Når et medlem som ikke omfattes av tjenestemannsloven fratrer sin stilling, enten fordi den inndras, eller etter oppsiing uten egen skyld og han verken har rett til straks å få alderspensjon etter § 21, eller med hjemmel i annen bestemmelse har krav på å beholde sin lønn, kan Pensjonskassens styre gi ham vartpenger hvis det antar at det vil være vanskelig for ham å skaffe seg et høvelig arbeid. Vartpenger skal fastsettes for høyst tre år om gangen. Departementet fastsetter nærmere regler om vartpenger.</article> <article class="defaultP" margin-top="true">§ 25 skal lyde:</article><article class="legalP" data-absoluteaddress="/kapittel/1/ledd/35/" id="kapittel-1-ledd-35">En arbeidstaker som samtidig tjener opp rett til pensjon i mer enn ett arbeidsforhold og fratrer et av disse med rett til løpende pensjon, får pensjon regnet av pensjonsgrunnlaget og tjenestetiden for dette arbeidsforhold. Tilsvarende gjelder når ett arbeidsforhold fratres med rett til løpende pensjon, og arbeidstakeren har rett til oppsatt pensjon for et annet arbeidsforhold fra et senere tidspunkt. Når medlemmet får rett til pensjon for flere enn ett arbeidsforhold hvor pensjon er opptjent samtidig, regnes pensjonen etter bestemmelsene i § 14 annet ledd, § 15 tredje ledd og § 19 annet ledd.</article> <article class="defaultP" margin-top="true">§ 26 første ledd skal lyde:</article><article class="legalP" data-absoluteaddress="/kapittel/1/ledd/36/" id="kapittel-1-ledd-36">Alderspensjon etter § 21 løper fra den første dag i måneden etter at medlemmet ikke oppebærer lønn, og etter § 24 første ledd fra det tidspunkt det blir utbetalt alderspensjon fra folketrygden eller fra den første dag i måneden etter at medlemmet når aldersgrensen, dog tidligst fra den første dag i måneden etter fylte 65 år. Pensjonen løper ut måneden etter dødsmåneden. Dersom avdøde etterlater seg ektefelle, løper pensjonen ytterligere en måned. Dette gjelder også når avdøde var blitt pensjonist før 1. juli 1946.</article> <article class="defaultP" margin-top="true">§ 27 tredje ledd skal lyde:</article><article class="legalP" data-absoluteaddress="/kapittel/1/ledd/37/" id="kapittel-1-ledd-37">Rett til invalidepensjon inntrer ikke når medlemmet selv forsettlig er skyld i at han er blitt udyktig til å utføre sin tjeneste, eller når udyktigheten inntrer innen to år etter tilsettingen og skyldes en sykdom eller svakelighet som medlemmet led av da han ble tilsatt, og som det må antas at han da kjente til. Når særlige grunner taler for det, kan Pensjonskassens styre tilstå hel eller delvis pensjon i disse tilfelle.</article> <article class="defaultP" margin-top="true">§ 28 første ledd skal lyde:</article><article class="legalP" data-absoluteaddress="/kapittel/1/ledd/38/" id="kapittel-1-ledd-38">Invalidepensjon beregnes og utbetales i samsvar med reglene i kapittel 3,4 og 5, unntatt bestemmelsene i § 15 om beregning av gjennomsnittsgrunnlag. Pensjonen beregnes etter det pensjonsgrunnlag medlemmet har på det tidspunkt invalidepensjonen skal begynne å løpe og den tjenestetid medlemmet ville ha fått om han var blitt stående i stillingen til aldersgrensen. Et medlem som blir gitt invalidepensjon fra et tidspunkt etter 1. mai 1975 skal ha pensjonsgrunnlaget flyttet opp til høyere lønnstrinn etter hvert på tilsvarende måte som vedkommende ville ha fått automatisk lønnsopprykk ved fortsatt arbeid i stillingen fram til aldersgrensen, dog ikke opprykk høyere enn til lønnstrinn 16. Dersom det anses godtgjort at arbeidstakeren på grunn av den sykdom eller svakhet som ligger til grunn for pensjoneringen, har måttet redusere sin arbeidsinnsats, slik at pensjonsgrunnlaget har gått ned, kan det ved bevilgningen bestemmes at det høyere grunnlag legges til grunn for pensjoneringen, og at det også gis virkning for tjenestetidsberegningen etter § 20 e, selv om det ikke har vært utbetalt pensjon for det tidsrom det gjelder.</article> <article class="defaultP" margin-top="true">§ 28 a skal lyde:</article><article class="legalP" data-absoluteaddress="/kapittel/1/ledd/39/" id="kapittel-1-ledd-39">Når et medlem er fratrådt etter 1. januar 1967 med rett til oppsatt alderspensjon og senere blir tilstått uførepensjon etter lov om folketrygd, har han fra samme tidspunkt rett til invalidepensjon etter samme uføregrad fra Pensjonskassen svarende til oppsatt alderspensjon beregnet etter bestemmelsene i § 24 annet ledd.</article> <article class="defaultP" margin-top="true">§ 33 skal lyde:</article><article class="legalP" data-absoluteaddress="/kapittel/1/ledd/40/" id="kapittel-1-ledd-40">Rett til enkepensjon inntrer ikke:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/40/punkt/1/" id="kapittel-1-ledd-40-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/40/punkt/1/ledd/1/" id="kapittel-1-ledd-40-punkt-1-ledd-1">når medlemmet dør innen ett år etter at det fikk tilsetting med rett til medlemskap i Pensjonskassen eller etter at ekteskapet ble inngått, og dødsfallet skyldes sykdom som medlemmet led av ved tilsettingen eller vigselen og som en av ektefellene må antas å ha kjent til,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/40/punkt/2/" id="kapittel-1-ledd-40-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/40/punkt/2/ledd/1/" id="kapittel-1-ledd-40-punkt-2-ledd-1">når ekteskapet er inngått etter at medlemmet har fylt 65 år,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/40/punkt/3/" id="kapittel-1-ledd-40-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/40/punkt/3/ledd/1/" id="kapittel-1-ledd-40-punkt-3-ledd-1">når ekteskapet er inngått etter at medlemmet har fratrådt sin stilling eller er permittert med invalidepensjon.</article></article></li></ul></article><article class="legalP" data-absoluteaddress="/kapittel/1/ledd/41/" id="kapittel-1-ledd-41">Når særlige grunner taler for det, kan Pensjonskassens styre likevel gi hel eller delvis pensjon i disse tilfelle.</article> <article class="defaultP" margin-top="true">§ 39 oppheves.</article> <article class="defaultP" margin-top="true">Kapittel 8 oppheves.</article> <article class="defaultP" margin-top="true">Kapittel 9 blir nytt kapittel 8.</article> <article class="defaultP" margin-top="true">§ 47 blir § 41.</article> <article class="defaultP" margin-top="true">§ 48 blir § 42.</article> <article class="defaultP" margin-top="true">§ 49 blir § 43.</article> <article class="defaultP" margin-top="true">§ 50 blir § 44.</article> <article class="defaultP" margin-top="true">§ 44 skal lyde:</article><article class="legalP" data-absoluteaddress="/kapittel/1/ledd/42/" id="kapittel-1-ledd-42">Pensjon etter denne lov utbetales etterskottsvis for hver måned til den berettigede. Terminbeløp avrundes opp til nærmeste hele krone.</article><article class="legalP" data-absoluteaddress="/kapittel/1/ledd/43/" id="kapittel-1-ledd-43">Barnepensjon utbetales til barnets verge. For øvrig skjer utbetalingen av pensjonen direkte til den som har pensjonsretten, med mindre annet blir bestemt av Pensjonskassens styre.</article><article class="legalP" data-absoluteaddress="/kapittel/1/ledd/44/" id="kapittel-1-ledd-44">Restpensjon ved alders- eller invalidepensjonists død utbetales til ektefellen, eller til boet dersom avdøde ikke etterlater seg ektefelle.</article><article class="legalP" data-absoluteaddress="/kapittel/1/ledd/45/" id="kapittel-1-ledd-45">Restpensjon ved ektefellepensjonists eller barnepensjonists død, utbetales til boet.</article><article class="legalP" data-absoluteaddress="/kapittel/1/ledd/46/" id="kapittel-1-ledd-46">Når særlige grunner taler for det, kan utbetaling skje til andre enn den som ellers er berettiget.</article><article class="legalP" data-absoluteaddress="/kapittel/1/ledd/47/" id="kapittel-1-ledd-47">Blir det utbetalt for mye i pensjon og dette skyldes feil eller forsømmelse fra pensjonist eller en som handler på hans vegne, kan beløpet kreves tilbakebetalt. Det samme gjelder for meget utbetalt pensjon som er oppebåret i strid med redelighet og god tro. Beløpet kan trekkes i framtidige ytelser eller inndrives etter regler som for skatter bestemt.</article><article class="legalP" data-absoluteaddress="/kapittel/1/ledd/48/" id="kapittel-1-ledd-48">Pensjonskassen kan sette som vilkår for tilståelse av ytelser at vedkommende samtidig setter fram krav om ytelser etter lov om folketrygd. Departementet fastsetter nærmere regler om dette. Renter tilstås ikke.</article> <article class="defaultP" margin-top="true">§ 51 blir § 45.</article> <article class="defaultP" margin-top="true">§ 45 fjerde ledd skal lyde:</article><article class="legalP" data-absoluteaddress="/kapittel/1/ledd/49/" id="kapittel-1-ledd-49">Folketrygdens organer plikter uten godtgjørelse og uten hinder av en eventuell taushetsplikt å gi de opplysninger som Pensjonskassen trenger for å sikre riktig behandling av saker etter denne lov. Den som er arbeidsgiver for et medlem, har den samme opplysningsplikt overfor Pensjonskassen. Pensjonskassen og annen pensjons- eller trygdeordning har tilsvarende gjensidig opplysningsplikt, når ytelse fra Pensjonskassen skal samordnes med ytelse fra den annen ordning, eller Pensjonskassen har sluttet overenskomst med ordningen etter § 46.</article> <article class="defaultP" margin-top="true">§ 52 blir § 46.</article> <article class="defaultP" margin-top="true">§ 46, annet ledd skal lyde:</article><article class="legalP" data-absoluteaddress="/kapittel/1/ledd/50/" id="kapittel-1-ledd-50">Når en arbeidstaker samtidig har arbeid som omfattes av annen pensjonsordning som Pensjonskassen har sluttet overenskomst med etter første ledd, kan partene også slutte overenskomst om andre regler for minste lønn eller arbeidstid enn dem som er fastsatt i § 5 og om fastsetting av pensjonsgrunnlag, beregning og utbetaling av pensjon.</article> <article class="defaultP" margin-top="true">§ 53 blir § 47.</article> <article class="defaultP" margin-top="true">§ 47 nest siste og siste ledd utgår.</article> <article class="defaultP" margin-top="true">§ 54 blir § 48.</article> <article class="defaultP" margin-top="true">§ 55 blir § 49.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1982-05-21-27/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven her trer i kraft fra den tid Kongen bestemmer.</article></section></main></body></html>