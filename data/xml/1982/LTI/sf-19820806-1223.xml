<!DOCTYPE html><html lang="no"><head><title>Forskrift om skogavgift i skogbruket for driftsåret 1982/83.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">FOR-1982-08-06-1223</dd><dt class="dokid">DokumentID</dt><dd class="dokid">LTI/forskrift/1982-08-06-1223</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 18</dd><dt class="dateInForce">I kraft fra</dt><dd class="dateInForce">1982-08-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-05-21/§41</li><li>lov/1965-05-21/§49</li></ul></dd><dt class="dateOfPublication">Kunngjort</dt><dd class="dateOfPublication">1982-08-31</dd><dt class="title">Tittel</dt><dd class="title">Forskrift om skogavgift i skogbruket for driftsåret 1982/83.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 6. august 1982. Fremmet av Landbruksdepartementet.</dd><dt class="refid">RefID</dt><dd class="refid">forskrift/1982-08-06-1223</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om skogavgift i skogbruket for driftsåret 1982/83.<ul class="tocSubUl"><li>§ 1. Reglenes geografiske anvendelse.</li><li>§ 2. Den ordinære skogavgifts størrelse.</li><li>§ 3. Skogavgiften for virke som utvises eller leveres til bruksberettigede i stats- eller bygdeallmenninger.</li><li>§ 4. Den ekstraordinære skogavgifts størrelse.</li><li>§ 5. Skogavgift for annet virke.</li><li>§ 6. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-08-06-1223" id="dokument"><h1>Forskrift om skogavgift i skogbruket for driftsåret 1982/83.</h1><article class="legalP" data-absoluteaddress="/ledd/1/" id="ledd-1">Med hjemmel i lov om skogbruk og skogvern av 21. mai 1965 § 41 og § 49 bestemmes:</article><article class="legalArticle" data-lovdata-URL="LTI/forskrift/1982-08-06-1223/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Reglenes geografiske anvendelse.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ordinær skogavgift for skogsvirke av gran og furu skal for driftsåret 1. august 1982-31. juli 1983 svares i følgende fylker eller deler av fylker:</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Østfold, Akershus, Oslo, Hedmark, Oppland, Buskerud, Vestfold, Telemark, Aust-Agder, Vest-Agder, Rogaland, Hordaland unntatt kommunene Askøy, Austervoll, Austrheim, Bømlo, Fedje, Fitjar, Jondal, Meland, Modalen, Odda, Sund, Radøy og Bergen, Sogn og Fjordane unntatt kommunene Askvoll, Bremanger, Eid, Gulen, Høyanger, Hyllestad, Jølster, Naustdal, Selje, Solund, Vågsøy og Flora, Møre og Romsdal unntatt kommunene Aukra, Averøy, Eide, Fræna, Haram, Hareid, Herøy, Midsund, Norddal, Sande, Sykkylven, Ulstein, Vanylven, Volda og Ørsta, Sør-Trøndelag, Nord-Trøndelag, Nordland unntatt kommunene Andøy, Bø, Dønna, Flakstad, Gildeskål, Hadsel, Herøy, Meløy, Moskenes, Nesna, Rødøy, Røst, Sortland, Tjeldsund, Lurøy, Lødingen, Træna, Vega, Værøy, Vestvågøy, Vågan og Øksnes, Troms og Finnmark. I Rogaland, Troms og Finnmark skal avgift bare svares av de skogeiere hvis samlede skogarealer innen fylket har en årlig nyttbar barskogtilvekst på minst 200m<sup>3</sup> .</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">For skogsvirke som utvises eller leveres bruksberettigede fra statsallmenning eller bygdeallmenning, skal avgift svares uten hensyn til allmenningens barskogtilvekst.</article></article><article class="legalArticle" data-lovdata-URL="LTI/forskrift/1982-08-06-1223/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Den ordinære skogavgifts størrelse.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den ordinære skogavgift fastsettes slik for skogsvirke av gran og furu:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Med unntak av de tilfeller som er nevnt nedenfor under bokstavene c), d) og e), skal det svares en ordinær skogavgift for massevirke, skur- og spesialvirke som i hele prosentenheter ikke kan settes lavere enn 8 pst. og ikke høyere enn 15 pst. av skogsvirkets bruttoverdi på vedkommende leveringssted.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Skogavgiftens størrelse innenfor det intervall som er nevnt i bokstav a) ovenfor, godkjennes av herredsskogmesteren i det distrikt skogeiendommen ligger i på grunnlag av en søknad eller meddelelse fra den enkelte skogeier om hvilken størrelse på skogavgiften som er ønskelig.</article><article class="legalP" data-absoluteaddress="/paragraf/2/ledd/1/punkt/2/ledd/2/" id="paragraf-2-ledd-1-punkt-2-ledd-2">Slik søknad eller meddelelse skal være mottatt av herredsskogmesteren innen 20. september 1982. Herredsskogmesteren kan i særlige tilfeller godkjenne søknader eller meddelelser som kommer inn etter dette tidspunktet, men den skogavgiftssats som herredsskogmesteren godkjenner kan ikke gjøres gjeldende for allerede målt skogsvirke.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Den skogavgiftssats som godkjennes av herredsskogmesteren for driftsåret 1982/83, gjelder for hele driftsåret.<ul class="defaultList"><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">c)</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1"><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/2/punkt/1/ledd/1/punkt/1/" id="paragraf-2-ledd-2-punkt-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/2/punkt/1/ledd/1/punkt/1/ledd/1/" id="paragraf-2-ledd-2-punkt-1-ledd-1-punkt-1-ledd-1">For skogsvirke som skogeier<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/1/ledd/1/punkt/1/ledd/1/punkt/1/" id="paragraf-2-ledd-2-punkt-1-ledd-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/1/ledd/1/punkt/1/ledd/1/punkt/1/ledd/1/" id="paragraf-2-ledd-2-punkt-1-ledd-1-punkt-1-ledd-1-punkt-1-ledd-1">foredler selv for videresalg og annen overdragelse, eller</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/1/ledd/1/punkt/1/ledd/1/punkt/2/" id="paragraf-2-ledd-2-punkt-1-ledd-1-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/1/ledd/1/punkt/1/ledd/1/punkt/2/ledd/1/" id="paragraf-2-ledd-2-punkt-1-ledd-1-punkt-1-ledd-1-punkt-2-ledd-1">bruker selv til andre formål enn til dekning av eget behov i jord- og skogbruksmessig virksomhet, eller</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/1/ledd/1/punkt/1/ledd/1/punkt/3/" id="paragraf-2-ledd-2-punkt-1-ledd-1-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/1/ledd/1/punkt/1/ledd/1/punkt/3/ledd/1/" id="paragraf-2-ledd-2-punkt-1-ledd-1-punkt-1-ledd-1-punkt-3-ledd-1">selger på rot</article></article></li></ul>skal det svares en ordinær skogavgift i hele prosentenheter som ikke kan settes lavere enn 8 pst. og ikke større enn 15 pst. når virket blir bruttoprisberegnet (inkludert driftskostnader).</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/2/punkt/1/ledd/1/punkt/2/" id="paragraf-2-ledd-2-punkt-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/2/punkt/1/ledd/1/punkt/2/ledd/1/" id="paragraf-2-ledd-2-punkt-1-ledd-1-punkt-2-ledd-1">For skogsvirke som er nevnt i nr. 1 ovenfor, og som ikke blir bruttoprisberegnet, skal det svares ordinær skogavgift i hele kroner som ikke skal være lavere enn kr 16,- pr.m<sup>3</sup> fast mål og ikke større enn kr 30,- pr.m<sup>3</sup> fast mål.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/2/punkt/1/ledd/1/punkt/3/" id="paragraf-2-ledd-2-punkt-1-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/2/punkt/1/ledd/1/punkt/3/ledd/1/" id="paragraf-2-ledd-2-punkt-1-ledd-1-punkt-3-ledd-1">Skogavgiftens størrelse innenfor de intervaller som er nevnt i nr. 1 og 2 ovenfor, fastsettes etter reglene i bokstav b) ovenfor.</article></article></li></ul></article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">d)</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">Foreligger det fra en skogeier ingen søknad eller meddelelse som nevnt i bokstav b) ovenfor, skal skogavgiften settes til 10 pst. av bruttoverdien for skogsvirke nevnt i bokstav a) ovenfor på vedkommende leveringssted og til kr 20,- pr.m<sup>3</sup> fast mål for slikt skogsvirke som er nevnt i bokstav c) nr. 1. jfr. nr. 2 ovenfor.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/2/punkt/3/" id="paragraf-2-ledd-2-punkt-3"><span class="data-originalId">e)</span><article class="legalP" data-absoluteaddress="/paragraf/2/ledd/2/punkt/3/ledd/1/" id="paragraf-2-ledd-2-punkt-3-ledd-1">I avgiftspliktige kommuner i Hordaland og Sogn og Fjordane og i de avgiftspliktige kommuner i Nordland fylke, unntatt kommunene Alstahaug, Bindal, Brønnøy, Grane, Hattfjelldal, Hemnes, Leirfjord, Rana, Sømna, Vefsn og Vevelstad, skal avgiften være 2 pst. av skogsvirkets bruttoverdi for de skogeiere hvis samlede skogareal innen fylket har en årlig nyttbar barskogtilvekst mindre enn 200m<sup>3</sup> .</article></article></li></ul></article></article><article class="legalArticle" data-lovdata-URL="LTI/forskrift/1982-08-06-1223/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Skogavgiften for virke som utvises eller leveres til bruksberettigede i stats- eller bygdeallmenninger.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Den ordinære skogavgift for virke som utvises eller leveres til bruksberettigede i statsallmenning og bygdeallmenning skal være kr 20,- pr.m<sup>3</sup> fast mål.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For trelast (skur- og høvellast) som leveres til bruksberettigede i allmenningene skal den ordinære avgift være kr 40,- pr.m<sup>3</sup> fast mål.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Avgiften skal svares av den bruksberettigede.</article></article><article class="legalArticle" data-lovdata-URL="LTI/forskrift/1982-08-06-1223/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Den ekstraordinære skogavgifts størrelse.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den ekstraordinære skogavgift for driftsåret 1. august 1982 31. juli 1983 skal være 50 pst. av den ordinære skogavgift for skogsvirke av gran og furu beregnet etter reglene i § 2.</article></article><article class="legalArticle" data-lovdata-URL="LTI/forskrift/1982-08-06-1223/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Skogavgift for annet virke.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Skogavgift skal ikke svares for lauvtrevirke og rundlast, gjerdestolper og brenneved av bartrevirke.</article></article><article class="legalArticle" data-lovdata-URL="LTI/forskrift/1982-08-06-1223/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disse forskrifter trer i kraft straks.</article></article></main></body></html>