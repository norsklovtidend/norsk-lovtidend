<!DOCTYPE html><html lang="no"><head><title>Forskrift om tildeling av graden høgskolekandidat ved distriktshøgskolene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:34</dd><dt class="legacyID">Datokode</dt><dd class="legacyID">FOR-1982-11-08-1658</dd><dt class="dokid">DokumentID</dt><dd class="dokid">LTI/forskrift/1982-11-08-1658</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 27</dd><dt class="dateInForce">I kraft fra</dt><dd class="dateInForce">1982-11-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-19-58</li></ul></dd><dt class="dateOfPublication">Kunngjort</dt><dd class="dateOfPublication">1982-12-22</dd><dt class="title">Tittel</dt><dd class="title">Forskrift om tildeling av graden høgskolekandidat ved distriktshøgskolene.</dd><dt class="miscInformation">Annet om dokumentet</dt><dd class="miscInformation">Fastsatt av Kultur- og vitenskapsdepartementet 8. november 1982 med hjemmel i lov av 19. juni 1970 om eksamener og grader ved universiteter og høyskoler og kgl.res. av 20. februar 1981.</dd><dt class="refid">RefID</dt><dd class="refid">forskrift/1982-11-08-1658</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tildeling av graden høgskolekandidat ved distriktshøgskolene.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-11-08-1658" id="dokument"><h1>Forskrift om tildeling av graden høgskolekandidat ved distriktshøgskolene.</h1><article class="legalArticle" data-lovdata-URL="LTI/forskrift/1982-11-08-1658/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Graden høgskolekandidat tildeles av distriktshøgskolene.</article></article><article class="legalArticle" data-lovdata-URL="LTI/forskrift/1982-11-08-1658/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Graden tildeles på grunnlag av eksamen/prøve i studieopplegg av minst 2 års varighet. Departementet godkjenner etter forslag fra høgskolen hvilke studier som skal gi rett til graden høgskolekandidat.</article></article><article class="legalArticle" data-lovdata-URL="LTI/forskrift/1982-11-08-1658/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Høgskolen gir utfyllende regler om obligatoriske emner/kurs, valgfag og eksamensform. Opplysninger om dette tas inn i de enkelte studieplaner.</article></article><article class="legalArticle" data-lovdata-URL="LTI/forskrift/1982-11-08-1658/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det kan gis fritak for deler av studiet når tilsvarende krav er oppfylt tidligere ved annen institusjon. Eksamen i emner som svarer til ett års normert studietid skal normalt være avlagt ved vedkommende høgskole. Høgskolen avgjør slike saker.</article></article><article class="legalArticle" data-lovdata-URL="LTI/forskrift/1982-11-08-1658/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Vitnemålet skal påføres de eksamener og prøver som danner grunnlaget for tildeling av graden, med opplysning om tidspunkt og resultat.</article></article><article class="legalArticle" data-lovdata-URL="LTI/forskrift/1982-11-08-1658/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disse forskrifter trer i kraft 15. november 1982.</article></article></main></body></html>