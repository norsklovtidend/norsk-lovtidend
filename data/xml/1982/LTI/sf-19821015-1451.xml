<!DOCTYPE html><html lang="no"><head><title>Forskrift om åpne salgsvilkår i dagligvarehandelen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:28</dd><dt class="legacyID">Datokode</dt><dd class="legacyID">FOR-1982-10-15-1451</dd><dt class="dokid">DokumentID</dt><dd class="dokid">LTI/forskrift/1982-10-15-1451</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 22</dd><dt class="dateInForce">I kraft fra</dt><dd class="dateInForce">1983-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1953-06-26-4/§24</li><li>lov/1953-06-26-4/§9</li><li>lov/1953-06-26-4/§2</li></ul></dd><dt class="dateOfPublication">Kunngjort</dt><dd class="dateOfPublication">1982-10-29</dd><dt class="title">Tittel</dt><dd class="title">Forskrift om åpne salgsvilkår i dagligvarehandelen.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 15. oktober 1982 med hjemmel i lov av 26. juni 1953 nr. 4 om kontroll og regulering av priser, utbytte og konkurranseforhold, § 24, jfr. § 9 og § 2. Fremmet av Forbruker- og administrasjonsdepartementet.</dd><dt class="refid">RefID</dt><dd class="refid">forskrift/1982-10-15-1451</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om åpne salgsvilkår i dagligvarehandelen.<ul class="tocSubUl"><li>§ 1. Virkeområde</li><li>§ 2. Leverandørs opplysningsplikt overfor videreforhandler</li><li>§ 3. Leverandørs opplysningsplikt overfor Prisdirektoratet</li><li>§ 4. Straffebestemmelser</li><li>§ 5. Fullmakt for Prisdirektoratet</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1982-10-15-1451" id="dokument"><h1>Forskrift om åpne salgsvilkår i dagligvarehandelen.</h1><article class="legalArticle" data-lovdata-URL="LTI/forskrift/1982-10-15-1451/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter gjelder salgsvilkårene til handelsledd ved omsetning av dagligvarer. Med dagligvarer menes her matvarer og andre nærings- og nytelsesmidler, dyremat, vaske- og rengjøringsmidler, toalettartikler, husholdningsvarer av papir og plast, bone-, rense- og pussemidler.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriftene gjelder ikke for eksport.</article></article><article class="legalArticle" data-lovdata-URL="LTI/forskrift/1982-10-15-1451/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Leverandørs opplysningsplikt overfor videreforhandler</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">En leverandør (herunder produsent, grossist og importør) av dagligvarer skal på forespørsel fra en videreforhandler i neste omsetningsledd oppgi hvilke salgsvilkår han gir til videreforhandlere, herunder eventuelt hvilke særlige salgsvilkår som gis til enkelte videreforhandlere.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Opplysninger skal på forespørsel også gis om salgsvilkår han har gitt i de nærmeste foregående åtte uker.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Med salgsvilkår menes priser, bonus og rabatter, leverings- og betalingsvilkår, tilgifter og andre vilkår eller ytelser som gis i direkte tilknytning til salget.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Som leverandør regnes også kommisjonær som leverer til grossist eller detaljist. Videre gjelder opplysningsplikten også vilkårene ved salg gjennom kommisjonær.</article></article><article class="legalArticle" data-lovdata-URL="LTI/forskrift/1982-10-15-1451/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Leverandørs opplysningsplikt overfor Prisdirektoratet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Dersom en videreforhandler ikke får de opplysninger han har krav på etter § 2, eller er i tvil om de opplysninger han har fått er riktige, kan han bringe saken inn for Prisdirektoratet. Leverandøren plikter å gi opplysninger etter pålegg fra Prisdirektoratet. Direktoratet meddeler opplysningene til vedkommende videreforhandler med mindre særlige grunner foreligger. Direktoratet kan også innhente opplysninger om salgsvilkår som nevnt i § 2 for lengre tid tilbake enn åtte uker, og kan dersom det finner grunn til det, meddele disse til vedkommende videreforhandler.</article></article><article class="legalArticle" data-lovdata-URL="LTI/forskrift/1982-10-15-1451/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den som forsettlig eller uaktsomt gir en videreforhandler eller Prisdirektoratet uriktige opplysninger om salgsvilkår, straffes som angitt i prisloven. Prislovens bestemmelser om straff får ellers bare anvendelse på den som unnlater å etterkomme et pålegg fra Prisdirektoratet om å oppgi sine salgsvilkår.</article></article><article class="legalArticle" data-lovdata-URL="LTI/forskrift/1982-10-15-1451/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fullmakt for Prisdirektoratet</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Prisdirektoratet kan fastsette nærmere bestemmelser om gjennomføring og utfylling av forskriftene, herunder hva som skal anses som dagligvare under forskriftenes § 1.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Direktoratet avgjør i tvilstilfelle hvorvidt et forhold faller inn under bestemmelsene i disse forskrifter.</article></article><article class="legalArticle" data-lovdata-URL="LTI/forskrift/1982-10-15-1451/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disse forskrifter trer i kraft 1. januar 1983, dog slik at opplysninger etter § 2, 2. ledd ikke kan kreves for salgsvilkår som gjaldt før denne dato.</article></article></main></body></html>