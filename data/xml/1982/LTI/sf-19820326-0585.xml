<!DOCTYPE html><html lang="no"><head><title>Forskrift om gjennomføring av lov 26. mars 1982 nr. 3 om forretningsbanker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:54</dd><dt class="legacyID">Datokode</dt><dd class="legacyID">FOR-1982-03-26-585</dd><dt class="dokid">DokumentID</dt><dd class="dokid">LTI/forskrift/1982-03-26-585</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 8</dd><dt class="dateInForce">I kraft fra</dt><dd class="dateInForce">1982-05-30</dd><dt class="changesToDocuments">Endrer</dt><dd class="changesToDocuments"><ul><li>lov/1982-03-26-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1982-03-26-3</li></ul></dd><dt class="dateOfPublication">Kunngjort</dt><dd class="dateOfPublication">1982-04-30</dd><dt class="title">Tittel</dt><dd class="title">Forskrift om gjennomføring av lov 26. mars 1982 nr. 3 om forretningsbanker.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsregentens res. av 26. mars 1982 i medhold av lov av 26. mars 1982 nr. 3 om endringer i forretningsbanklovgivningen punkt IV. Fremmet av Finansdepartementet.</dd><dt class="refid">RefID</dt><dd class="refid">forskrift/1982-03-26-585</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av lov 26. mars 1982 nr. 3 om forretningsbanker.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-03-26-585" id="dokument"><h1>Forskrift om gjennomføring av lov 26. mars 1982 nr. 3 om forretningsbanker.</h1><article class="legalArticle" data-lovdata-URL="LTI/forskrift/1982-03-26-585/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forretningsbankenes resultatregnskap og balanse for regnskapsåret 1981 skal fastsettes av det representantskap som var i funksjon 1. januar 1982 og senest innen 31. mars 1982. Også andre beslutninger som etter lovendringen 26. mars 1982 hører under representantskapet kan treffes av det representantskap som var i funksjon 1. januar 1982, men ikke etter at det nye representantskap er konstituert Det representantskap som var i funksjon 1. januar 1982 kan likevel ikke velge styremedlemmer eller varamedlemmer til styret. Det samme gjelder andre tillitsverv innen banken.</article></article><article class="legalArticle" data-lovdata-URL="LTI/forskrift/1982-03-26-585/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det skal snarest mulig velges nytt representantskap i samsvar med de valgregler som gjelder etter lovendringen 26. mars 1982. Generalforsamlingens og de ansattes valg av medlemmer og varamedlemmer til representantskapet skal være foretatt innen 30. april 1982. For de ansattes valg gjelder dette selv om man kommer i strid med forskrifter 23. desember 1977 om de ansattes rett til representasjon i sparebankenes og forretningsbankenes styrende organer. Samtlige medlemmer og varamedlemmer av det tidligere representantskap trer ut når samtlige medlemmer av det nye representantskap er valgt.</article></article><article class="legalArticle" data-lovdata-URL="LTI/forskrift/1982-03-26-585/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Formannen og nestformannen i det representantskap som var i funksjon 1. januar 1982 kaller inn det nye representantskap til konstituerende møte snarest mulig etter at valgene er foretatt. Han leder møtet til formann og nestformann er valgt.</article></article><article class="legalArticle" data-lovdata-URL="LTI/forskrift/1982-03-26-585/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I det konstituerende møte velger det nye representantskap valgkomite til forberedelse av de valg på tillitsmenn som representantskapet skal foreta.</article></article><article class="legalArticle" data-lovdata-URL="LTI/forskrift/1982-03-26-585/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Snarest mulig etter at valgkomiteen har lagt fram sin tilråding, kalles det nye representantskap sammen for å gjennomføre de aktuelle valg av tillitsmenn.</article></article><article class="legalArticle" data-lovdata-URL="LTI/forskrift/1982-03-26-585/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forretningsbankene skal snarest mulig endre sine vedtekter slik at de samsvarer med forretningsbanklovens bestemmelser etter lovendringen 26. mars 1982. Vedtektsendringene skal være foretatt og vedtektene sendt Bankinspeksjonen for godkjenning senest 30. juni 1982.</article></article><article class="legalArticle" data-lovdata-URL="LTI/forskrift/1982-03-26-585/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Vedtak om vedtektsendringer som nevnt i § 6, kan gjøres av det representantskap som var i funksjon 1. januar 1982, men ikke etter at det nye representantskap er konstituert.</article></article><article class="legalArticle" data-lovdata-URL="LTI/forskrift/1982-03-26-585/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Bankinspeksjonen vil kunne fravike disse forskrifter hvis særlige forhold tilsier det.</article></article></main></body></html>