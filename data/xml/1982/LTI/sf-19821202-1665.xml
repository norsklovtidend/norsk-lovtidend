<!DOCTYPE html><html lang="no"><head><title>Forskrift om tilskudd til drift av lokale rutesamband.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:27</dd><dt class="legacyID">Datokode</dt><dd class="legacyID">FOR-1982-12-02-1665</dd><dt class="dokid">DokumentID</dt><dd class="dokid">LTI/forskrift/1982-12-02-1665</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 27</dd><dt class="dateInForce">I kraft fra</dt><dd class="dateInForce">1983-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1980-12-19-68/§24</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-04-63</li></ul></dd><dt class="dateOfPublication">Kunngjort</dt><dd class="dateOfPublication">1982-12-22</dd><dt class="title">Tittel</dt><dd class="title">Forskrift om tilskudd til drift av lokale rutesamband.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 2. desember 1982 med hjemmel i lov av 4. juni 1976 nr. 63 om samferdsel med endring ved lov av 19. desember 1980 nr. 68, § 24 a.</dd><dt class="refid">RefID</dt><dd class="refid">forskrift/1982-12-02-1665</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til drift av lokale rutesamband.</li></ul></dd></dl></header><main class="documentBody" data-lovdata-URL="LTI/forskrift/1982-12-02-1665" id="dokument"><h1>Forskrift om tilskudd til drift av lokale rutesamband.</h1><ul class="defaultList"><li data-li-identifier="1." data-name="1."><article class="listArticle" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Fylkeskommunen har ansvaret for å yte tilskudd til drift av lokale rutesamband som fylkeskommunen ønsker opprettet eller opprettholdt innenfor vedkommende fylke. For ruter som krysser fylkesgrensen, gis tilskuddet av fylkeskommunen i det fylket hvor vedkommende løyvehaver har sitt forretningssted, med mindre de berørte fylkeskommuner blir enige om annen ansvarsfordeling.</article></article></li><li data-li-identifier="2." data-name="2."><article class="listArticle" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Fylkeskommunen får statlige rammetilskudd fastsatt forut for hvert kalenderår på grunnlag av Stortingets budsjettvedtak. Rammetilskuddet skal nyttes til fylkeskommunale tilskudd til drift av lokale rutesamband som kan tildeles midler av rammetilskuddet.</article><article class="legalP" data-absoluteaddress="/punkt/2/ledd/2/" id="punkt-2-ledd-2">Departementet fastsetter hvilke typer rutesamband som kan tildeles midler av rammetilskuddet.</article><article class="legalP" data-absoluteaddress="/punkt/2/ledd/3/" id="punkt-2-ledd-3">Nord-Trøndelag, Nordland, Troms og Finnmark fylkeskommuner kan dessuten nytte midler av de statlige rammetilskudd til avsetninger til fylkeskommunale kaifond.</article></article></li><li data-li-identifier="3." data-name="3."><article class="listArticle" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Fylkeskommunen skal påse at de rutesamband som tildeles midler av rammetilskuddet blir rasjonelt drevet med tilstrekkelig samordning av tilbud.</article><article class="legalP" data-absoluteaddress="/punkt/3/ledd/2/" id="punkt-3-ledd-2">Fylkeskommunen skal innen de frister departementet fastsetter, framlegge budsjettforslag og gi de opplysninger som er nødvendig for fastsettelse av rammetilskuddet.</article><article class="legalP" data-absoluteaddress="/punkt/3/ledd/3/" id="punkt-3-ledd-3">Departementet kan sette vilkår for rammetilskuddet og iverksette kontroll med fylkeskommunenes bruk av tilskudd.</article></article></li><li data-li-identifier="4." data-name="4."><article class="listArticle" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Det skal opprettes en avtale mellom fylkeskommunen og den enkelte løyvehaver om tilskudd til drift av lokale rutesamband med regler om budsjettering av kostnader og inntekter, regulering og utbetaling av tilskudd og andre forhold av betydning for tilskuddsberegningen.</article><article class="legalP" data-absoluteaddress="/punkt/4/ledd/2/" id="punkt-4-ledd-2">Som en del av avtalen skal rute- og produksjonsprogram samt tilskuddets størrelse avtales for hvert kalenderår.</article></article></li><li data-li-identifier="5." data-name="5."><article class="listArticle" data-absoluteaddress="/punkt/5/" id="punkt-5"><span class="data-originalId">5.</span><article class="legalP" data-absoluteaddress="/punkt/5/ledd/1/" id="punkt-5-ledd-1">Dersom driftsmiddel eller fast anlegg som benyttes helt eller delvis i tilskuddsberettiget virksomhet avhendes som ledd i nyanskaffelse av driftsmiddel eller fast anlegg for fortsatt bruk i tilskuddsberettiget virksomhet, kan eventuell gevinst ved avhendelsen ikke uten fylkeskommunens samtykke benyttes til annet enn nedskrivning av nyanskaffelsens avskrivningsgrunnlag.</article></article></li><li data-li-identifier="6." data-name="6."><article class="listArticle" data-absoluteaddress="/punkt/6/" id="punkt-6"><span class="data-originalId">6.</span><article class="legalP" data-absoluteaddress="/punkt/6/ledd/1/" id="punkt-6-ledd-1">Som en overgangsordning for året 1983 kan Samferdselsdepartementet etter søknad helt eller delvis frita den enkelte fylkeskommune fra å opprette slike avtaler som nevnt under nr. 4.</article><article class="legalP" data-absoluteaddress="/punkt/6/ledd/2/" id="punkt-6-ledd-2">Ved eventuell fritakelse etter første ledd skal fylkeskommunen stille vilkår for de tilskudd som ytes til løyvehaver. Slike alminnelige vilkår for fylkeskommunale tilskudd til lokal rutedrift skal være godkjent av Samferdselsdepartementet.</article><article class="legalP" data-absoluteaddress="/punkt/6/ledd/3/" id="punkt-6-ledd-3">Vedtak av fylkeskommunen i saker om tilskudd kan ikke påklages til departementet.</article></article></li><li data-li-identifier="7." data-name="7."><article class="listArticle" data-absoluteaddress="/punkt/7/" id="punkt-7"><span class="data-originalId">7.</span><article class="legalP" data-absoluteaddress="/punkt/7/ledd/1/" id="punkt-7-ledd-1">Forskriftene trer i kraft 1. januar 1983.</article><article class="legalP" data-absoluteaddress="/punkt/7/ledd/2/" id="punkt-7-ledd-2">Samtidig oppheves Samferdselsdepartementets forskrifter av 19. desember 1980 om tilskudd til drift av lokale rutesamband.</article></article></li></ul></main></body></html>