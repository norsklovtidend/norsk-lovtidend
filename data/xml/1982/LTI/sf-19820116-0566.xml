<!DOCTYPE html><html lang="no"><head><title>Forskrift om bekjempelse av smittsom nysesjuke hos gris.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:22</dd><dt class="legacyID">Datokode</dt><dd class="legacyID">FOR-1982-01-16-566</dd><dt class="dokid">DokumentID</dt><dd class="dokid">LTI/forskrift/1982-01-16-566</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 8</dd><dt class="dateInForce">I kraft fra</dt><dd class="dateInForce">1982-04-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li></ul></dd><dt class="dateOfPublication">Kunngjort</dt><dd class="dateOfPublication">1982-04-30</dd><dt class="title">Tittel</dt><dd class="title">Forskrift om bekjempelse av smittsom nysesjuke hos gris.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 18. januar 1982 i medhold av § 3 i lov om tiltak mot dyresjukdommer (husdyrloven) av 8. juni 1962 med senere endringer jf. kgl.res. av 19. mars 1965.</dd><dt class="refid">RefID</dt><dd class="refid">forskrift/1982-01-16-566</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bekjempelse av smittsom nysesjuke hos gris.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-01-16-566" id="dokument"><h1>Forskrift om bekjempelse av smittsom nysesjuke hos gris.</h1><article class="legalArticle" data-lovdata-URL="LTI/forskrift/1982-01-16-566/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Når slaktefunn, laboratoriefunn og/eller kliniske symptomer godtgjør eller gir grunn til å tro at gris er angrepet av smittsom nysesjuke, kan vedkommende fylkesveterinær bestemme at distriktsveterinæren skal pålegge den besetning der dyret er født og/eller oppstallet slike restriksjoner som er nevnt i § 2.</article></article><article class="legalArticle" data-lovdata-URL="LTI/forskrift/1982-01-16-566/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Når en griseoppdretter, eller en som opptrer på dennes vegne, har mottatt skriftlig melding fra distriktsveterinæren om at det er påvist eller at det er grunn til å tro at det forekommer smittsom nysesjuke i besetningen skal det være forbudt å utby til salgs, selge, gi bort eller på annen måte føre gris ut av besetningen.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det skal være forbudt å føre gris til besetningen for bedekning.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Uten hinder av bestemmelsene skal det likevel med distriktsveterinærens samtykke være tillatt å føre gris ut av besetningen til slakting.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Restriksjonene påligger besetningen til de skriftlig er opphevet.</article></article><article class="legalArticle" data-lovdata-URL="LTI/forskrift/1982-01-16-566/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Uten hinder av bestemmelsene i § 2 kan fylkesveterinæren tillate at det blir ført/flyttet gris ut av besetningen til oppdretter som bare holder gris til oppforing til slakt på vilkår av at:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">grisen leveres direkte til mottaker uten å komme innom handelsfjøs eller liknende,</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">mottaker forplikter seg til ikke å levere gris til annen besetning. Fylkesveterinæren kan sette ytterligere vilkår for tillatelsen.</article></article></li></ul></article></article><article class="legalArticle" data-lovdata-URL="LTI/forskrift/1982-01-16-566/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Når dyretransportvogn har vært brukt til å frakte gris fra besetning pålagt restriksjoner som nevnt i §§ 2 og 3, skal transportøren sørge for at vogna umiddelbart etter bruk blir reingjort og desinfisert.</article></article><article class="legalArticle" data-lovdata-URL="LTI/forskrift/1982-01-16-566/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Departementet kan dispensere fra disse forskriftene.</article></article><article class="legalArticle" data-lovdata-URL="LTI/forskrift/1982-01-16-566/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det er straffbart å overtre eller unnlate å følge disse forskrifter eller de påbud og bestemmelser som gis i medhold av forskriftene eller medvirke til dette, jf. § 19 i lov om tiltak mot dyresjukdommer (husdyrloven) av 8. juni 1962 med senere endringer.</article></article><article class="legalArticle" data-lovdata-URL="LTI/forskrift/1982-01-16-566/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Disse forskrifter trer i kraft 15. april 1982. Samtidig oppheves regler om smittsom hoste- og nysesjuke hos gris fastsatt i skriv fra Landbruksdepartementet av 1. august 1953.</article></article></main></body></html>