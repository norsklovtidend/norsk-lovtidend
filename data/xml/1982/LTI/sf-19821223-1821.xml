<!DOCTYPE html><html lang="no"><head><title>Forskrift om regulering av vinterloddefisket i Barentshavet i 1983.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:20</dd><dt class="legacyID">Datokode</dt><dd class="legacyID">FOR-1982-12-23-1821</dd><dt class="dokid">DokumentID</dt><dd class="dokid">LTI/forskrift/1982-12-23-1821</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 30</dd><dt class="dateInForce">I kraft fra</dt><dd class="dateInForce">1982-12-23</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-01-24</dd><dt class="title">Tittel</dt><dd class="title">Forskrift om regulering av vinterloddefisket i Barentshavet i 1983.</dd><dt class="refid">RefID</dt><dd class="refid">forskrift/1982-12-23-1821</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av vinterloddefisket i Barentshavet i 1983.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-12-23-1821" id="dokument"><h1>Forskrift om regulering av vinterloddefisket i Barentshavet i 1983.</h1><article class="legalP" data-absoluteaddress="/ledd/1/" id="ledd-1">I medhold av § 10, § 10a, og § 10b i lov av 16. juni 1972 om regulering av deltagelsen i fisket, jfr. kgl.res. av 8. september 1972, § 5 i lov av 20. april 1951 om fiske med trål, jfr. kgl.res. av 11. januar 1974 og § 4 i lov av 17. juni 1955 om saltvannsfiskeriene, jfr. kgl.res. av 17. januar 1964, har Fiskeridepartementet 23. desember 1981 bestemt:</article><article class="legalArticle" data-lovdata-URL="LTI/forskrift/1982-12-23-1821/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å fiske lodde i det nordøstlige Atlanterhav og i Barentshavet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Uten hinder av forbudet i første ledd kan det fra 12. januar til og med 30. april fiskes inntil 7.470.000 hl. lodde i Barentshavet. Av totalkvantumet avsettes 6.010.000 hl. til fartøy som fisker med snurpenot og 1.460.000 hl. til fartøy som fisker med trål.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Fiskeridirektøren kan fastsette forbud mot loddefiske i nærmere avgrensede deler av norsk økonomisk sone, dersom bestandsmessige hensyn tilsier det.</article></article><article class="legalArticle" data-lovdata-URL="LTI/forskrift/1982-12-23-1821/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Av det i § 1 fastsatte kvantum kan fartøy som fisker med trål fiske følgende kvanta:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Trålere med lastekapasitet mindre enn 1.000 hl.: 10.500 hl.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Trålere med lastekapasitet mellom 1.000 hl. og 1.499 hl.: 12.500 hl.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Trålere med lastekapasitet mellom 1.500 hl. og 1.999 hl.: 14.500 hl.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Trålere med lastekapasitet 2.000 hl. eller større: 16.500 hl.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det i § 1 fastsatte kvantum til fartøy som fisker med snurpenot fordeles av Fiskeridirektøren på de deltagende fartøy etter følgende fordelingsnøkkel:</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">700 hl. + 45 % av tillatt lastekapasitet inntil 4.000 hl. + 30 % av den lastekapasitet som overstiger 4.000 hl. inntil 6.000 hl. + 15 % av den lastekapasitet som overstiger 6.000 hl. inntil 10.000 hl. og + % 5 av den lastekapasitet som overstiger 10.000 hl.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Fartøyets samlede vinterloddekvote finnes ved å multiplisere den kvote (basiskvote) som fremkommer etter nevnte fordelingsnøkkel med den faktor en får ved å dividere totalkvoten for snurpere med summen av alle deltagende snurperes basiskvote.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Fiskeridirektøren kan fordele eventuelle udisponerte kvanta fortrinnsvis for konsumformål.</article></article><article class="legalArticle" data-lovdata-URL="LTI/forskrift/1982-12-23-1821/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fartøy som ønsker å delta i fisket må snarest og senest innen 29. desember 1982 melde seg til Feitsildfiskernes Salgslag, Trondheim, eller Noregs Sildesalslag, Bergen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det er forbudt for uinnmeldte fartøy å delta i fisket.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Snurpere og trålere som ikke har påbegynt fisket innen 1. mars vil ikke kunne delta i fisket.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Fiskeridirektøren kan i særlige tilfelle dispensere fra bestemmelsen i tredje ledd.</article></article><article class="legalArticle" data-lovdata-URL="LTI/forskrift/1982-12-23-1821/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ingen fartøy kan levere større fangstmengde pr. tur enn fastsatt i vedkommendes konsesjonsvilkår eller i medhold av annet eller tredje ledd i denne paragraf. På de to siste turene kan fartøy likevel innenfor rammen av sin totalkvote laste inntil faktisk lastekapasitet. Fiskeridirektøren kan i særlige tilfeller etter søknad tillate at fartøy som kan foreta innfrysing av lodde på feltet, utnytter sin faktiske lastekapasitet på andre turer enn de to siste.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Lastekapasiteten for trålere og snurpere under 90 fot 1.1. som deltar i vinterloddefisket, fastsettes av Fiskeridirektøren på grunnlag av største leverte enkeltfangst av enten lodde, øyepål eller tobis i ett år av årene 1980, 1981 eller 1982.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fiskeridirektøren fastsetter lastekapasiteten for fartøy under 90 fot l.l. som ikke har deltatt i fiske som nevnt i foregående ledd, på basis av beregnet volum av fartøyets lasterom.</article></article><article class="legalArticle" data-lovdata-URL="LTI/forskrift/1982-12-23-1821/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det kvantum det enkelte fartøy er gitt tillatelse til å fiske, kan ikke overføres til annet fartøy.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fiskeridirektøren kan ved forlis, havari o.l. dispensere fra forbudet i første ledd.</article></article><article class="legalArticle" data-lovdata-URL="LTI/forskrift/1982-12-23-1821/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektøren gis fullmakt til å fastsette regler om beregning av fangsten for fartøy som driver konsumfiske etter lodde etter bestemte omregningsfaktorer for lodderognproduksjon og rognloddeproduksjon.</article></article><article class="legalArticle" data-lovdata-URL="LTI/forskrift/1982-12-23-1821/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det er forbudt å fiske eller beholde om bord lodde som ikke har en lengde på minst 11 cm.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Uten hinder av forbudet i første ledd kan inntil 10 % i antall av hver landing besta av undermåls lodde.</article></article><article class="legalArticle" data-lovdata-URL="LTI/forskrift/1982-12-23-1821/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridirektøren kan gi nærmere forskrifter om gjennomføring og utfylling av reglene i disse forskrifter.</article></article><article class="legalArticle" data-lovdata-URL="LTI/forskrift/1982-12-23-1821/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Det er forbudt å føre i land eller omsette lodde som er fanget i strid med bestemmelse gitt i eller i medhold av disse forskrifter.</article></article><article class="legalArticle" data-lovdata-URL="LTI/forskrift/1982-12-23-1821/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Uaktsom eller forsettlig overtredelse av bestemmelser gitt i eller i medhold av disse forskrifter straffes med bøter i henhold til § 69 i lov av 17. juni 1955 om saltvannsfiskeriene og § 11 i lov av 16. juni 1972 om regulering av deltagelsen i fisket.</article></article><article class="legalArticle" data-lovdata-URL="LTI/forskrift/1982-12-23-1821/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Disse forskrifter trer i kraft straks.</article></article></main></body></html>