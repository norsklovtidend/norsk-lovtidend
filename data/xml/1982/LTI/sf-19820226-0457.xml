<!DOCTYPE html><html lang="no"><head><title>Forskrift for tilskott til drift av lineegnesentraler 1982.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:52</dd><dt class="legacyID">Datokode</dt><dd class="legacyID">FOR-1982-02-26-457</dd><dt class="dokid">DokumentID</dt><dd class="dokid">LTI/forskrift/1982-02-26-457</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 6</dd><dt class="dateInForce">I kraft fra</dt><dd class="dateInForce">1982-01-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-03-25</dd><dt class="title">Tittel</dt><dd class="title">Forskrift for tilskott til drift av lineegnesentraler 1982.</dd><dt class="refid">RefID</dt><dd class="refid">forskrift/1982-02-26-457</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tilskott til drift av lineegnesentraler 1982.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-02-26-457" id="dokument"><h1>Forskrift for tilskott til drift av lineegnesentraler 1982.</h1><article class="legalP" data-absoluteaddress="/ledd/1/" id="ledd-1">I medhold av Stortingets vedtak av 17. desember 1981 og avtale av 16. desember 1981 mellom Norges Fiskarlag og Forbruker- og administrasjonsdepartementet om støttetiltak til fiskerinæringen for 1982, har Fiskeridepartementet 26. februar 1982 fastsatt forskrifter om tilskott til drift av lineegnesentraler for 1982.</article><article class="legalArticle" data-lovdata-URL="LTI/forskrift/1982-02-26-457/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med tilskott til drift av lineegnesentraler er å stimulere til økt effektivitet i lineegningen for å<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">oppnå økt driftstid for linefartøyene,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">bedre fartøyenes totale driftsøkonomi,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">oppnå økt rekruttering og sysselsetting.</article></article></li></ul></article></article><article class="legalArticle" data-lovdata-URL="LTI/forskrift/1982-02-26-457/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Lineegnesentraler som skal få tilskott under ordningen må være godkjent på forhånd. Godkjennelse gis for inntil ett år.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Søknad om å komme inn under tilskottsordningen sendes på fastlagt skjema til fiskerisjefen, som administrerer ordningen i vedkommende fylke.</article></article><article class="legalArticle" data-lovdata-URL="LTI/forskrift/1982-02-26-457/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Opprettelse av lineegnesentral skal skje ved skriftlig avtale mellom anlegg og fartøyer eller mellom fartøyer som blir enige om å organisere felles egning. Av avtalen skal framgå opplegg for organisering og drift av sentralen, prisbetingelser m.v., sammensetning av kontrollutvalg og hvem som skal være kontaktperson.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det er tilstrekkelig at to parter er med for å danne en lineegnesentral. Partene kan i slike tilfelle bestå av enten to fartøyer eller ett fartøy og ett anlegg i land.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Endringer i avtaleforhold, herunder tilslutning av nye fartøy, må meddeles fiskerisjefen.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Subsidiekontrollen kan foreta kontroll av at de inngåtte avtaler og organiseringen av de enkelte lineegnesentraler ligger innenfor de forutsetninger som er lagt til grunn for ordningen.</article></article><article class="legalArticle" data-lovdata-URL="LTI/forskrift/1982-02-26-457/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved hver lineegnesentral skal det etableres et kontrollutvalg bestående av en representant for linefiskerne, en representant for egnerne og en representant for fiskeoppkjøperne der disse er avtalepart.</article></article><article class="legalArticle" data-lovdata-URL="LTI/forskrift/1982-02-26-457/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad gis endelig godkjenning av et eget behandlingsutvalg oppnevnt av fiskeristyret i vedkommende fylke. Behandlingsutvalget skal ha minst to medlemmer. Følgende skal være med i utvalget:</article><article class="defaultP">1 representant for fiskerisjefen<p class="leddfortsettelse">1 representant for fylkesfiskarlaget/lagene.</p></article></article><article class="legalArticle" data-lovdata-URL="LTI/forskrift/1982-02-26-457/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tilskott for 1982 er kr 4,- pr. 100 angler. Fiskeridepartementet tar forbehold om å foreta justeringer av støttesatsen for annet halvår.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Tilskott kan ikke beregnes til egning foretatt før avtalen er opprettet og søknad foreligger hos fiskerisjefen.</article></article><article class="legalArticle" data-lovdata-URL="LTI/forskrift/1982-02-26-457/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Utbetaling av tilskott skjer månedsvis på grunnlag av innsendte månedsrapporter kontrollert og attestert av kontrollutvalget. Til grunn for månedsrapporten skal for hvert fartøy ligge oversikt over vatna line egnet ved sentralen. Krav om utbetaling sendes Fiskeridirektøren gjennom vedkommende fiskersjef for godkjenning og kontroll.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Krav om utbetaling av tilskott må være fiskerisjefen i hende innen utløpet av etterfølgende måned.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Fiskeridirektøren ved Subsidiekontrollen utbetaler tilskottene.</article></article><article class="legalArticle" data-lovdata-URL="LTI/forskrift/1982-02-26-457/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Tilskottsordningen gjelder hele landet.</article></article><article class="legalArticle" data-lovdata-URL="LTI/forskrift/1982-02-26-457/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridepartementet er klageinstans, jf. forvaltningsloven av 10. februar 1967.</article></article><article class="legalArticle" data-lovdata-URL="LTI/forskrift/1982-02-26-457/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Disse forskrifter trer i kraft 1. januar 1982.</article></article></main></body></html>