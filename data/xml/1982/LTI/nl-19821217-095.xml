<!DOCTYPE html><html lang="no"><head><title>Lov om endringer i lov av 17. juni 1966 nr. 12 om folketrygd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:38</dd><dt class="legacyID">Datokode</dt><dd class="legacyID">LOV-1982-12-17-95</dd><dt class="dokid">DokumentID</dt><dd class="dokid">LTI/lov/1982-12-17-95</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 28</dd><dt class="dateInForce">I kraft fra</dt><dd class="dateInForce">1983-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-01-06</dd><dt class="titleShort">Korttittel</dt><dd class="titleShort">Endringslov til folketrygdloven</dd><dt class="title">Tittel</dt><dd class="title">Lov om endringer i lov av 17. juni 1966 nr. 12 om folketrygd.</dd><dt class="miscInformation">Annet om dokumentet</dt><dd class="miscInformation">Ot.prp.nr.12 (1982–1983), Innst.O.nr.19 (1982–1983) og Besl.O.nr.35 (1982–1983). Odels- og Lagtingsvedtak hhv. 9. og 14. desember 1982. Fremmet av Sosialdepartementet</dd><dt class="refid">RefID</dt><dd class="refid">lov/1982-12-17-95</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 17. juni 1966 nr. 12 om folketrygd.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1982-12-17-95" id="dokument"><h1>Lov om endringer i lov av 17. juni 1966 nr. 12 om folketrygd.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1982-12-17-95/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 17. juni 1966 nr. 12 om folketrygd gjøres følgende endringer:</article> <article class="defaultP" margin-top="true">§ 3-4 tredje og fjerde ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Det ytes ikke sykepenger dersom inntekten er mindre enn kr 10.000 pr. år, jfr. dog § 3-6 nr. 2.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det ytes ikke sykepenger for den del av inntekten som overstiger 8 ganger grunnbeløpet etter § 6-2, jfr. dog § 3-6 nr. 2.</article> <article class="defaultP" margin-top="true">§ 3-5 nr. 1 annet ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Sykepenger fra trygden ytes for alle dager unntatt lørdager og søndager regnet fra og med den første hele fraværsdag etter at arbeidsuførheten inntrer i hvert enkelt tilfelle.</article> <article class="defaultP" margin-top="true">§ 3-10 nr. 1 annet ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Sykepenger utbetales for alle dager unntatt lørdager og søndager, dog ikke for de første 14 dager, lørdager og søndager innbefattet, regnet fra og med den dag arbeidsuførheten inntrer, jfr. § 3-12.</article> <article class="defaultP" margin-top="true">§ 3-12 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">2.</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">Sykepenger fra trygden ytes i inntil 260 dager.</article><article class="legalP" data-absoluteaddress="/kapittel/1/ledd/5/punkt/1/ledd/2/" id="kapittel-1-ledd-5-punkt-1-ledd-2">Har den trygdede vært helt arbeidsfør i minst seks måneder siden han fikk sykepenger fra trygden, begynner en ny stønadsperiode på 260 dager å løpe.</article><article class="legalP" data-absoluteaddress="/kapittel/1/ledd/5/punkt/1/ledd/3/" id="kapittel-1-ledd-5-punkt-1-ledd-3">Når 6-månedersperioden beregnes skal det ses bort fra sykefravær i arbeidsgiverperioden(e).</article><article class="legalP" data-absoluteaddress="/kapittel/1/ledd/5/punkt/1/ledd/4/" id="kapittel-1-ledd-5-punkt-1-ledd-4">Lønn under sykdom eller sykepenger som utbetales av militærvesenet eller etter Bergverksordningen for Svalbard, likestilles med sykepenger etter første ledd.</article></article></li></ul></article> <article class="defaultP" margin-top="true">§ 3-17 første ledd bokstav e skal lyde:<ul class="defaultList"><li data-li-identifier="e." data-name="e."><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">e.</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">Sykepenger ytes i inntil 260 dager uten hensyn til bestemmelsene i § 3-12 nr. 2.</article></article></li></ul></article> <article class="defaultP" margin-top="true">§ 3-21 nr. 2, 3, 4 og 5 skal lyde:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/ledd/5/punkt/3/" id="kapittel-1-ledd-5-punkt-3"><span class="data-originalId">2.</span><article class="legalP" data-absoluteaddress="/kapittel/1/ledd/5/punkt/3/ledd/1/" id="kapittel-1-ledd-5-punkt-3-ledd-1">Fødselspenger ytes i inntil 90 dager fra det tidspunkt kvinnen slutter i arbeid, dog høyst i 60 dager før nedkomsten. Retten til fødselspenger etter nedkomsten er betinget av at kvinnen har omsorg for barnet og ikke er i arbeid. Har kvinnen ikke omsorg for barnet, ytes dog fødselspenger etter nedkomsten under fravær fra arbeidet i inntil 30 dager. Under delvis fravær fra arbeidet ytes det reduserte fødselspenger.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/5/punkt/4/" id="kapittel-1-ledd-5-punkt-4"><span class="data-originalId">3.</span><article class="legalP" data-absoluteaddress="/kapittel/1/ledd/5/punkt/4/ledd/1/" id="kapittel-1-ledd-5-punkt-4-ledd-1">Gjenopptar kvinnen arbeidet etter nedkomsten før hun har oppebåret fødselspenger i 90 dager, skal stønad utbetales til faren for den resterende del av perioden, dog ikke utover 60 dager. Dette gjelder bare dersom faren på grunn av omsorg for barnet ikke er i arbeid i denne perioden og han fyller vilkårene i nr. 1 første ledd og de alminnelige vilkår for rett til sykepenger etter dette kapittel. Dersom faren har delvis permisjon for å ha omsorgen for barnet, får han reduserte fødselspenger.</article><article class="legalP" data-absoluteaddress="/kapittel/1/ledd/5/punkt/4/ledd/2/" id="kapittel-1-ledd-5-punkt-4-ledd-2">Dersom moren har gjenopptatt arbeidet delvis og har reduserte fødselspenger, ytes det reduserte fødselspenger til faren så fremt han fyller vilkårene i foregående ledd. Fødselspenger til faren skal i slike tilfelle ikke utgjøre større del enn det som svarer til reduksjonen i morens fødselspenger.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/5/punkt/5/" id="kapittel-1-ledd-5-punkt-5"><span class="data-originalId">4.</span><article class="legalP" data-absoluteaddress="/kapittel/1/ledd/5/punkt/5/ledd/1/" id="kapittel-1-ledd-5-punkt-5-ledd-1">Dersom en kvinne dør i løpet av de første 18 uker etter nedkomsten, skal barnets far ytes fødselspenger i inntil 90 dager innenfor det nevnte tidsrom. Bestemmelsene i nr. 3 annet punktum gjelder tilsvarende.</article><article class="legalP" data-absoluteaddress="/kapittel/1/ledd/5/punkt/5/ledd/2/" id="kapittel-1-ledd-5-punkt-5-ledd-2">Dersom kvinnen selv hadde rett til fødselspenger, kan ytelser som er utbetalt til henne og ytelser til barnets far tilsammen ikke tilstås for lengre tid enn 90 dager.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/5/punkt/6/" id="kapittel-1-ledd-5-punkt-6"><span class="data-originalId">5.</span><article class="legalP" data-absoluteaddress="/kapittel/1/ledd/5/punkt/6/ledd/1/" id="kapittel-1-ledd-5-punkt-6-ledd-1">Fødselspenger ytes med samme beløp som sykepenger og betales for alle dager unntatt lørdager og søndager. Ved arbeidsuførhet på grunn av sykdom faller retten til fødselspenger bort og erstattes av sykepenger fra og med den dag arbeidsuførheten inntrer.</article></article></li></ul></article> <article class="defaultP" margin-top="true">§ 3-21 A nr. 1 første ledd første punktum skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Omsorgspenger ved adopsjon ytes ved adopsjon i barnets første leveår i inntil 60 dager fra det tidspunkt vedkommende overtar omsorgen for barnet</article> <article class="defaultP" margin-top="true">§ 3-21 A nr. 3 første punktum skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Omsorgspenger ved adopsjon ytes med samme beløp som sykepenger og betales for alle dager unntatt lørdager og søndager.</article> <article class="defaultP" margin-top="true">§ 4-3 nr. 2 femte ledd annet punktum skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Det ytes ikke dagpenger for den del av inntekten som overstiger 12 ganger grunnbeløpet etter § 6-2, og den del av inntekten som overstiger 8 ganger grunnbeløpet medregnes bare med 1/3.</article> <article class="defaultP" margin-top="true">§ 5-4 nr. 1 første ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Til den som er trygdet med rett til sykepenger ytes attføringspenger<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/9/punkt/1/" id="kapittel-1-ledd-9-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/9/punkt/1/ledd/1/" id="kapittel-1-ledd-9-punkt-1-ledd-1">under fortsatt arbeidsuførhet etter det tidspunkt sykepenger har løpt i 260 dager, dog bare for den tid han får behandling med utsikt til bedring av arbeidsevnen, og</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/9/punkt/2/" id="kapittel-1-ledd-9-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/9/punkt/2/ledd/1/" id="kapittel-1-ledd-9-punkt-2-ledd-1">i den tid han gjennomgår attføring som nevnt i § 5-3.</article></article></li></ul></article> <article class="defaultP" margin-top="true">§ 16-4 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Statens tilskott til folketrygden fastsettes av Stortinget i forbindelse med den årlige budsjettbehandling.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1982-12-17-95/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft 1. januar 1983.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Departementet kan gi forskrifter med overgangsregler om sykepengetilfelle som er oppstått før lovens ikrafttreden. I forskriftene kan departementet bestemme at en trygdet som mottar sykepenger fra folketrygden når loven trer i kraft, ikke skal gå ned i ytelser.</article></section></main></body></html>