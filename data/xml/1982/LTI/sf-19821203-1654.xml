<!DOCTYPE html><html lang="no"><head><title>Føresegn om auke av terminsummar for utdanningslån frå Statens lånekasse for utdanning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:39</dd><dt class="legacyID">Datokode</dt><dd class="legacyID">FOR-1982-12-03-1654</dd><dt class="dokid">DokumentID</dt><dd class="dokid">LTI/forskrift/1982-12-03-1654</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 26</dd><dt class="dateInForce">I kraft fra</dt><dd class="dateInForce">1983-01-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-49/§6</li></ul></dd><dt class="dateOfPublication">Kunngjort</dt><dd class="dateOfPublication">1982-12-15</dd><dt class="title">Tittel</dt><dd class="title">Føresegn om auke av terminsummar for utdanningslån frå Statens lånekasse for utdanning.</dd><dt class="refid">RefID</dt><dd class="refid">forskrift/1982-12-03-1654</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Føresegn om auke av terminsummar for utdanningslån frå Statens lånekasse for utdanning.<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/1982-12-03-1654" id="dokument"><h1>Føresegn om auke av terminsummar for utdanningslån frå Statens lånekasse for utdanning.</h1><article class="legalP" data-absoluteaddress="/ledd/1/" id="ledd-1">Fastsett ved kgl.res. av 3. desember 1982 med heimel i lov av 19. juni 1969 nr. 49, § 6, fjerde ledd. Fremja av Kultur- og vitskapsdepartementet.</article><article class="legalP" data-absoluteaddress="/ledd/2/" id="ledd-2">I samband med framlegget til statsbudsjett for 1983, har Regjeringa vedteke at rentesatsen for lån i Statens lånekasse for utdanning skal aukast frå 10,5 til 11,5 prosent p.a. med verknad frå 1. januar 1983, jfr. kgl.res. av 3. desember 1982. Vedtaket er gjort gjeldande for nye lån og for lån som tidlegare er gitt. Etter føresetnaden skal ein ikkje lengje nedbetalingstida som følgje av renteauken. Vidare er det vedteke ein auke i terminsummane for å auke innbetalingane til Lånekassa utover den auken som følgjer av renteauken.</article><article class="legalP" data-absoluteaddress="/ledd/3/" id="ledd-3">For lån som det er utarbeidd betalingsplanar for før 1. januar 1983, blir det fastsett denne auken av dei halvårlege terminsummane:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-12-03-1654/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I betalingsplanar som er utarbeidde før 1. januar 1973, blir terminsummane auka med 25 prosent. Lågaste terminsum etter auken skal ikkje vere under kr 3.000.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1982-12-03-1654/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I betalingsplanar som er utarbeidde i tida 1. januar 1973-31. desember 1977, blir terminsummane auka med 16 prosent. Lågaste terminsum etter auken skal ikkje vere under kr 2.560.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1982-12-03-1654/KAPITTEL_3" data-partID="k3"><h2>III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I betalingsplanar som er utarbeidde i tida 1. januar 1978-31. desember 1982 blir det gjort desse endringane:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/ledd/1/punkt/1/" id="kapittel-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/3/ledd/1/punkt/1/ledd/1/" id="kapittel-3-ledd-1-punkt-1-ledd-1">Minste lågtermin blir auka frå kr 1.080, til kr 1.800. Fullterminane blir auka med 7 prosent. Minste fulltermin blir auka frå kr 1.415 til kr 2.560.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/ledd/1/punkt/2/" id="kapittel-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/3/ledd/1/punkt/2/ledd/1/" id="kapittel-3-ledd-1-punkt-2-ledd-1">For låntakarar under 23 år og med opphaveleg lån under kr 23.000, blir minste lågtermin kr 1.200. Minste lågtermin blir auka til kr 1.800 i det året låntakaren fyller 23 år.</article></article></li></ul></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1982-12-03-1654/KAPITTEL_4" data-partID="k4"><h2>IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Auken i terminsummane blir gjorde gjeldande frå terminforfall 1. april 1983.</article></section></main></body></html>