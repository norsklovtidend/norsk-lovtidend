<!DOCTYPE html><html lang="no"><head><title>Forskrift om endring i forskrift om tilleggsreservekrav for sparebanker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:30</dd><dt class="legacyID">Datokode</dt><dd class="legacyID">FOR-1982-10-01-1434</dd><dt class="dokid">DokumentID</dt><dd class="dokid">LTI/forskrift/1982-10-01-1434</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 21</dd><dt class="dateInForce">I kraft fra</dt><dd class="dateInForce">1982-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1982-03-19-476</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2/§8</li><li>lov/1965-06-25-2/§16</li><li>lov/1965-06-25-2/§17</li></ul></dd><dt class="dateOfPublication">Kunngjort</dt><dd class="dateOfPublication">1982-10-14</dd><dt class="title">Tittel</dt><dd class="title">Forskrift om endring i forskrift om tilleggsreservekrav for sparebanker.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 1. oktober 1982. Fremmet av Finansdepartementet.</dd><dt class="refid">RefID</dt><dd class="refid">forskrift/1982-10-01-1434</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilleggsreservekrav for sparebanker.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li></ul></li></ul></dd></dl></header><main class="documentBody" data-lovdata-URL="LTI/forskrift/1982-10-01-1434" id="dokument"><h1>Forskrift om endring i forskrift om tilleggsreservekrav for sparebanker.</h1><article class="legalP" data-absoluteaddress="/ledd/1/" id="ledd-1">Ved kgl.res. av 1. oktober 1982 er det gjort endring i forskrifter om tilleggsreservekrav av 19. mars 1982. Etter disse endringer lyder forskriftene:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-10-01-1434/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Sparebanker med hovedkontor i Sør-Norge som i løpet av 12-måneders perioden forut for utgangen av september måned og deretter ved utgangen av hver måned har en prosentvis økning i trukne utlån som er større enn 9,5 pst. skal holde en tilleggsreserve som innskudd på separat foliokonto i Norges Bank. Tilleggsreserven fastsettes til 100 pst. av det beløp utlånene er økt med ut over det beløp som tilsvarer nevnte prosentsats.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">For sparebanker med hovedkontor i Nord-Norge som i løpet av september måned og deretter ved utgangen av hver måned har en prosentvis økning i trukne utlån som er større enn 13,5 pst. gjelder samme bestemmelse om tilleggsreserve.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Som sparebanker i Nord-Norge regnes sparebanker med hovedkontor i Nordland, Troms eller Finnmark.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Unntatt fra reguleringen er:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">Utlån til nye boliger på spesielle vilkår (PSV-lån),</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/4/punkt/2/" id="kapittel-1-ledd-4-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/4/punkt/2/ledd/1/" id="kapittel-1-ledd-4-punkt-2-ledd-1">Boligbyggelån med konverteringstilsagn fra Husbanken eller Landbruksbanken eller med tilsagn om PSV-lån fra private banker,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/4/punkt/3/" id="kapittel-1-ledd-4-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/4/punkt/3/ledd/1/" id="kapittel-1-ledd-4-punkt-3-ledd-1">Statsgaranterte miljøvern- og effektiviseringslån til industrien,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/4/punkt/4/" id="kapittel-1-ledd-4-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/4/punkt/4/ledd/1/" id="kapittel-1-ledd-4-punkt-4-ledd-1">Utlån til stats- og trygdeforvaltningen, andre finansinstitusjoner og utlandet,</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/4/punkt/5/" id="kapittel-1-ledd-4-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/4/punkt/5/ledd/1/" id="kapittel-1-ledd-4-punkt-5-ledd-1">Valutalån etter lisens, og</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/ledd/4/punkt/6/" id="kapittel-1-ledd-4-punkt-6"><span class="data-originalId">f)</span><article class="legalP" data-absoluteaddress="/kapittel/1/ledd/4/punkt/6/ledd/1/" id="kapittel-1-ledd-4-punkt-6-ledd-1">Utlån i norske kroner til oljevirksomhet, godkjent av Norges Bank.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1982-10-01-1434/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Tilleggsreservekravet gjelder bare i den utstrekning den enkelte bank kan unngå kravet uten å redusere sine regulerte utlån i forhold til utlånsnivået ved utgangen av februar 1982.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1982-10-01-1434/KAPITTEL_3" data-partID="k3"><h2>III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Tilleggsreservene skal være innbetalt på separat foliokonto i Norges Bank senest innen utgangen av den andre måned etter kontrolltidspunktet og holdes frem til neste månedskifte. Banker som ikke innbetaler pliktig tilleggsreserver innen de fastsatte frister, skal for et tidsrom av 30 dager betale renter til statskassen av det beløp som ikke er innbetalt. Den årlige rentesats settes lik gjennomsnittet av én-månedsrenten på norske kroner i swap-markedet (tager-renten) de tre siste virkedager i andre måned etter at utlånsoverskridelsen fant sted og de tre påfølgende virkedager, pluss 3 prosentpoeng.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1982-10-01-1434/KAPITTEL_4" data-partID="k4"><h2>IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Tilleggsreservene kan ikke regnes med i de pålagte reserver for primære likvider.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1982-10-01-1434/KAPITTEL_5" data-partID="k5"><h2>V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Norges Bank fører tilsyn med at disse forskrifter overholdes. Bankene plikter å gi Norges Bank de opplysninger som er nødvendige for beregningen av reservekravet og for gjennomføringen av kontrollen.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1982-10-01-1434/KAPITTEL_6" data-partID="k6"><h2>VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Bestemmelsen om tilleggsreservekrav for forretnings- og sparebankene på visse utlånsformer gitt i kgl.res. 22. mai 1981 oppheves.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1982-10-01-1434/KAPITTEL_7" data-partID="k7"><h2>VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Disse bestemmelsene trer i kraft straks.</article></section></main></body></html>