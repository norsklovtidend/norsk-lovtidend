<!DOCTYPE html><html lang="no"><head><title>Føresegn om tilskot til uregistrerte trudomsamfunn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:14</dd><dt class="legacyID">Datokode</dt><dd class="legacyID">FOR-1982-05-14-946</dd><dt class="dokid">DokumentID</dt><dd class="dokid">LTI/forskrift/1982-05-14-946</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 13</dd><dt class="dateInForce">I kraft fra</dt><dd class="dateInForce">1982-07-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-13-25/§19</li></ul></dd><dt class="dateOfPublication">Kunngjort</dt><dd class="dateOfPublication">1982-06-21</dd><dt class="title">Tittel</dt><dd class="title">Føresegn om tilskot til uregistrerte trudomsamfunn.</dd><dt class="refid">RefID</dt><dd class="refid">forskrift/1982-05-14-946</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Føresegn om tilskot til uregistrerte trudomsamfunn.<ul class="tocSubUl"><li>Vilkår for tilskot<ul class="tocSubUl"><li>§ 1.</li></ul></li><li>Bruksføremål og rekneskap<ul class="tocSubUl"><li>§ 2.</li></ul></li><li>Statstilskot<ul class="tocSubUl"><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li><li>Kommunalt tilskot<ul class="tocSubUl"><li>§ 8.</li><li>§ 9.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1982-05-14-946" id="dokument"><h1>Føresegn om tilskot til uregistrerte trudomsamfunn.</h1><article class="legalP" data-absoluteaddress="/ledd/1/" id="ledd-1">Fastsett av Justisdepartementet 14. mai 1982 med heimel i lov 13. juni 1969 nr. 25 § 19a. Jf. Kronprinsregentens res. av samme dag.</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-05-14-946/KAPITTEL_1" data-partID="k1"><h2>Vilkår for tilskot</h2><article class="legalArticle" data-lovdata-URL="LTI/forskrift/1982-05-14-946/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Uregistrerte trudomsamfunn kan krevje årleg tilskot frå statskassa for medlemer med rett til tilskot jf. § 19a i lova. Tilskotet vert rekna ut frå talet på slike medlemer pr 1. januar i det året det vert gjeve tilskot for.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Trudomsamfunn som får tilskot etter første leden kan krevje kommunalt tilskot for dei medlemene med rett til tilskot som bur i kommunen pr 1. januar i det året det vert krevd kommunalt tilskot for.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">For å få tilskot må trudomsamfunnet føre eit høveleg medlemsregister.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1982-05-14-946/KAPITTEL_2" data-partID="k2"><h2>Bruksføremål og rekneskap</h2><article class="legalArticle" data-lovdata-URL="LTI/forskrift/1982-05-14-946/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Stats- og kommunaltilskot skal nyttast til føremål som går inn under virket som trudomsamfunn. For mottekne tilskot skal trudomsamfunnet føre eigen rekneskap som viser hva pengane er nytta til. Utskrift av rekneskapen skal vere sanna av styret eller revisor for trudomsamfunnet og sendast til Justisdepartementet innan 1. mars etter utgangen av rekneskapsåret.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1982-05-14-946/KAPITTEL_3" data-partID="k3"><h2>Statstilskot</h2><article class="legalArticle" data-lovdata-URL="LTI/forskrift/1982-05-14-946/§3" data-name="§3" data-partID="§3" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Søknad om statstilskot skal sendast for eitt år om gongen til Justisdepartementet.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Søknaden skal vere skriftleg og vere send inn føre 1. april i det året det vert søkt om tilskot for. Søknaden skal gi opplysningar om talet på medlemer med rett til tilskot.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Justisdepartementet kan lengje fristen etter andre leden dersom det trengst.</article></article><article class="legalArticle" data-lovdata-URL="LTI/forskrift/1982-05-14-946/§4" data-name="§4" data-partID="§4" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Første søknaden skal gi opplysningar om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/2/ledd/1/punkt/1/" id="kapittel-3-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/" id="kapittel-3-paragraf-2-ledd-1-punkt-1-ledd-1">trudomssamfunn sin vedkjenning og lære i hovudsak</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/2/ledd/1/punkt/2/" id="kapittel-3-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/" id="kapittel-3-paragraf-2-ledd-1-punkt-2-ledd-1">organisasjonen, virke og utbreiing av samfunnet</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/paragraf/2/ledd/1/punkt/3/" id="kapittel-3-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/" id="kapittel-3-paragraf-2-ledd-1-punkt-3-ledd-1">korleis medlemsregisteret blir ført</article></article></li></ul></article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">I første søknaden om statstilskot skal talet på medlemer med rett til tilskot vere sanna av advokat eller statsautorisert/registrert revisor.</article></article><article class="legalArticle" data-lovdata-URL="LTI/forskrift/1982-05-14-946/§5" data-name="§5" data-partID="§5" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Dersom det er naudsynleg kan Justisdepartementet be om fleire opplysningar eller attestasjonar av opplysningar.</article></article><article class="legalArticle" data-lovdata-URL="LTI/forskrift/1982-05-14-946/§6" data-name="§6" data-partID="§6" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Justisdepartementet fastset sats for utrekninga av statstilskot med grunnlag i dei årlege budsjetterte utlegga til Den norske kyrkja samt dei summane som gjeld kommunane sine refusjonar til staten for prestelønningane. Frå summen vert trekt utlegg som er sams for alle innbyggjarane i riket og som ikkje er utlegg til eigenlege kyrkjelege føremål (medrekna utlegg til alminnelege kulturføremål). Det netto utlegget som kjem fram vert delt med talet på medlemene i Den norske kyrkja. Dette gir eit utlegg pr statskyrkjemedlem. Ved overslaget av medlemstalet i Den norske kyrkje vert dei siste offisielle opplysningane om konfesjonstilknyting lagt til grunn.</article></article><article class="legalArticle" data-lovdata-URL="LTI/forskrift/1982-05-14-946/§7" data-name="§7" data-partID="§7" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Justisdepartementet tilviser statstilskot til utbetaling.</article></article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1982-05-14-946/KAPITTEL_4" data-partID="k4"><h2>Kommunalt tilskot</h2><article class="legalArticle" data-lovdata-URL="LTI/forskrift/1982-05-14-946/§8" data-name="§8" data-partID="§8" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Søknad om kommunalt tilskot skal sendast for eitt år om gongen til den rette kommunen.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Søknaden skal vere skriftleg og vere send inn føre 1. juli det året det blir søkt om tilskot for. Søknaden skal gi opplysningar om talet på medlemer med rett til tilskot i kommunen.</article></article><article class="legalArticle" data-lovdata-URL="LTI/forskrift/1982-05-14-946/§9" data-name="§9" data-partID="§9" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Det kommunale tilskotet vert rekna ut av kvar kommune med grunnlag i dei årlege budsjetterte kommunale utlegg til Den norske kyrkja, delt på kvart statskyrkjemedlem som bur i kommunen. Ved utrekninga av dei årlege utgifter skal inntekter som gjeld dei budsjetterte utlegg trekkjast frå, t d husleige frå prestar, refusjon for skyssutlegg og renter av kyrkjefond. I utleggsutrekninga vert det ikkje tatt med utlegg som er sams for alle innbyggjarane i kommunen og som ikkje er utlegg til eigenlege kyrkjelege føremål (medrekna m a utlegg til alminnelege kulturføremål, til kyrkjegardar, krematorier og gravkapell, og til sosialt hjelpearbeid).</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Klage over fastsettinga av kommunalt tilskot går til Justisdepartementet.</article></article></section></main></body></html>