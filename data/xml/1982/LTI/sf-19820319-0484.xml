<!DOCTYPE html><html lang="no"><head><title>Forskrift om sikkerhetsbemanning ved arbeidskonflikt på norsk kontinentalsokkel.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:25</dd><dt class="legacyID">Datokode</dt><dd class="legacyID">FOR-1982-03-19-484</dd><dt class="dokid">DokumentID</dt><dd class="dokid">LTI/forskrift/1982-03-19-484</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 7</dd><dt class="dateInForce">I kraft fra</dt><dd class="dateInForce">1982-03-19</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-04-01</dd><dt class="title">Tittel</dt><dd class="title">Forskrift om sikkerhetsbemanning ved arbeidskonflikt på norsk kontinentalsokkel.</dd><dt class="refid">RefID</dt><dd class="refid">forskrift/1982-03-19-484</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikkerhetsbemanning ved arbeidskonflikt på norsk kontinentalsokkel.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1982-03-19-484" id="dokument"><h1>Forskrift om sikkerhetsbemanning ved arbeidskonflikt på norsk kontinentalsokkel.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 19. mars 1982 med hjemmel i kgl.res. 9. juli 1976 om sikkerhetsforskrifter for produksjon m.v. av undersjøiske petroleumsforekomster § 23, og § 6 A i forskrifter om sikkerhet m.v. for undersøkelse og boring etter undersjøiske petroleumsforekomster gitt ved kgl.res. 3. oktober 1975, fastsatt følgende forskrift:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-03-19-484/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Rettighetshaver har plikt til å påse at det blir inngått avtale med arbeidstakernes organisasjoner om sikkerhetsbemanning for å møte en eventuell arbeidskonflikt i virksomhet som omfattes av denne forskrift</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Avtalen skal bl.a. omfatte antallet av det personell som skal inngå i en slik bemanning. Avtalen skal også angi rammer for hva som betraktes som sikkerhetsarbeid.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Den oppsatte sikkerhetsbemanning har plikt til å utføre avtalt og nødvendig sikkerhetsarbeid under arbeidskonflikt som nevnt i denne paragraf. Før arbeidsstans iverksettes plikter arbeidstakerne å delta i påkrevet sikringsarbeid etter avtalte prosedyrer.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Oljedirektoratet kan gi nærmere bestemmelser etter denne paragraf.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1982-03-19-484/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft straks.</article></section></main></body></html>