<!DOCTYPE html><html lang="no"><head><title>Forskrift om regulering av fisket etter sild i Skagerrak m.v. i 1982.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:30</dd><dt class="legacyID">Datokode</dt><dd class="legacyID">FOR-1982-07-29-1213</dd><dt class="dokid">DokumentID</dt><dd class="dokid">LTI/forskrift/1982-07-29-1213</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 17</dd><dt class="dateInForce">I kraft fra</dt><dd class="dateInForce">1982-08-09</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-08-18</dd><dt class="title">Tittel</dt><dd class="title">Forskrift om regulering av fisket etter sild i Skagerrak m.v. i 1982.</dd><dt class="refid">RefID</dt><dd class="refid">forskrift/1982-07-29-1213</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter sild i Skagerrak m.v. i 1982.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-07-29-1213" id="dokument"><h1>Forskrift om regulering av fisket etter sild i Skagerrak m.v. i 1982.</h1><article class="legalP" data-absoluteaddress="/ledd/1/" id="ledd-1">I medhold av § 1 og § 37 i lov av 25. juni 1937 om silde- og brislingfiskeriene jfr. kgl.res. av 17. januar 1964 og 8. januar 1971, og § 10 i lov av 16. juni 1972, jfr. kgl.res. av 8. september 1972 og lov av 20. april 1951 om fiske med trål § 5, jfr. kgl.res. av 11. januar 1974 har Fiskeridepartementet 29. juli 1982 bestemt:</article><article class="legalArticle" data-lovdata-URL="LTI/forskrift/1982-07-29-1213/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fra 9. august 1982 kl. 00.00 åpnes fisket etter sild til konsum i et område i Skagerrak begrenset mot vest av en rett linje fra Hanstholmen fyr til 57° 30' N og derfra vestover langs 57° 30' N til 7° Ø og derfra nordover 7° Ø til norskekysten og mot sør av en rett linje gjennom Skagen fyr og Tistarna fyr utenfor 4 n. mil av grunnlinjene fra svenske, danske og norske kyster.</article></article><article class="legalArticle" data-lovdata-URL="LTI/forskrift/1982-07-29-1213/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Konsesjonspliktige ringnotfartøy som skal delta i sildefisket i Skagerrak må være påmeldt til Norges Sildesalslag, Haugesund.</article></article><article class="legalArticle" data-lovdata-URL="LTI/forskrift/1982-07-29-1213/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Turkvoten i fisket fastsettes til 1.100 hl. Denne turkvoten trer ut av kraft i den tid Noregs Sildesalslag fastsetter mindre turkvoter i medhold av § 5 i lov av 14. desember 1951 om omsetning av råfisk.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Første ledd kommer også til anvendelse på ringnotfartøyer under 90 fot.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">For fartøy som har meldt seg på for deltakelse i sommerloddefisket i Barentshavet i 1982 fastsetter Noregs Sildesalslag en tørnordning. Fartøyenes startrekkefølge avgjøres ved loddtrekning. Noregs Sildesalslag kan gi nærmere forskrifter om gjennomføring av tørnordningen.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Når fangsten fra et fartøy ikke umiddelbart vil kunne påvirke avsetningsmulighetene f.eks. på grunn av at fangsten fryses ombord, kan Fiskeridirektøren etter søknad tillate at fartøyet starter fisket før 9. august 1982. Fiskeridirektøren kan uten hensyn til første ledd fastsette egen fartøykvote for fartøy som foretar innfrysing på feltet.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Fiskeridirektøren kan pålegge fartøyer som har meldt seg på for deltagelse i sommerloddefisket i Barentshavet for 1982, å levere sine fangster i bestemte havner.</article></article><article class="legalArticle" data-lovdata-URL="LTI/forskrift/1982-07-29-1213/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det er forbudt for fartøy på 90 fot største lengde og derover å fiske sild innenfor 4 n. mil fra de norske grunnlinjene i området beskrevet i § 1.</article></article><article class="legalArticle" data-lovdata-URL="LTI/forskrift/1982-07-29-1213/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er forbudt å oppta av sjøen, låssette, omsette eller anvende sildefangster som inneholder vesentlige mengder småsild. Som småsild regnes etter denne bestemmelse sild under 18 cm. Sildens lengde måles fra snutespissen til enden av sporens ytterste stråler.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Uten hinder av bestemmelsene i første ledd kan landinger av sild inneholde inntil 10 % i vekt av undermåls sild.</article></article><article class="legalArticle" data-lovdata-URL="LTI/forskrift/1982-07-29-1213/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved tråling etter andre fiskearter enn brisling er det forbudt å ha mer enn 5 % sild i vekt av fangsten om bord og ved landing.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Når det er tillatt å fiske sild er det ved tråling etter brisling med mindre maskevidde enn 32 mm forbudt å ha mer enn 10 % sild i vekt av fangsten om bord og ved landing.</article></article><article class="legalArticle" data-lovdata-URL="LTI/forskrift/1982-07-29-1213/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fiskeridirektøren kan fastsette regler for prøvetaking og kontroll av fangstene.</article></article><article class="legalArticle" data-lovdata-URL="LTI/forskrift/1982-07-29-1213/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridirektøren kan gi nærmere forskrifter om gjennomføring og utfylling av bestemmelsene i disse forskrifter.</article></article><article class="legalArticle" data-lovdata-URL="LTI/forskrift/1982-07-29-1213/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Uaktsom eller forsettlig overtredelse av disse forskrifter straffes med bøter i henhold til § 11 i lov av 16. juni 1972 om regulering av deltagelsen i fiske, § 80 i lov av 25. juni 1937 om silde- og brislingfiskeriene og § 13 i lov av 10. april 1951 om fiske med trål.</article></article><article class="legalArticle" data-lovdata-URL="LTI/forskrift/1982-07-29-1213/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Disse forskrifter trer i kraft 9. august 1982, med unntak av § 3 fjerde og femte ledd som trer i kraft straks. Fiskeridepartementets forskrifter av 4. juni 1982 om regulering av fisket etter sild i Skagerrak m.v. i 1982 oppheves fra 9. august 1982.</article></article></main></body></html>