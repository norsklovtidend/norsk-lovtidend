<!DOCTYPE html><html lang="no"><head><title>Lov om rettledningstjenesten i fiskerinæringen og om endringer i visse andre lover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">LOV-1982-06-11-42</dd><dt class="dokid">DokumentID</dt><dd class="dokid">LTI/lov/1982-06-11-42</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 23 (Rettelse)</dd><dt class="dateInForce">I kraft fra</dt><dd class="dateInForce">1982-06-11</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li><li>lov/1971-06-11-56</li><li>lov/1957-06-28-12</li><li>lov/1972-04-28-22</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-06-29</dd><dt class="titleShort">Korttittel</dt><dd class="titleShort">Lov om rettledningstjenesten i fiskerinæringen</dd><dt class="title">Tittel</dt><dd class="title">Lov om rettledningstjenesten i fiskerinæringen og om endringer i visse andre lover.</dd><dt class="miscInformation">Annet om dokumentet</dt><dd class="miscInformation">Ot.prp.nr.39 (1981–1982), Innst.O.nr.44 (1981–1982) og Besl.O.nr.51 (1981–1982). Odels- og Lagtingsvedtak hhv. 11. og 27. mai 1982. Fremmet av Fiskeridepartementet.</dd><dt class="refid">RefID</dt><dd class="refid">lov/1982-06-11-42</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om rettledningstjenesten i fiskerinæringen og om endringer i visse andre lover.<ul class="tocSubUl"><li>§ 1. (Formål)</li><li>§ 2. (Sentralmyndigheter)</li><li>§ 3. (Fylkesmyndigheter)</li><li>§ 4. (Organisering av fiskeristyret)</li><li>§ 5. (Fiskerimyndighet i kommunen)</li><li>§ 6. (Organisering av fiskerinemnda)</li><li>§ 7. (Fellesbestemmelser)</li><li>§ 8. (Manntallet over fiskere og fangstfolk)</li><li>§ 9. (Virkeområde for loven)</li><li>§ 10. (Iverksetting)</li><li>§ 11. (Endring i andre lover)</li><li>Rettelse</li></ul></li></ul></dd></dl></header><main class="documentBody" data-lovdata-URL="LTI/lov/1982-06-11-42" id="dokument"><h1>Lov om rettledningstjenesten i fiskerinæringen og om endringer i visse andre lover.</h1><article class="defaultP" data-text-size="small">Oppheving av:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/1/" id="punkt-1"><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 11. juni 1971 nr. 56 om rettledningstjenesten i fiskerinæringen.</article></article></li></ul></article><article class="defaultP" data-text-size="small">Endringer også i følgende lover:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/2/" id="punkt-2"><article class="legalP" data-absoluteaddress="/punkt/2/ledd/1/" id="punkt-2-ledd-1">1. Lov av 17. juni 1966 nr. 12 om folketrygd.</article></article></li><li><article class="listArticle" data-text-size="small" data-absoluteaddress="/punkt/3/" id="punkt-3"><article class="legalP" data-absoluteaddress="/punkt/3/ledd/1/" id="punkt-3-ledd-1">2. Lov av 28. juni 1957 nr. 12 om pensjonstrygd for fiskere</article></article></li><li><article class="listArticle" data-text-size="small" data-absoluteaddress="/punkt/4/" id="punkt-4"><article class="legalP" data-absoluteaddress="/punkt/4/ledd/1/" id="punkt-4-ledd-1">3. Lov av 28. april 1972 nr. 22 om Statens Fiskarbank.</article></article></li></ul></article><article class="legalArticle" data-lovdata-URL="LTI/lov/1982-06-11-42/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(Formål)</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med loven er å fremme fiskerinæringens interesser gjennom rettledning og offentlige tiltak, slik at næringen i størst mulig grad kan gi trygge arbeidsplasser og medvirke til at kystbosettingen opprettholdes og styrkes.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Rettledningstjenesten skal arbeide for å fremme de fiskeripolitiske mål som Stortinget fastsetter og skal samordne lokale, regionale og nasjonale fiskerispørsmål.</article></article><article class="legalArticle" data-lovdata-URL="LTI/lov/1982-06-11-42/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(Sentralmyndigheter)</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Departementet og Fiskeridirektoratet er sentralmyndigheter for rettledningstjenesten.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Departementet fastsetter reglement for fiskeristyrene og fiskerinemndene og fastsetter instruks for fiskerisjefer og fiskerirettledere.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Godtgjøring til medlemmene av de folkevalgte organene fastsettes etter regler som departementet gir.</article></article><article class="legalArticle" data-lovdata-URL="LTI/lov/1982-06-11-42/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Fylkesmyndigheter)</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskeristyret er statens fagorgan for rettledningstjenesten og andre spørsmål av betydning for fiskerinæringen i fylket. Fiskeristyret skal arbeide for å utvikle en rasjonell og lønnsom fiskerinæring i fylket, og for en balansert utvikling av næringslivet i kystdistriktene, og utføre de oppgaver som pålegges fra sentralmyndighet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Departementet tilsetter fiskerisjefen, som er statens fagsjef i fylket. Han er fiskerirettledernes nærmeste overordnede og forbereder saker for og er sekretær for fiskeristyret</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fiskeriforvaltningen i fylket skal uttale seg om fylkeskommunens planlegging i fiskerisektoren og yte planfaglig bistand.</article></article><article class="legalArticle" data-lovdata-URL="LTI/lov/1982-06-11-42/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(Organisering av fiskeristyret)</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I fylke hvor det er valgt fiskerinemnd i minst en kommune skal det være fiskeristyre.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fylkestinget oppnevner et fiskeristyre på 5 medlemmer med like mange varamedlemmer, og velger formann og varaformann for den fylkeskommunale valgperioden.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Medlemmene av fiskeristyret skal samlet ha grundig kjennskap til de ulike leddene i fiskerinæringen.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Organisajoner i fiskerinæringen har, når de er godkjent av departementet, hver rett til å foreslå 2 medlemmer og varamedlemmer til fiskeristyret.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Departementet kan frita fra plikten til å velge fiskeristyre og kan fastsette at mer enn ett fylke skal ha felles fiskeristyre. Blir det oppnevnt felles fiskeristyre skal tallet på medlemmer og fordelingen av dem mellom fylkene fastsettes av departementet, som oppnevner formann og varaformann.</article></article><article class="legalArticle" data-lovdata-URL="LTI/lov/1982-06-11-42/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(Fiskerimyndighet i kommunen)</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskerinemnda er statens fagorgan for rettledningstjenesten i kommunen. Den utfører oppgaver som pålegges av sentrale myndigheter og fiskerimyndighetene i fylket, og informerer disse om kommunale vedtak og tiltak m.v. innen fiskerinæringen.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fiskerinemnda kan ta opp fiskerispørsmål av interesse for kommunen av eget tiltak.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Fiskerirettlederen står til rådighet for fiskere og fangstfolk med råd og rettledning, og forbereder saker for og er sekretær for fiskerinemnda.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Fiskerimyndighetene i kommunen skal uttale seg om kommunens planlegging og om andre saker som gjelder fiskerisektoren og være aktivt med i det kommunale tiltaksarbeidet for fiskerisektoren.</article></article><article class="legalArticle" data-lovdata-URL="LTI/lov/1982-06-11-42/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(Organisering av fiskerinemnda)</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kommunestyret oppnevner en fiskerinemnd på 5 medlemmer med like mange varamedlemmer, og velger formann og varaformann for den kommunale valgperioden. Departementet kan samtykke i at en fiskerinemnd kan ha mer enn 5 medlemmer.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Medlemmene av fiskerinemnda skal samlet ha kjennskap til de ulike leddene i fiskerinæringen. Organisasjoner i fiskerinæringen har, når de er godkjent av departementet, hver rett til å foreslå tre medlemmer og varamedlemmer.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Departementet kan frita en kommune fra å velge fiskerinemnd, og kan likeledes fastsette at mer enn en kommune kan velge felles fiskerinemnd. Departementet fastsetter nærmere vilkår.</article></article><article class="legalArticle" data-lovdata-URL="LTI/lov/1982-06-11-42/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(Fellesbestemmelser)</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Valg av fiskeristyre og fiskerinemnd skal kunngjøres med en frist på minst 4 uker. Om valgbarhet og plikt til å motta valg gjelder de samme regler som for fylkesting og kommunestyre. Fylkesmannen kan i særlige tilfeller frita medlemmer av fiskeristyret fra vervet. Kommunestyret kan i særlige tilfeller frita medlemmer av fiskerinemnda fra vervet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Når et medlem går ut av et fiskeristyre eller en fiskerinemnd for godt, rykker et varamedlem opp på den plassen som blir ledig.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Fiskeriforvaltningen i kommuner og fylker skal samarbeide med, yte bistand og gi veiledning til kommuner og fylkeskommuner.</article></article><article class="legalArticle" data-lovdata-URL="LTI/lov/1982-06-11-42/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">(Manntallet over fiskere og fangstfolk)</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskerinemnda har ansvaret for føring av manntall over fiskere og fangstfolk. Departementet kan gi nærmere regler for manntallsføringen i kommuner med eller uten organer for rettledningstjenesten.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Kommunal og annen offentlig myndighet er pliktig til, uten særskilt godtgjøring og uten hinder av taushetsplikt, å gi manntallsføreren de opplysninger som trengs for manntallsføring etter denne loven.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">I kommuner der det ikke er fiskerirettledertjeneste, kan fiskerinemnda søke bistand hos kommunale organer til føring av manntallet over fiskere og fangstfolk. Det skal betales godtgjøring for slik bistand.</article></article><article class="legalArticle" data-lovdata-URL="LTI/lov/1982-06-11-42/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">(Virkeområde for loven)</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Loven gjelder for Svalbard, Jan Mayen og bilandene når Kongen bestemmer det. Kongen kan for disse områder fastsette de unntak og særregler som de stedlige forholdene tilsier.</article></article><article class="legalArticle" data-lovdata-URL="LTI/lov/1982-06-11-42/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">(Iverksetting)</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne loven trer i kraft straks. Lov 11. juni 1971 nr. 56 om rettledningstjenesten i fiskerinæringen med senere endringer oppheves.</article></article><article class="legalArticle" data-lovdata-URL="LTI/lov/1982-06-11-42/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">(Endring i andre lover)</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Fra loven trer i kraft gjøres følgende endringer i disse lover:</article> <article class="defaultP" margin-top="true">1. I lov av 17. juni 1966 nr. 12 om folketrygd skal disse endringer gjøres:</article> <article class="defaultP" margin-top="true">§ 3-15 første ledd skal lyde:</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Fiskere og fangstmenn har rett til sykepenger etter bestemmelsene i dette kapittel, dog slik at den som er tatt opp i det manntall som er opprettet i medhold av lov om rettledningstjenesten i fiskerinæringen i § 8 jfr. § 5 og som driver fiske eller fangst som hovednæring, skal være trygdet med rett til sykepenger for hele det kalenderår som manntallet gjelder for å ha rett til sykepenger beregnet etter en minste arbeidsinntekt som fastsettes av Kongen.</article> <article class="defaultP" margin-top="true">§ 11-1 nr. 1 bokstav b første ledd første punktum skal lyde:<ul class="defaultList"><li data-li-identifier="b." data-name="b."><article class="listArticle" data-absoluteaddress="/paragraf/11/ledd/2/punkt/1/" id="paragraf-11-ledd-2-punkt-1"><span class="data-originalId">b.</span><article class="legalP" data-absoluteaddress="/paragraf/11/ledd/2/punkt/1/ledd/1/" id="paragraf-11-ledd-2-punkt-1-ledd-1">fisker eller fangstmann og tatt opp i det manntall som er opprettet i medhold av lov om rettledningstjenesten i fiskerinæringen § 8 jfr. § 5.</article></article></li></ul></article> <article class="defaultP" margin-top="true">§ 11-4 nr. 3 annet ledd første punktum skal lyde:</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Dersom trygdet som nevnt i § 11-l nr. 1 bokstav b dør som følge av skade påført under seilas utenfor slik næring som betinger opptakelse i det manntall som er opprettet i medhold av lov om rettledningstjenesten i fiskerinæringen § 8 jfr. § 5 anses dødsfallet forårsaket av yrkesskade.</article> <article class="defaultP" margin-top="true">2. Lov av 28. juni 1957 nr. 12 om pensjonstrygd for fiskere § 1 skal lyde:</article><article class="legalP" data-absoluteaddress="/paragraf/11/ledd/4/" id="paragraf-11-ledd-4">Trygdepliktig etter denne lov er, med de unntak som følger av bestemmelsene i § 2, enhver som er registrert på blad B i det manntall som er satt opp i henhold til lov om rettledningstjenesten i fiskerinæringen § 8 jfr. § 5.</article> <article class="defaultP" margin-top="true">3. I lov av 28. april 1972 nr. 22 om Statens Fiskarbank skal disse endringene gjøres:</article> <article class="defaultP" margin-top="true">§ 11, første ledd skal lyde:</article><article class="legalP" data-absoluteaddress="/paragraf/11/ledd/5/" id="paragraf-11-ledd-5">Fiskerinemnda i den einskilde kommunen skal stå til teneste for banken i samsvar med retningsliner og pålegg som hovudstyret gjev. Dei som sit i fiskerinemnda, er i arbeidet etter denne lova, tillitsmenn for banken.</article> <article class="defaultP" margin-top="true">§ 12, første ledd, tredje punktum skal lyde:</article><article class="legalP" data-absoluteaddress="/paragraf/11/ledd/6/" id="paragraf-11-ledd-6">Takstnemnda skal ha same tenestetid som fiskerinemnda, men styret for avdelingskontoret kan nemne opp nye takstmenn kva tid det vil når det meiner det er grunn for det.</article></article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1982-06-11-42/KAPITTEL_1" data-partID="k1"><h2>Rettelse</h2><article class="centeredP" data-text-align="center">Rettelsene er skrevet i kursiv.</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Nr. 14, s. 303 (i Lov 11. juni 1982 nr. 42 om rettledningstjenesten i fiskerinæringen og om endringer i visse andre lover).</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I § 3-15 første ledd er det blitt en skrivefeil. Den 6. linjen i teksten bes rettet til:<p class="leddfortsettelse">«hele det kalenderår som manntallet gjelder for <i>og</i> ha rett til syke-»</p></article></section></main></body></html>