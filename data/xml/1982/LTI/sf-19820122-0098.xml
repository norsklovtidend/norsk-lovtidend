<!DOCTYPE html><html lang="no"><head><title>Forskrift om direkte regulering av utlån fra finansieringsselskaper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:25</dd><dt class="legacyID">Datokode</dt><dd class="legacyID">FOR-1982-01-22-98</dd><dt class="dokid">DokumentID</dt><dd class="dokid">LTI/forskrift/1982-01-22-98</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 3</dd><dt class="dateInForce">I kraft fra</dt><dd class="dateInForce">1982-01-22</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2</li><li>lov/1965-06-25-2/§12</li><li>lov/1965-06-25-2/§16</li><li>lov/1965-06-25-2/§17</li></ul></dd><dt class="dateOfPublication">Kunngjort</dt><dd class="dateOfPublication">1982-02-09</dd><dt class="title">Tittel</dt><dd class="title">Forskrift om direkte regulering av utlån fra finansieringsselskaper.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 22. januar 1982 i medhold av lov av 25. juni 1965 nr. 2 om adgang til regulering av penge- og kredittforholdene, §§ 12, 16 og 17. Fremmet av Finansdepartementet.</dd><dt class="refid">RefID</dt><dd class="refid">forskrift/1982-01-22-98</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om direkte regulering av utlån fra finansieringsselskaper.<ul class="tocSubUl"><li>I<ul class="tocSubUl"><li>II</li><li>III</li><li>IV</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1982-01-22-98" id="dokument"><h1>Forskrift om direkte regulering av utlån fra finansieringsselskaper.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-01-22-98/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Utlån av andre formål enn leasing og factoring fra kredittinstitusjoner som omfattes av § 11 i lov 25. juni 1965 nr. 2 om adgang til regulering av penge- og kredittforholdene, med unntak av skadeforsikringsselskaper og institusjoner som nevnt i lovens § 12, annet ledd første punktum, skal ved utgangen av 1. kvartal 1982 ikke overstige det største av<p class="leddfortsettelse">8 pst. over faktiske utlån til andre formål enn leasing og factoring tolv måneder tidligere.</p><p class="leddfortsettelse">eller</p><p class="leddfortsettelse">4 pst over faktiske utlån til andre formål enn leasing og factoring 31. desember 1981.</p></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Hvis et selskaps faktiske utlån har oversteget tillatte utlån ved kontrolltidspunktet i 1981, skal tillatte utlån legges til grunn for beregning av selskapets tillatte utlån ved kontrolltidspunktet ved utgangen av 1. kvartal 1982.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Utlån til andre kredittinstitusjoner og til utlandet regnes ikke med.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Bestemmelsene gjelder bare hvis de totale utlån – unntatt utlån til andre kredittinstitusjoner og til utlandet – ved kontrolltidspunktet overstiger 10 mill. kroner.</article><section class="section" data-name="kapII" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1982-01-22-98/KAPITTEL_1-1" data-partID="k1-1"><h3>II</h3><article class="legalP" data-absoluteaddress="/kapittel/1/kapittel/1/ledd/1/" id="kapittel-1-kapittel-1-ledd-1">Kredittinstitusjoner som overskrider de utlånsrammer som er satt under I, skal betale renter til statskassen av det overskytende beløp for et tidsrom av tre måneder. Den årlige rentesats fastsettes til seks prosentenheter over Norges Banks diskonto.</article></section><section class="section" data-name="kapIII" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1982-01-22-98/KAPITTEL_1-2" data-partID="k1-2"><h3>III</h3><article class="legalP" data-absoluteaddress="/kapittel/1/kapittel/2/ledd/1/" id="kapittel-1-kapittel-2-ledd-1">Norges Bank fører tilsyn med at disse forskriftene overholdes.</article></section><section class="section" data-name="kapIV" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTI/forskrift/1982-01-22-98/KAPITTEL_1-3" data-partID="k1-3"><h3>IV</h3><article class="legalP" data-absoluteaddress="/kapittel/1/kapittel/3/ledd/1/" id="kapittel-1-kapittel-3-ledd-1">Disse bestemmelser trer i kraft straks.</article></section></section></main></body></html>