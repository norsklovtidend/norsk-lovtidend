<!DOCTYPE html><html lang="no"><head><title>Forskrift om tilleggsprøver for lærarar med utdanning frå utlandet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1982-12-08-1778</dd><dt class="dokid">DokumentID</dt><dd class="dokid">LTI/forskrift/1982-12-08-1778</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 nr. 29</dd><dt class="dateInForce">I kraft fra</dt><dd class="dateInForce">1982-02-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1973-06-08-49</li></ul></dd><dt class="dateOfPublication">Kunngjort</dt><dd class="dateOfPublication">1982-01-20</dd><dt class="title">Tittel</dt><dd class="title">Forskrift om tilleggsprøver for lærarar med utdanning frå utlandet.</dd><dt class="refid">RefID</dt><dd class="refid">forskrift/1982-12-08-1778</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilleggsprøver for lærarar med utdanning frå utlandet.<ul class="tocSubUl"><li>I Førskolelærar<ul class="tocSubUl"><li>A. Utdanning frå dei nordiske land.</li><li>B. Utdanning frå land utanfor Norden.</li></ul></li><li>II Allmennlærar<ul class="tocSubUl"><li>A. Utdanning frå dei nordiske land.</li><li>B. Utdanning frå land utanfor Norden.</li></ul></li><li>III Faglærar<ul class="tocSubUl"><li>A. Utdanning frå dei nordiske land.</li><li>B. Utdanning frå land utanfor Norden.</li><li>C. 2-årig faglærarutdanning frå andre nordiske land eller frå land utanfor Norden.</li></ul></li><li>IV Lærarar med utdanning frå utenlandske universitet eller høgskolar.<ul class="tocSubUl"><li>V Dispensasjon.</li><li>VI Iverksetjing.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1982-12-08-1778" id="dokument"><h1>Forskrift om tilleggsprøver for lærarar med utdanning frå utlandet.</h1><article class="legalP" data-absoluteaddress="/ledd/1/" id="ledd-1">Fastsett av Kyrkje- og undervisningsdepartementet 8. desember 1982 med heimel i lov 8. juni 1973 om lærarutdanning, § 12 nr. 1 pkt. c.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-12-08-1778/KAPITTEL_1" data-partID="k1"><h2>I Førskolelærar</h2><section class="section" data-name="kapA" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1982-12-08-1778/KAPITTEL_1-1" data-partID="k1-1"><h3>A. Utdanning frå dei nordiske land.</h3><article class="legalP" data-absoluteaddress="/kapittel/1/kapittel/1/ledd/1/" id="kapittel-1-kapittel-1-ledd-1">Førskolelærarutdanning tatt i eit anna nordisk land er likeverdig med norsk førskolelærarutdanning så framt utdanninga gir rett til stilling som svarar til førskolelærar i det land utdanninga er tatt.</article><article class="legalP" data-absoluteaddress="/kapittel/1/kapittel/1/ledd/2/" id="kapittel-1-kapittel-1-ledd-2">Førskolelæraren må kunne nytte norsk mål.</article></section><section class="section" data-name="kapB" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1982-12-08-1778/KAPITTEL_1-2" data-partID="k1-2"><h3>B. Utdanning frå land utanfor Norden.</h3><article class="legalP" data-absoluteaddress="/kapittel/1/kapittel/2/ledd/1/" id="kapittel-1-kapittel-2-ledd-1">For å bli godkjend som førskolelærar i Noreg må førskolelærar med utdanning frå land utanfor Norden ha utdanning som i omfang og nivå svarar til norsk førskolelærarutdanning. Utdanninga må byggje på om lag same opptaksgrunnlag som norsk førskolelærarutdanning og vere offentleg godkjend førskolelærarutdanning i vedkomande land.</article><article class="legalP" data-absoluteaddress="/kapittel/1/kapittel/2/ledd/2/" id="kapittel-1-kapittel-2-ledd-2">Førskolelærar må ta ei tilleggsprøve som femner om skriftleg prøve i norsk, bokmål eller nynorsk, og munnleg prøve i norsk språk og litteratur, Noregs geografi og historie, samfunnskunnskap og norske barnehagetilhøve.</article><article class="legalP" data-absoluteaddress="/kapittel/1/kapittel/2/ledd/3/" id="kapittel-1-kapittel-2-ledd-3">Førskolelærar som har norsk examen artium, eller eksamen frå vidaregåande skole som femner om geografi, historie og samfunnskunnskap, blir friteken for heile tilleggsprøva.</article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1982-12-08-1778/KAPITTEL_2" data-partID="k2"><h2>II Allmennlærar</h2><section class="section" data-name="kapA" data-section-type="default" data-absoluteaddress="/kapittel/2/kapittel/1/" id="kapittel-2-kapittel-1" data-lovdata-URL="LTI/forskrift/1982-12-08-1778/KAPITTEL_2-1" data-partID="k2-1"><h3>A. Utdanning frå dei nordiske land.</h3><article class="legalP" data-absoluteaddress="/kapittel/2/kapittel/1/ledd/1/" id="kapittel-2-kapittel-1-ledd-1">For å bli godkjend som allmennlærar i Noreg må lærar med utdanning frå eit anna nordisk land ha allmennlærarutdanning (klasselærarutdanning) på minst 3 år som er offentleg godkjend for grunnskolen i vedkomande land.</article><article class="legalP" data-absoluteaddress="/kapittel/2/kapittel/1/ledd/2/" id="kapittel-2-kapittel-1-ledd-2">Den som har offentleg godkjend allmennlærarutdanning for dei første 3 eller 4 åra av grunnskolen i eit anna nordisk land, kan få utdanninga si godkjend som allmennlærarutdanning avgrensa til dei første 4 åra av norsk grunnskole ved dispensasjon etter § 12 nr. 1 d i lærarutdanningslova.</article><article class="legalP" data-absoluteaddress="/kapittel/2/kapittel/1/ledd/3/" id="kapittel-2-kapittel-1-ledd-3">Utdanning av det siste slaget er 2 1/2-årig lærarutdanning for lågstadiet i svensk grunnskole. For undervisning utover dei første 4 åra av norsk grunnskole må slik utdanning supplerast med 1/2 års utdanning i form av 1 halvårseining eller 2 kvartårseiningar frå norsk pedagogisk høgskole. Denne supplerande utdanninga må ikkje fagleg dekke grunnutdanninga i større mon. Den samla utdanninga blir godkjend som 3-årig allmennlærarutdanning. Lærar med berre den svenske grunnutdanninga kan godkjennast som allmennlærar utan opprykk i den sammenheng som er nemnd ovanfor.</article><article class="legalP" data-absoluteaddress="/kapittel/2/kapittel/1/ledd/4/" id="kapittel-2-kapittel-1-ledd-4">2-årig allmennlærarutdanning teken før 1. august 1979 kan godkjennast på dei vilkår som er nemnde under pkt. B, andre bolken.</article><article class="legalP" data-absoluteaddress="/kapittel/2/kapittel/1/ledd/5/" id="kapittel-2-kapittel-1-ledd-5">Lærar med allmennlærarutdanning frå eit anne nordisk land må ta same tilleggsprøve som allmennlærarar med utdanning frå land utanfor Norden.</article></section><section class="section" data-name="kapB" data-section-type="default" data-absoluteaddress="/kapittel/2/kapittel/2/" id="kapittel-2-kapittel-2" data-lovdata-URL="LTI/forskrift/1982-12-08-1778/KAPITTEL_2-2" data-partID="k2-2"><h3>B. Utdanning frå land utanfor Norden.</h3><article class="legalP" data-absoluteaddress="/kapittel/2/kapittel/2/ledd/1/" id="kapittel-2-kapittel-2-ledd-1">For å bli godkjend som allmennlærar i Noreg må lærar med utdanning frå land utanfor Norden ha utdanning som i omfang og nivå svarar til norsk 3-årig allmennlærarutdanning. Den må byggje på om lag same opptaksgrunnlag som norsk allmennlærarutdanning og vere offentleg godkjend lærarutdanning i vedkomande land for minst dei aldersgrupper som barnesteget i norsk skole femner om.</article><article class="legalP" data-absoluteaddress="/kapittel/2/kapittel/2/ledd/2/" id="kapittel-2-kapittel-2-ledd-2">Allmennlærar som har 2-årig allmennlærarutdanning teken før 1. august 1979 som i omfang og nivå svarar til tidlegare 2-årig norsk allmennlærarutdanning og elles fyller dei krava som er nemnde ovanfor, kan godkjennast som lærar utan utdanningsopprykk.</article><article class="legalP" data-absoluteaddress="/kapittel/2/kapittel/2/ledd/3/" id="kapittel-2-kapittel-2-ledd-3">Lærar med almennlærarutdanning frå utlandet må ta ei tilleggsprøve som femner om skriftleg prøve i norsk og munnleg prøve i norsk språk og litteratur, Noregs geografi og historie, samfunnskunnskap og norske skoletilhøve. Krava i norsk skal svare til minst ei 1/4-årseining i norsk allmennlærarutdanning.</article><article class="legalP" data-absoluteaddress="/kapittel/2/kapittel/2/ledd/4/" id="kapittel-2-kapittel-2-ledd-4">Lærar som har norsk examen artium, eller eksamen frå vidaregåande skole som femner om geografi, historie og samfunnskunnskap, treng ikkje munnleg tilleggsprøve i desse faga.</article><article class="legalP" data-absoluteaddress="/kapittel/2/kapittel/2/ledd/5/" id="kapittel-2-kapittel-2-ledd-5">Han/ho må vidare ta 4 vekers (100 t.) praksis i norsk grunnskole under rettleiing. Lærar som har arbeid i grunnskolen får rettleiing i eigen klasse. Ein pedagogisk høgskole er ansvarleg for rettleiingsopplegget. For lærar som har arbeidd minst 1 år i full post i norsk grunnskole etter avslutta utanlandsk allmennlærarutdanning fell kravet om praksis under rettleiing bort.</article></section></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1982-12-08-1778/KAPITTEL_3" data-partID="k3"><h2>III Faglærar</h2><section class="section" data-name="kapA" data-section-type="default" data-absoluteaddress="/kapittel/3/kapittel/1/" id="kapittel-3-kapittel-1" data-lovdata-URL="LTI/forskrift/1982-12-08-1778/KAPITTEL_3-1" data-partID="k3-1"><h3>A. Utdanning frå dei nordiske land.</h3><article class="legalP" data-absoluteaddress="/kapittel/3/kapittel/1/ledd/1/" id="kapittel-3-kapittel-1-ledd-1">3-årig faglærarutdanning tatt i eit anna nordisk land er likeverdig med norsk faglærarutdanning så framt utdanning gir rett til stilling som svarar til faglærar i det land utdanninga er tatt.</article><article class="legalP" data-absoluteaddress="/kapittel/3/kapittel/1/ledd/2/" id="kapittel-3-kapittel-1-ledd-2">Faglæraren må kunne nytte norsk mål skriftleg og munnleg.</article></section><section class="section" data-name="kapB" data-section-type="default" data-absoluteaddress="/kapittel/3/kapittel/2/" id="kapittel-3-kapittel-2" data-lovdata-URL="LTI/forskrift/1982-12-08-1778/KAPITTEL_3-2" data-partID="k3-2"><h3>B. Utdanning frå land utanfor Norden.</h3><article class="legalP" data-absoluteaddress="/kapittel/3/kapittel/2/ledd/1/" id="kapittel-3-kapittel-2-ledd-1">For å bli godkjend som faglærar i Noreg må faglærar med utdanning frå land utanfor Norden ha utdanning som i omfang og nivå svarar til norsk 3-årig faglærarutdanning. Utdanninga må byggje på om lag same opptaksgrunnlag som norsk faglærarutdanning og vere offentleg godkjend faglærarutdanning i vedkomande land. Faglærar i yrkesfag må ha fagleg utdanning som svarar til gjeldande kompetansekrav for vedkomande fagområde og fylle dei krav til praksis og teoretisk utdanning som gjeld for yrkeslærarar her i landet.</article><article class="legalP" data-absoluteaddress="/kapittel/3/kapittel/2/ledd/2/" id="kapittel-3-kapittel-2-ledd-2">Faglærar med utdanning frå land utenfor Norden må ta ei tilleggsprøve som femner om skriftleg prøve i norsk, bokmål og nynorsk, og munnleg prøve i norsk språk og litteratur, Noregs geografi og historie, samfunnskunnskap og norske skoletilhøve.</article><article class="legalP" data-absoluteaddress="/kapittel/3/kapittel/2/ledd/3/" id="kapittel-3-kapittel-2-ledd-3">Faglærar som har norsk examen artium, eller eksamen frå vidaregåande skole som femner om geografi, historie og samfunnskunnskap, blir friteken for heile tilleggsprøva.</article><article class="legalP" data-absoluteaddress="/kapittel/3/kapittel/2/ledd/4/" id="kapittel-3-kapittel-2-ledd-4">Han/ho må vidare ta 4 vekers (100 t.) praksis i norsk skole under rettleiing. Faglærar som har arbeid i skolen, får rettleiing i eigen klasse. Eit pedagogisk seminar eller ein pedagogisk høgskole er ansvarleg for rettleiingsopplegget. For faglærar som har arbeidd minst 1 år i norsk industri eller i full post i norsk skole etter avslutta faglærarutdanning, fell kravet om praksis under rettleiing bort.</article></section><section class="section" data-name="kapC" data-section-type="default" data-absoluteaddress="/kapittel/3/kapittel/3/" id="kapittel-3-kapittel-3" data-lovdata-URL="LTI/forskrift/1982-12-08-1778/KAPITTEL_3-3" data-partID="k3-3"><h3>C. 2-årig faglærarutdanning frå andre nordiske land eller frå land utanfor Norden.</h3><article class="legalP" data-absoluteaddress="/kapittel/3/kapittel/3/ledd/1/" id="kapittel-3-kapittel-3-ledd-1">Faglærar som har 2-årig faglærarutdanning teken før 1. august 1979 som i omfang og nivå svarar til tidlegare 2-årig norsk faglærarutdanning og elles fyller krava til faglærar med utdanning frå utlandet som er nemnde ovanfor, kan godkjennast som faglærar utan utdanningsopprykk. Det same gjeld faglærarutdanning teken etter 1. august 1979 i den mon det her i landet blir gjeve 2-årig utdanningstilbod for faglærarar på same område. Faglærar med slik utdanning frå land utanfor Norden må ta dei fastsette tilleggsprøver og praksis.</article></section></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1982-12-08-1778/KAPITTEL_4" data-partID="k4"><h2>IV Lærarar med utdanning frå utenlandske universitet eller høgskolar.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Søkjarar med utanlandske universitets- eller høgskoleeksamenar, som ikkje kjem inn under føresegnene for førskolelærar, allmennlærar eller faglærar, kan få undervisningskompetanse dersom deira utdanning i omfang, nivå og fagkrins, og deira pedagogiske utdanning, svarar til dei krav som gjeld for søkjarar med norsk universitets- eller høgskoleutdanning.</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Dei må kunne nytte norsk mål skriftleg og munnleg.</article><article class="legalP" data-absoluteaddress="/kapittel/4/ledd/3/" id="kapittel-4-ledd-3">Dei som har slik utdanning frå land utanfor Norden må ta same tilleggsprøve og praksis som faglærarar.</article><article class="legalP" data-absoluteaddress="/kapittel/4/ledd/4/" id="kapittel-4-ledd-4">Dei som har norsk examen artium, eller eksamen frå vidaregåande skole som femner geografi, historie og samfunnskunnskap vert fritekne for heile tilleggsprøva.</article><section class="section" data-name="kapV" data-section-type="default" data-absoluteaddress="/kapittel/4/kapittel/1/" id="kapittel-4-kapittel-1" data-lovdata-URL="LTI/forskrift/1982-12-08-1778/KAPITTEL_4-1" data-partID="k4-1"><h3>V Dispensasjon.</h3><article class="legalP" data-absoluteaddress="/kapittel/4/kapittel/1/ledd/1/" id="kapittel-4-kapittel-1-ledd-1">Departementet kan gjere unntak frå denne forskrift i særskilde høve.</article></section><section class="section" data-name="kapVI" data-section-type="default" data-absoluteaddress="/kapittel/4/kapittel/2/" id="kapittel-4-kapittel-2" data-lovdata-URL="LTI/forskrift/1982-12-08-1778/KAPITTEL_4-2" data-partID="k4-2"><h3>VI Iverksetjing.</h3><article class="legalP" data-absoluteaddress="/kapittel/4/kapittel/2/ledd/1/" id="kapittel-4-kapittel-2-ledd-1">Forskrifta gjeld frå 1. januar 1983.</article><article class="legalP" data-absoluteaddress="/kapittel/4/kapittel/2/ledd/2/" id="kapittel-4-kapittel-2-ledd-2">Frå same tid fell forskrift om tilleggsprøver for lærarar med utdanning frå utlandet dagsett 9. mai 1979 bort. Det same gjeld tidlegare forskrifter om tilleggsprøver for førskolelærar, allmennlærar og faglærar med utdanning frå utlandet.</article></section></section></main></body></html>