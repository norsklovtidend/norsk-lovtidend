<!DOCTYPE html><html lang="no"><head><title>Forskrift om endring i forskrift om forhøyet hjelpestønad.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:41</dd><dt class="legacyID">Datokode</dt><dd class="legacyID">FOR-1982-02-08-227</dd><dt class="dokid">DokumentID</dt><dd class="dokid">LTI/forskrift/1982-02-08-227</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 4</dd><dt class="dateInForce">I kraft fra</dt><dd class="dateInForce">1982-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§8-2</li></ul></dd><dt class="dateOfPublication">Kunngjort</dt><dd class="dateOfPublication">1982-02-25</dd><dt class="title">Tittel</dt><dd class="title">Forskrift om endring i forskrift om forhøyet hjelpestønad.</dd><dt class="refid">RefID</dt><dd class="refid">forskrift/1982-02-08-227</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forhøyet hjelpestønad.<ul class="tocSubUl"><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1982-02-08-227" id="dokument"><h1>Forskrift om endring i forskrift om forhøyet hjelpestønad.</h1><article class="legalP" data-absoluteaddress="/ledd/1/" id="ledd-1">Med hjemmel i folketrygdlovens § 8-2 siste ledd bestemmer Sosialdepartementet 8. februar 1982 at det i «Regler om ytelse av grunnstønad og hjelpestønad», fastsatt 21. oktober 1966, skal foretas følgende endringer:</article> <article class="defaultP" margin-top="true">§ 7 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><span class="miscHeadline"><i>Ordinær hjelpestønad til tilsyn og pleie eller hjelp i huset.</i></span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Ordinær hjelpestønad ytes etter en sats som fastsettes av Stortinget. Stønad ytes bare dersom den trygdede enten må ha lønnet hjelp eller så omfattende hjelp fra familiemedlemmer at deres ervervsmuligheter blir redusert.</article><article class="legalP" data-absoluteaddress="/ledd/1/punkt/1/ledd/2/" id="ledd-1-punkt-1-ledd-2">Hjelpestønad til tilsyn og pleie tilstås bare dersom det foreligger et faktisk pleieforhold. Når det skal avgjøres om stønad skal ytes til varig uført barn, er det omfanget av det ekstra tilsyn og den ekstra pleie barnet trenger i forhold til friske barn i samme alder som skal legges til grunn.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><span class="miscHeadline"><i>Forhøyet hjelpestønad.</i></span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">For trygdet under 18 år som trenger særskilt tilsyn og pleie, kan hjelpestønaden forhøyes dersom dette gir den trygdede økte muligheter til å bli boende i sitt hjem. Det er et vilkår at den trygdede har et vesentlig større behov for tilsyn og pleie enn det som gir rett til ordinær hjelpestønad.</article><article class="legalP" data-absoluteaddress="/ledd/1/punkt/2/ledd/2/" id="ledd-1-punkt-2-ledd-2">Forhøyet hjelpestønad fastsettes i forhold til omfanget av tilsynet og pleien til 2,4 eller 5,6 ganger ordinær hjelpestønad. Ved fastsettelsen av stønadssatsen, skal det legges vekt på den faktiske arbeidsinnsatsen pleien medfører, herunder<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/1/punkt/2/ledd/2/punkt/1/" id="ledd-1-punkt-2-ledd-2-punkt-1"><span class="data-originalId">-</span><article class="legalP" data-absoluteaddress="/ledd/1/punkt/2/ledd/2/punkt/1/ledd/1/" id="ledd-1-punkt-2-ledd-2-punkt-1-ledd-1">graden av nedsatt fysisk og psykisk funksjonsevne</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/2/ledd/2/punkt/2/" id="ledd-1-punkt-2-ledd-2-punkt-2"><span class="data-originalId">-</span><article class="legalP" data-absoluteaddress="/ledd/1/punkt/2/ledd/2/punkt/2/ledd/1/" id="ledd-1-punkt-2-ledd-2-punkt-2-ledd-1">pleieoppgavens art</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/2/ledd/2/punkt/3/" id="ledd-1-punkt-2-ledd-2-punkt-3"><span class="data-originalId">-</span><article class="legalP" data-absoluteaddress="/ledd/1/punkt/2/ledd/2/punkt/3/ledd/1/" id="ledd-1-punkt-2-ledd-2-punkt-3-ledd-1">behovet for tilsyn</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/2/ledd/2/punkt/4/" id="ledd-1-punkt-2-ledd-2-punkt-4"><span class="data-originalId">-</span><article class="legalP" data-absoluteaddress="/ledd/1/punkt/2/ledd/2/punkt/4/ledd/1/" id="ledd-1-punkt-2-ledd-2-punkt-4-ledd-1">behovet for nødvendig behandling, trening, opplæring</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/2/ledd/2/punkt/5/" id="ledd-1-punkt-2-ledd-2-punkt-5"><span class="data-originalId">-</span><article class="legalP" data-absoluteaddress="/ledd/1/punkt/2/ledd/2/punkt/5/ledd/1/" id="ledd-1-punkt-2-ledd-2-punkt-5-ledd-1">arbeidsoppgavenes antall og hyppighet og den bundethet disse medfører.</article></article></li></ul></article><article class="legalP" data-absoluteaddress="/ledd/1/punkt/2/ledd/3/" id="ledd-1-punkt-2-ledd-3">Forhøyet hjelpestønad kan ikke ytes ved siden av attføringspenger etter folketrygdlovens kapittel 5 eller pensjon etter kapittel 8. Utbetalt forhøyet hjelpestønad går til fradrag i etterbetaling av attføringspenger/pensjon som nevnt for samme tidsrom med et beløp svarende til differansen mellom forhøyet og vanlig hjelpestønad. I helt spesielle tilfelle kan Rikstrygdeverket bestemme at forhøyet hjelpestønad kan ytes ved siden av attføringspenger etter folketrygdlovens kapittel 5 eller pensjon etter kapittel 8, og at utbetalt stønad ikke skal gå til fradrag i etterbetaling av attføringspenger/pensjon for det samme tidsrommet.</article><article class="legalP" data-absoluteaddress="/ledd/1/punkt/2/ledd/4/" id="ledd-1-punkt-2-ledd-4">Vedtak om tilståelse av forhøyet hjelpestønad skal tas opp til ny vurdering etter tre år for å klarlegge om vilkårene for rett til ytelsen fortsatt er oppfylt.</article></article></li></ul></article> <article class="defaultP" margin-top="true">§ 9 skal lyde:</article><article class="legalP" data-absoluteaddress="/ledd/2/" id="ledd-2">Husmor som er tilstått attføringspenger etter folketrygdlovens kapittel 5 eller pensjon etter kapittel 8, kan ikke tilstås hjelpestønad fordi hun trenger hjelp til husarbeid. Hun kan derimot tilstås hjelpestønad hvis hun trenger tilsyn eller pleie.</article><article class="legalP" data-absoluteaddress="/ledd/3/" id="ledd-3">Retten til hjelpestønad faller bort når den trygdede legges inn i aldersheim.</article><section class="section" data-name="kapII" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-02-08-227/KAPITTEL_1" data-partID="k1"><h2>II</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Endringene i § 7 og § 9 av 8. februar 1982 trer i kraft 1. april 1982.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Krav om forhøyet hjelpestønad som er fremmet før 1. april 1982, men avgjøres etter denne dato, behandles etter tidligere bestemmelser dersom det er til gunst for den trygdede. Det samme gjelder for krav fremmet etter nevnte dato, og hvor forhøyet hjelpestønad med hjemmel i folketrygdlovens § 14-9 ytes for et tidsrom som ligger forut for denne tid.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Forhøyet hjelpestønad som er tilstått før 1. april 1982, gis fortsatt etter dagjeldende bestemmelser i inntil tre år hvis det er til gunst for stønadsmottageren.</article></section></main></body></html>