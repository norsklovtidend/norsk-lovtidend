<!DOCTYPE html><html lang="no"><head><title>Forskrift om regulering av fisket etter sild på kyststrekning Lindesnes– Stad og i Norges økonomiske sone i Nordsjøen i 1983.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:34</dd><dt class="legacyID">Datokode</dt><dd class="legacyID">FOR-1982-12-30-1828</dd><dt class="dokid">DokumentID</dt><dd class="dokid">LTI/forskrift/1982-12-30-1828</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 30</dd><dt class="dateInForce">I kraft fra</dt><dd class="dateInForce">1983-01-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-01-24</dd><dt class="title">Tittel</dt><dd class="title">Forskrift om regulering av fisket etter sild på kyststrekning Lindesnes– Stad og i Norges økonomiske sone i Nordsjøen i 1983.</dd><dt class="refid">RefID</dt><dd class="refid">forskrift/1982-12-30-1828</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter sild på kyststrekning Lindesnes– Stad og i Norges økonomiske sone i Nordsjøen i 1983.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-12-30-1828" id="dokument"><h1>Forskrift om regulering av fisket etter sild på kyststrekning Lindesnes– Stad og i Norges økonomiske sone i Nordsjøen i 1983.</h1><article class="legalP" data-absoluteaddress="/ledd/1/" id="ledd-1">I medhold av § 1, § 37 og § 38 i lov av 25. juni 1937, jfr. kgl.res. av 17. januar 1964 og kgl.res. av 8. januar 1971 har Fiskeridepartementet 30. desember 1982 bestemt:</article><article class="legalArticle" data-lovdata-URL="LTI/forskrift/1982-12-30-1828/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å fiske sild i Norges økonomiske sone mellom 62 ° 11,2' n.br. og en rett linje fra Hanstholmen fyr til 57° 30' n.br. og 7° 55' ø.l. derfra vestover langs 57° 30' n.br. til 7° ø.l. og derfra nordover langs 7° ø.l. til norskekysten. Unntatt fra dette forbud er fiske med håndsnøre til eget konsum.</article></article><article class="legalArticle" data-lovdata-URL="LTI/forskrift/1982-12-30-1828/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Uten hinder av forbudet i § 1 kan en fiske sild med garn til eget bruk av agn innenfor grunnlinjene i området beskrevet i § 1 første punktum. Dette fisket kan bare drives av fiskere som står på blad A eller B i fiskermanntallet, og bare fra fiskeriregistrert fartøy og ikke med mer enn to faststående garn med en samlet lengde på inntil 60 meter.</article></article><article class="legalArticle" data-lovdata-URL="LTI/forskrift/1982-12-30-1828/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Uten hinder av forbudet i § 1 kan Fiskeridirektøren tillate fiske av et avgrenset kvantum sild innenfor grunnlinjene i området beskrevet i § 1 første punktum.</article></article><article class="legalArticle" data-lovdata-URL="LTI/forskrift/1982-12-30-1828/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Uten hinder av forbudet i § 1 kan brislingfangster inneholde inntil 10 % i vekt av sild i hver landing, i andre fangster må vekten av innblandet sild ikke overstige 5 % i hver landing.</article></article><article class="legalArticle" data-lovdata-URL="LTI/forskrift/1982-12-30-1828/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Disse forskrifter trer i kraft 1. januar 1983.</article></article></main></body></html>