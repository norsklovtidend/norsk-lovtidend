<!DOCTYPE html><html lang="no"><head><title>Forskrift om avgift til statskassen på uinnspilte kassettbånd for opptak eller gjengivelse av lyd eller bilder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:12</dd><dt class="legacyID">Datokode</dt><dd class="legacyID">FOR-1982-06-23-1108</dd><dt class="dokid">DokumentID</dt><dd class="dokid">LTI/forskrift/1982-06-23-1108</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 16</dd><dt class="dateInForce">I kraft fra</dt><dd class="dateInForce">1982-07-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-08-02</dd><dt class="title">Tittel</dt><dd class="title">Forskrift om avgift til statskassen på uinnspilte kassettbånd for opptak eller gjengivelse av lyd eller bilder.</dd><dt class="miscInformation">Annet om dokumentet</dt><dd class="miscInformation">Fastsatt av Kultur- og vitenskapsdepartementet 23. juni 1982 i medhold av lov av 12. juni 1981 nr. 69 § 1.</dd><dt class="refid">RefID</dt><dd class="refid">forskrift/1982-06-23-1108</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgift til statskassen på uinnspilte kassettbånd for opptak eller gjengivelse av lyd eller bilder.<ul class="tocSubUl"><li>§ 1. Avgiftspliktens omfang</li><li>§ 2. Avgiftsplikt oppstår</li><li>§ 3. Avgiftsgrunnlag</li><li>§ 4. Meldeplikt – registrering</li><li>§ 5. Tilintetgjøring av varer</li><li>§ 6. Renteberegning</li><li>§ 7. Avrunding av avgiftsbeløp</li><li>§ 8. Innførsel</li><li>§ 9. Avgiftsfri innførsel/innkjøp til avgiftsfritt formål</li><li>§ 10. utførsel</li><li>§ 11. Oppgave og betalingsfrist</li><li>§ 12. Beregning av tidsfrister</li><li>§ 13. Fakturering av avgiftspliktige varer</li><li>§ 14. Føring av regnskap</li><li>§ 15. Tvangsinndrivelse</li><li>§ 16. Kontroll</li><li>§ 17. Taushetsplikt</li><li>§ 18. Utfyllende bestemmelser</li><li>§ 19. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1982-06-23-1108" id="dokument"><h1>Forskrift om avgift til statskassen på uinnspilte kassettbånd for opptak eller gjengivelse av lyd eller bilder.</h1><article class="legalArticle" data-lovdata-URL="LTI/forskrift/1982-06-23-1108/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avgiftspliktens omfang</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Avgiften omfatter uinnspilte kassettbånd (uinnspilte magnetbånd i kassett) for opptak og gjengivelse av lyd og/eller bilder (heretter kalt varer) med spilletid over 30 minutter. Videokassetter med bånd bredere enn 13 mm omfattes ikke av avgiftsplikten.</article></article><article class="legalArticle" data-lovdata-URL="LTI/forskrift/1982-06-23-1108/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avgiftsplikt oppstår</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Avgiftsplikten oppstår for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Norskproduserte varer ved uttak fra produsentens lager, også til eget bruk og til eget utsalg.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Innførte varer ved innførselen.</article></article></li></ul></article></article><article class="legalArticle" data-lovdata-URL="LTI/forskrift/1982-06-23-1108/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avgiftsgrunnlag</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Avgiften beregnes av varens oppgitte spilletid.</article></article><article class="legalArticle" data-lovdata-URL="LTI/forskrift/1982-06-23-1108/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Meldeplikt – registrering</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Med registrert i disse forskrifter menes virksomheter som er registrert i henhold til denne paragraf.<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Produsenter.</article><article class="legalP" data-absoluteaddress="/paragraf/4/ledd/1/punkt/1/ledd/2/" id="paragraf-4-ledd-1-punkt-1-ledd-2">Det skal sendes registreringsmelding til Toll- og avgiftdirektoratet (senere kalt direktoratet) om eksisterende produksjon og om iverksetting av ervervsmessig produksjon av avgiftspliktige varer. Opphører virksomheten eller stanses den i et tidsrom av minst tre måneder, skal det meldes fra snarest mulig om dette og også om eventuell gjenopptakelse av driften.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Importører.</article><article class="legalP" data-absoluteaddress="/paragraf/4/ledd/1/punkt/2/ledd/2/" id="paragraf-4-ledd-1-punkt-2-ledd-2">Direktoratet kan, etter søknad og på vilkår det fastsetter, samtykke i at importører som har egen produksjon av avgiftspliktige varer, blir registrert. Endringer i disse forhold skal meldes snarest mulig.</article></article></li></ul></article></article><article class="legalArticle" data-lovdata-URL="LTI/forskrift/1982-06-23-1108/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilintetgjøring av varer</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Direktoratet gir bestemmelser om kontroll, regnskapsføring og eventuell refusjon av betalt avgift ved tilintetgjøring av varer hos de avgiftspliktige.</article></article><article class="legalArticle" data-lovdata-URL="LTI/forskrift/1982-06-23-1108/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Renteberegning</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For avgift som ikke er betalt ved forfall, betales renter med 10 % p.a. Renter beregnes ikke når avgiftsgrunnlaget for renteberegningen er under kr 200.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Ved renteberegning avrundes avgiftsbeløpet nedover til nærmeste 100 kroner. Rentebeløp under kr. 50 oppkreves ikke.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Disse bestemmelser får anvendelse også ved beregning av renter av avgiftsbeløp vedrørende importvarer som etter forskrift skal betales til tollvesenet.</article></article><article class="legalArticle" data-lovdata-URL="LTI/forskrift/1982-06-23-1108/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avrunding av avgiftsbeløp</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Avgiftsbeløpet i oppgaven avrundes nedover til nærmeste kr 10.</article></article><article class="legalArticle" data-lovdata-URL="LTI/forskrift/1982-06-23-1108/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Innførsel</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">For varer som avgiftsberiktiges ved tollbehandlingen, skal det samtidig med tolldeklarasjon gis særskilt avgiftsdeklarasjon i to eksemplarer. Avgiftsdeklarasjonen skal inneholde fullstendige opplysninger om varens art, mengde, spilletid pr. enhet og deklarert særskilt spilletid for lyd og video og avgiftsbeløp. Avgiften betales til tollvesenet.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Importør som har tillatelse til avgiftsfri import av avgiftspliktige varer, skal avgi skriftlig erklæring til tollvesenet i to eksemplarer om at varene straks etter mottakelsen vil bli regnskapsført og betryggende oppbevart og avgiftsberiktiget ved videre salg. Blanketter for avgiftsdeklarasjon og importerklæring fastsettes av direktoratet.</article></article><article class="legalArticle" data-lovdata-URL="LTI/forskrift/1982-06-23-1108/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Avgiftsfri innførsel/innkjøp til avgiftsfritt formål</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Virksomheter som nytter varer iht. § 3, bokstav a-e i avgiftsvedtaket, kan mot egenerklæring på fastsatt skjema få:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/9/ledd/1/punkt/1/" id="paragraf-9-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/9/ledd/1/punkt/1/ledd/1/" id="paragraf-9-ledd-1-punkt-1-ledd-1">Kjøpe varer avgiftsfritt hos registerert virksomhet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/9/ledd/1/punkt/2/" id="paragraf-9-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/9/ledd/1/punkt/2/ledd/1/" id="paragraf-9-ledd-1-punkt-2-ledd-1">Innføre varer avgiftsfritt.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/9/ledd/1/punkt/3/" id="paragraf-9-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/9/ledd/1/punkt/3/ledd/1/" id="paragraf-9-ledd-1-punkt-3-ledd-1">Refundert betalt avgift for kjøp hos avgiftspliktige. Søknad sendes direktoratet</article></article></li></ul></article></article><article class="legalArticle" data-lovdata-URL="LTI/forskrift/1982-06-23-1108/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">utførsel</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Avgiftspliktige varer som av importør eller registerert tilvirker utføres, leveres til bruk i skip og fly i utenriksfart eller legges inn på transitt-/frilager, er fritatt for avgift på følgende vilkår:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/10/ledd/1/punkt/1/" id="paragraf-10-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/10/ledd/1/punkt/1/ledd/1/" id="paragraf-10-ledd-1-punkt-1-ledd-1">Utførsel legitimeres ved tolldeklarasjon påført tollvesenets ekspedisjonsnummer og forsynt med påbudte attester/kvitteringer bilagt tilhørende fakturakopi eller likeverdig dokumentasjon.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/10/ledd/1/punkt/2/" id="paragraf-10-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/10/ledd/1/punkt/2/ledd/1/" id="paragraf-10-ledd-1-punkt-2-ledd-1">Innleggelsen på transitt-/frilager legitimeres ved tolldeklarasjon med påbudte attester.</article><article class="legalP" data-absoluteaddress="/paragraf/10/ledd/1/punkt/2/ledd/2/" id="paragraf-10-ledd-1-punkt-2-ledd-2">Avgiftsfritt salg føres i egen post i avgiftsoppgaven. Legitimasjoner beror hos den avgiftspliktige.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/10/ledd/1/punkt/3/" id="paragraf-10-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/10/ledd/1/punkt/3/ledd/1/" id="paragraf-10-ledd-1-punkt-3-ledd-1">Fritatt for avgift er også varer som leveres til Svalbard.</article></article></li></ul></article></article><article class="legalArticle" data-lovdata-URL="LTI/forskrift/1982-06-23-1108/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Oppgave og betalingsfrist</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Oppgave over avgiftspliktig levering/uttak skal for hver kalendermåned sendes direktoratet på fastsatt skjema innen en måned og 20 dager etter utløpet av hver termin.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Avgiftsoppgave skal sendes inn selv om det i terminen ikke har vært avgiftspliktig omsetning (0-oppgave).</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Oppgaven skal være undertegnet av den avgiftspliktige eller av en som kan forplikte ham.</article><article class="legalP" data-absoluteaddress="/paragraf/11/ledd/4/" id="paragraf-11-ledd-4">Beregnet avgift i samsvar med oppgaven betales til direktoratet innen utløpet av oppgavefristen.</article><article class="legalP" data-absoluteaddress="/paragraf/11/ledd/5/" id="paragraf-11-ledd-5">For avgift som skal svares ved fortollingen, gjelder samme betalingsbestemmelser som for toll.</article><article class="legalP" data-absoluteaddress="/paragraf/11/ledd/6/" id="paragraf-11-ledd-6">Direktoratet fastsetter blankett for oppgaven.</article></article><article class="legalArticle" data-lovdata-URL="LTI/forskrift/1982-06-23-1108/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Beregning av tidsfrister</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Dersom en frist utløper på lørdag, søndag eller hellig- og høytidsdag, utskytes fristen til nærmeste virkedag som ikke er lørdag.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Oppgave sendt i posten anses kommet inn i rett tid hvis sendingen er poststemplet innen utløpet av oppgavefristen.</article><article class="legalP" data-absoluteaddress="/paragraf/12/ledd/3/" id="paragraf-12-ledd-3">Avgiften anses betalt i rett tid dersom beløpet er inntektsført på oppkrevingsmyndighetens bank- eller postgirokonto, eller sendingen er poststemplet innen utløpet av betalingsfristen.</article></article><article class="legalArticle" data-lovdata-URL="LTI/forskrift/1982-06-23-1108/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Fakturering av avgiftspliktige varer</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Ved levering av avgiftspliktige varer fra registert produsent skal det utferdiges faktura i minst to likelydende eksemplarer hvorav ett sendes varemottaker snarest mulig etter vareutlevering, og ett oppbevares hos produsenten.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Fakturaen skal være datert, fortløpende nummerert og gi opplysning om varemottakers navn og adresse, varens art, mengde og spilletid for lyd og video. Beregnet avgift skal fremkomme som egne tilleggsposter i fakturaen.</article><article class="legalP" data-absoluteaddress="/paragraf/13/ledd/3/" id="paragraf-13-ledd-3">Avgiftspliktige varer som overføres til eget utsalg eller tas ut til eget bruk, skal daglig registreres i særskilt regnskap med mindre varene blir fakturert på vanlig måte.</article></article><article class="legalArticle" data-lovdata-URL="LTI/forskrift/1982-06-23-1108/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Føring av regnskap</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">De avgiftspliktige er forpliktet til å innrette bokføringen slik at avgiftskontrollen til enhver tid kan kontrollere leveranser og uttak av avgiftspliktige varer, beregnet og betalt avgift. De avgiftspliktiges lagerregnskap skal vise tilgang, avgang og beholdning av avgiftspliktige varer til enhver tid.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">De nærmere bestemmelser om bokføring m.v. gis av direktoratet. Regnskapene skal til enhver tid være ajourført.</article><article class="legalP" data-absoluteaddress="/paragraf/14/ledd/3/" id="paragraf-14-ledd-3">Regnskap med bilag – herunder kopier av fakturaer og andre regnskapsbilag – samt tilhørende korrespondanse, skal oppbevares i minst ti år.</article></article><article class="legalArticle" data-lovdata-URL="LTI/forskrift/1982-06-23-1108/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Tvangsinndrivelse</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Skyldig særavgift samt renter og inndrivelsesomkostninger kan drives inn ved utpanting, jfr. lov om særavgift på utstyr for opptak eller gjengivelse av lyd og bilder av 12. juni 1981 nr. 69.</article></article><article class="legalArticle" data-lovdata-URL="LTI/forskrift/1982-06-23-1108/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Tjenestemenn i direktoratet og tollvesenet skal i kontrolløyemed når som helst ha adgang til å foreta ettersyn hos produsenter, importører og brukere.</article><article class="legalP" data-absoluteaddress="/paragraf/16/ledd/2/" id="paragraf-16-ledd-2">De kan til enhver tid kreve seg forelagt eller sendt inn virksomhetens regnskaper med bilag til gjennomsyn. Kontrollmyndighetene har videre rett til i kontrolløyemed å foreta undersøkelser av forretningslokaler og regnskapsbøker med bilag hos enhver som forhandler avgiftspliktige varer, samt hos produsenter, leverandører og forhandlere av varer som leveres til avgiftspliktig virksomhet.</article><article class="legalP" data-absoluteaddress="/paragraf/16/ledd/3/" id="paragraf-16-ledd-3">Eiere av og ansatte i firmaet plikter å yte de nevnte tjenestemenn den nødvendige hjelp og veiledning.</article></article><article class="legalArticle" data-lovdata-URL="LTI/forskrift/1982-06-23-1108/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Taushetsplikt</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Enhver som innehar offentlig verv, stilling eller oppdrag knyttet til avgiftsforvaltningen skal, med de begrensninger som følger av hans gjøremål, bevare taushet om det han i sitt arbeid har fått vite om noens forretnings-, drifts-, formues- og inntektsforhold og om andre økonomiske og personlige forhold som ikke er alminnelig kjent. Han må heller ikke gjøre bruk av sin viten om slike forhold i egen næringsvirksomhet.</article><article class="legalP" data-absoluteaddress="/paragraf/17/ledd/2/" id="paragraf-17-ledd-2">Bestemmelsene i første ledd er ikke til hinder for at opplysninger kan gis til annen offentlig myndighet for bruk i dennes arbeid med toll og andre avgifter til staten eller med skatter til stat eller kommune, eller for bruk i statistisk øyemed. Bestemmelsene gjelder heller ikke når allmenne hensyn tilsier at opplysningene gis og departementet samtykker i dette.</article><article class="legalP" data-absoluteaddress="/paragraf/17/ledd/3/" id="paragraf-17-ledd-3">Den som mottar opplysninger i medhold av annet ledd, har selv taushetsplikt om disse.</article></article><article class="legalArticle" data-lovdata-URL="LTI/forskrift/1982-06-23-1108/§18" data-name="§18" data-partID="§18" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Spørsmålet om avgiftspliktens omfang forelegges departementet.</article><article class="legalP" data-absoluteaddress="/paragraf/18/ledd/2/" id="paragraf-18-ledd-2">Direktoratet kan gi nærmere bestemmelser til presisering, utfylling og gjennomføring av forskriftene, herunder beregning, tilbakebetaling og kontroll m.v.</article></article><article class="legalArticle" data-lovdata-URL="LTI/forskrift/1982-06-23-1108/§19" data-name="§19" data-partID="§19" data-absoluteaddress="/paragraf/19/" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/19/ledd/1/" id="paragraf-19-ledd-1">Disse forskrifter tar til å gjelde fra 1. juli 1982.</article></article></main></body></html>