<!DOCTYPE html><html lang="no"><head><title>Forskrift om endring i forskrift om regnskapsplikt m.v. i jordbruk/ skogbruk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">FOR-1982-06-09-1038</dd><dt class="dokid">DokumentID</dt><dd class="dokid">LTI/forskrift/1982-06-09-1038</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 15</dd><dt class="dateInForce">I kraft fra</dt><dd class="dateInForce">1982-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1969-11-27-9020</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§45</li><li>lov/1969-06-19-67/§7</li></ul></dd><dt class="dateOfPublication">Kunngjort</dt><dd class="dateOfPublication">1982-07-12</dd><dt class="title">Tittel</dt><dd class="title">Forskrift om endring i forskrift om regnskapsplikt m.v. i jordbruk/ skogbruk.</dd><dt class="refid">RefID</dt><dd class="refid">forskrift/1982-06-09-1038</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om regnskapsplikt m.v. i jordbruk/ skogbruk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1982-06-09-1038" id="dokument"><h1>Forskrift om endring i forskrift om regnskapsplikt m.v. i jordbruk/ skogbruk.</h1><article class="legalP" data-absoluteaddress="/ledd/1/" id="ledd-1">Skattedirektoratet har 9. juni 1982 med hjemmel i merverdiavgiftsloven § 45 og investeringsavgiftsloven § 7 og fullmakt av 9. juli 1969 fastsatt følgende:</article><article class="legalP" data-absoluteaddress="/ledd/2/" id="ledd-2">I Skattedirektoratets forskrift av 27. november 1969 om regnskapsplikt, noteringsplikt og bokføring for næringsdrivende i jordbruk med binæringer samt skogbruk som går inn under bestemmelsene i merverdiavgiftsloven og investeringsavgiftsloven gjøres følgende endring:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-06-09-1038/KAPITTEL_1" data-partID="k1"><h2>I</h2><article class="defaultP">Kap. IV. Ikke registrerte næringsdrivende, skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Jordbrukere, skogbrukere m.v. som i løpet av en periode på 12 måneder ikke har hatt avgiftspliktig omsetning over kr 12.000 kommer inn under reglene foran bare for så vidt angår plikten til å føre noteringer, jfr. § 1, siste ledd i denne forskrift, herunder også plikten til å dokumentere sine utgifter og inntekter i næring ved bilag. Derimot foreligger det for slike næringsdrivende verken rett eller plikt til å anføre avgift i salgsdokumentet som de selv utskriver. Da disse næringsdrivende ikke plikter å innbetale verken merverdiavgift eller investeringsavgift til staten, blir det heller ikke aktuelt for disse å opprette konti eller rubrikker for slike avgifter. Inngående avgift tas derfor med til utgift på jordbruket m.v. i den utstrekning anskaffelsen eller tjenesteytelsen vedrører næringsvirksomhet. Utgående avgift som måtte være fakturert særskilt i avregningsnota fra avtaker skal tilsvarende tas med til inntekt på vedkommende yrkesgren.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1982-06-09-1038/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriftsendringen trer i kraft 1. juli 1982.</article></section></main></body></html>