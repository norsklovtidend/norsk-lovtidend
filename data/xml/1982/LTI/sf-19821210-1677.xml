<!DOCTYPE html><html lang="no"><head><title>Føresegn om endringer i føresegner for Distriktenes utbyggingsfond (Tilskudd til markedsføring og tilskudd til oppstarting av ny næringsvirksomhet).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:18</dd><dt class="legacyID">Datokode</dt><dd class="legacyID">FOR-1982-12-10-1677</dd><dt class="dokid">DokumentID</dt><dd class="dokid">LTI/forskrift/1982-12-10-1677</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 27</dd><dt class="dateInForce">I kraft fra</dt><dd class="dateInForce">1983-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-11</li></ul></dd><dt class="dateOfPublication">Kunngjort</dt><dd class="dateOfPublication">1982-12-22</dd><dt class="title">Tittel</dt><dd class="title">Føresegn om endringer i føresegner for Distriktenes utbyggingsfond (Tilskudd til markedsføring og tilskudd til oppstarting av ny næringsvirksomhet).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 10. desember 1982. Fremmet av Kommunaldepartementet.</dd><dt class="refid">RefID</dt><dd class="refid">forskrift/1982-12-10-1677</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Føresegn om endringer i føresegner for Distriktenes utbyggingsfond (Tilskudd til markedsføring og tilskudd til oppstarting av ny næringsvirksomhet).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1982-12-10-1677" id="dokument"><h1>Føresegn om endringer i føresegner for Distriktenes utbyggingsfond (Tilskudd til markedsføring og tilskudd til oppstarting av ny næringsvirksomhet).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-12-10-1677/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av § 3 i lov 18. juni 1965 nr. 11 om Distriktenes utbyggingsfond gjøres følgende endringer i føresegner for Distriktenes utbyggingsfond fastsatt ved kgl.res. 20. august 1971 med senere endringer:</article> <article class="defaultP" margin-top="true">Ny § 9 a skal lyde:</article><article class="defaultP">Tilskott til markedsføring.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Bedrift i distrikt hvor ordningen med investeringstilskott etter § 13 gjelder, kan gis tilskott til markedsføring.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Tilskott kan gis til markedsføring av nye produkter. Tilskott kan også gis til markedsføring av eksisterende produkter på andre geografiske markeder og til nye anvendelsesområder.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Det kan i hovedsak ikke gis til markedsføring på lokalt marked.</article> <article class="defaultP" margin-top="true">§ 12 skal lyde:</article><article class="defaultP">Tilskott til oppstarting av ny næringsvirksomhet.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Bedrift som etableres i distrikt hvor ordningen med investeringstilskott etter § 13 gjelder, kan gis tilskott til andre oppstartingskostnader enn spesiell opplæring etter § 11. Oppstartingstilskott kan også gis til eksisterende bedrift i slikt distrikt i forbindelse med oppretting av avdeling som framstiller helt andre typer produkter enn bedrifter for øvrig eller dersom bedriften foretar en total omlegging av sin virksomhet.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Tilskottet gis til delvis dekning av kostnader som påløper i oppstartingsperioden og som avviker fra ordinære kostnader ved investeringer og drift.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Tilskott kan gis for en oppstartingsperiode på inntil 1 år, i unntakstilfelle inntil 2 år.</article> <article class="defaultP" margin-top="true">§ 14 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Tilskott etter §§ 9 a-13 skal fastsettes og vurderes i sammenheng med eventuell annen støtte tiltaket får. Ved behandlingen skal fondets organer ta sikte på en differensiert bruk av tilskott og annen støtte på grunnlag av ulikhet i næringsstruktur, befolkningsutvikling, sysselsetting og inntektsforhold mellom forskjellige landsdeler og regioner. Tilsvarende differensiering kan også foretas på grunnlag av virksomhetens art og størrelse.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Tilskott etter §§ 9-13 dekkes av bevilgninger over statsbudsjettet og kan bare gis innenfor budsjettets ramme til de angitte formål.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1982-12-10-1677/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. januar 1983.</article></section></main></body></html>