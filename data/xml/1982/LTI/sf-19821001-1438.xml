<!DOCTYPE html><html lang="no"><head><title>Forskrift om doping av konkurransehest.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:30</dd><dt class="legacyID">Datokode</dt><dd class="legacyID">FOR-1982-10-01-1438</dd><dt class="dokid">DokumentID</dt><dd class="dokid">LTI/forskrift/1982-10-01-1438</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 22</dd><dt class="dateInForce">I kraft fra</dt><dd class="dateInForce">1982-11-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-12-20-73/§30</li><li>forskrift/1976-11-19-3371</li></ul></dd><dt class="dateOfPublication">Kunngjort</dt><dd class="dateOfPublication">1982-10-29</dd><dt class="title">Tittel</dt><dd class="title">Forskrift om doping av konkurransehest.</dd><dt class="refid">RefID</dt><dd class="refid">forskrift/1982-10-01-1438</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om doping av konkurransehest.<ul class="tocSubUl"><li>Kap. I. Om doping<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li><li>Kap. II. Om uttak av dopingprøver<ul class="tocSubUl"><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li><li>Kap. III. Straffebestemmelser, ikrafttreden m.m.<ul class="tocSubUl"><li>§ 12.</li><li>§ 13.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1982-10-01-1438" id="dokument"><h1>Forskrift om doping av konkurransehest.</h1><article class="legalP" data-absoluteaddress="/ledd/1/" id="ledd-1">Gitt av Landbruksdepartementet 1. oktober 1982 med hjemmel i lov 20. desember 1974 nr. 73 om dyrevern § 30, jfr. kgl.res. 19. november 1976, og § 52 i Det Norske Travselskaps løpsbestemmelser for travkjøring med totalisator gjeldende fra 1. februar 1982 og § 349 i Norsk Jockeyklubsløpsreglement 1. januar 1979.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-10-01-1438/KAPITTEL_1" data-partID="k1"><h2>Kap. I. Om doping</h2><article class="legalArticle" data-lovdata-URL="LTI/forskrift/1982-10-01-1438/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Doping av hest som skal delta i konkurranse er forbudt, jfr, lov 20. desember 1974 nr. 73 om dyrevern § 8 nr. 6.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Det er doping når det til hest innenfor de frister som er angitt i § 2 brukes spesielt middel som kan påvirke dyrets prestasjonsevne.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Som spesielt middel i denne forbindelse regnes bl.a.:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/1/" id="kapittel-1-paragraf-1-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/1/ledd/1/" id="kapittel-1-paragraf-1-ledd-3-punkt-1-ledd-1">Stoff som kan virke på sentralnervesystemet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/2/" id="kapittel-1-paragraf-1-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/2/ledd/1/" id="kapittel-1-paragraf-1-ledd-3-punkt-2-ledd-1">Stoff som kan virke på det autonome nervesystem</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/3/" id="kapittel-1-paragraf-1-ledd-3-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/3/ledd/1/" id="kapittel-1-paragraf-1-ledd-3-punkt-3-ledd-1">Stoff som kan virke på hjerte-blodkarsystemet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/4/" id="kapittel-1-paragraf-1-ledd-3-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/4/ledd/1/" id="kapittel-1-paragraf-1-ledd-3-punkt-4-ledd-1">Stoff som kan virke på mage-tarmsystemet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/5/" id="kapittel-1-paragraf-1-ledd-3-punkt-5"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/5/ledd/1/" id="kapittel-1-paragraf-1-ledd-3-punkt-5-ledd-1">Stoff som kan virke på blodkoagulasjonen</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/6/" id="kapittel-1-paragraf-1-ledd-3-punkt-6"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/6/ledd/1/" id="kapittel-1-paragraf-1-ledd-3-punkt-6-ledd-1">Antibiotika og syntetiske antimikrobielle stoffer</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/7/" id="kapittel-1-paragraf-1-ledd-3-punkt-7"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/7/ledd/1/" id="kapittel-1-paragraf-1-ledd-3-punkt-7-ledd-1">Antihistaminer</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/8/" id="kapittel-1-paragraf-1-ledd-3-punkt-8"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/8/ledd/1/" id="kapittel-1-paragraf-1-ledd-3-punkt-8-ledd-1">Antimalaria- og antiparasittmiddel</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/9/" id="kapittel-1-paragraf-1-ledd-3-punkt-9"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/9/ledd/1/" id="kapittel-1-paragraf-1-ledd-3-punkt-9-ledd-1">Antipyretika, bedøvende, smertestillende og antiinflammatoriske middel</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/10/" id="kapittel-1-paragraf-1-ledd-3-punkt-10"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/10/ledd/1/" id="kapittel-1-paragraf-1-ledd-3-punkt-10-ledd-1">Vanndrivende middel (diuretika)</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/11/" id="kapittel-1-paragraf-1-ledd-3-punkt-11"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/11/ledd/1/" id="kapittel-1-paragraf-1-ledd-3-punkt-11-ledd-1">Lokalbedøvende middel</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/12/" id="kapittel-1-paragraf-1-ledd-3-punkt-12"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/12/ledd/1/" id="kapittel-1-paragraf-1-ledd-3-punkt-12-ledd-1">Legemiddel med muskelavslappende effekt</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/13/" id="kapittel-1-paragraf-1-ledd-3-punkt-13"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/13/ledd/1/" id="kapittel-1-paragraf-1-ledd-3-punkt-13-ledd-1">Åndedrettstimulerende middel</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/14/" id="kapittel-1-paragraf-1-ledd-3-punkt-14"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/14/ledd/1/" id="kapittel-1-paragraf-1-ledd-3-punkt-14-ledd-1">Kjønnshormoner, anabole middel og kortikosteroider</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/15/" id="kapittel-1-paragraf-1-ledd-3-punkt-15"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/15/ledd/1/" id="kapittel-1-paragraf-1-ledd-3-punkt-15-ledd-1">Endokrine sekreter og tilsvarende syntetiske preparater</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/3/punkt/16/" id="kapittel-1-paragraf-1-ledd-3-punkt-16"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/3/punkt/16/ledd/1/" id="kapittel-1-paragraf-1-ledd-3-punkt-16-ledd-1">cellegifter</article></article></li></ul></article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Som doping regnes også:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/4/punkt/1/" id="kapittel-1-paragraf-1-ledd-4-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/4/punkt/1/ledd/1/" id="kapittel-1-paragraf-1-ledd-4-punkt-1-ledd-1">Infusjoner/injeksjoner av blod, blodbestanddeler og andre stoff/ middel</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/4/punkt/2/" id="kapittel-1-paragraf-1-ledd-4-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/4/punkt/2/ledd/1/" id="kapittel-1-paragraf-1-ledd-4-punkt-2-ledd-1">Oksygeninhalasjon</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/4/punkt/3/" id="kapittel-1-paragraf-1-ledd-4-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/4/punkt/3/ledd/1/" id="kapittel-1-paragraf-1-ledd-4-punkt-3-ledd-1">Fysikalsk behandling som innebærer bruk av elektriske stimuli, ultralydapparat eller apparat som kan jevnføres med slike</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/4/punkt/4/" id="kapittel-1-paragraf-1-ledd-4-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/4/punkt/4/ledd/1/" id="kapittel-1-paragraf-1-ledd-4-punkt-4-ledd-1">Akupunktur</article></article></li></ul></article><article class="legalP" data-absoluteaddress="/kapittel/1/paragraf/1/ledd/5/" id="kapittel-1-paragraf-1-ledd-5">Veterinærdirektøren kan også bestemme at annet middel/annen behandling skal ansees som doping.</article></article><article class="legalArticle" data-lovdata-URL="LTI/forskrift/1982-10-01-1438/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">For slikt middel/behandling som nevnt i § 1 gjelder følgende frister, regnet til den aktuelle konkurransedag kl. 1200:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">180 døgn: Implantasjon av stoff/middel, herunder subcutan injeksjon av preparat med depotvirkning.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">90 døgn: Anabole middel (herunder androgener).</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">14 døgn: Kortikosteroider, benzylpenicillinprokain, butylpyraxolidonderivater (herunder fenylbutazon, mofebutazon og oksyfenbutazon), antiinflammatorisk stoff i ledd, seneskjede o.l.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/2/ledd/1/punkt/4/" id="kapittel-1-paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/2/ledd/1/punkt/4/ledd/1/" id="kapittel-1-paragraf-2-ledd-1-punkt-4-ledd-1">1 døgn: Gonadotropiner og prostaglandiner til hoppe.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/2/ledd/1/punkt/5/" id="kapittel-1-paragraf-2-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/2/ledd/1/punkt/5/ledd/1/" id="kapittel-1-paragraf-2-ledd-1-punkt-5-ledd-1">4 døgn: Andre middel/annen behandling.</article></article></li></ul></article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Infusjon av blod, blodbestanddeler eller bloderstatninger tillates bare nyttet i tilknytning til sjukdomstilstander.</article></article><article class="legalArticle" data-lovdata-URL="LTI/forskrift/1982-10-01-1438/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Når det i vev, kroppsvæsker eller ekskreter/sekreter påvises et stoff som nevnt i § 1 tredje ledd, er hesten å anse som dopet, selv om stoffet er brukt tidligere enn angitt i § 2.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Det samme gjelder hvis det på annen måte godtgjøres at det er brukt stoff/middel til hesten eller at den er behandlet som nevnt i § 1 og innen de angitte tidsfrister.</article></article><article class="legalArticle" data-lovdata-URL="LTI/forskrift/1982-10-01-1438/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Når det er påvist forhold eller er grunn til å tro at det foreligger forhold som i henhold til §§ 1 og 2 er å betrakte som doping, skal saken forelegges veterinærdirektøren, som kan bestemme at det konkrete tilfellet likevel ikke ansees som doping.</article></article><article class="legalArticle" data-lovdata-URL="LTI/forskrift/1982-10-01-1438/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Hestens eier og trener, eventuelt også behandlende veterinær, plikter å underrette stevneveterinæren om eventuell behandling av sjukdom hos eller skade på hesten i det tidsrom som er angitt i § 2 og eventuell behandling som angitt i § 1 fjerde ledd.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Hvis stevneveterinæren ikke nedlegger startforbud for hesten, kan dette ikke påberopes som garanti for at hesten ikke er dopet.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1982-10-01-1438/KAPITTEL_2" data-partID="k2"><h2>Kap. II. Om uttak av dopingprøver</h2><article class="legalArticle" data-lovdata-URL="LTI/forskrift/1982-10-01-1438/§6" data-name="§6" data-partID="§6" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Veterinærdirektøren, stevneveterinæren og dommerkomitéen. Den lavere voldgiftsrett eller styret i Norges Rytterforbund kan hver for seg bestemme at det skal tas dopingprøve.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Når dopingprøve skal tas, skal stevneveterinæren omgående meddele dette til løpslederen/stevnelederen og til hestens eier/trener, slik at disse kan være representert under prøvetakingen.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Når dopingprøve skal tas, skal stevneveterinærens assistent følge hesten til lokalet der prøven skal tas (prøveboksen).</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Stevneveterinæren skal vise bort uvedkommende fra lokalet der prøven skal tas.</article></article><article class="legalArticle" data-lovdata-URL="LTI/forskrift/1982-10-01-1438/§7" data-name="§7" data-partID="§7" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Det er forbudt å bruke tobakk i det lokale der dopingprøve blir tatt.</article></article><article class="legalArticle" data-lovdata-URL="LTI/forskrift/1982-10-01-1438/§8" data-name="§8" data-partID="§8" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Hest som det skal tas dopingprøve av, skal ikke gis for, vann, legemiddel e.l. i tiden mellom målpassering/fullføring av klassen og til prøvetaking er avsluttet. Stevneveterinæren kan likevel tillate at hesten får vann.</article></article><article class="legalArticle" data-lovdata-URL="LTI/forskrift/1982-10-01-1438/§9" data-name="§9" data-partID="§9" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Uttak av dopingprøve omfatter:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/4/ledd/1/punkt/1/" id="kapittel-2-paragraf-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/4/ledd/1/punkt/1/ledd/1/" id="kapittel-2-paragraf-4-ledd-1-punkt-1-ledd-1">Angivelse av nøyaktig signalement av hesten på skjema som veterinærdirektøren fastsetter for uttak av dopingprøve (i fire eksemplarer).</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/4/ledd/1/punkt/2/" id="kapittel-2-paragraf-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/4/ledd/1/punkt/2/ledd/1/" id="kapittel-2-paragraf-4-ledd-1-punkt-2-ledd-1">Klinisk undersøkelse.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/4/ledd/1/punkt/3/" id="kapittel-2-paragraf-4-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/4/ledd/1/punkt/3/ledd/1/" id="kapittel-2-paragraf-4-ledd-1-punkt-3-ledd-1">Uttak av urinprøve.</article></article></li></ul></article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Hvis forholdene ligger til rette for det, kan hesten overføres til sin egen stall/boks før urinprøve blir tatt. Oppsamlingen kan foretas av stevneveterinærens assistent.</article><article class="legalP" data-absoluteaddress="/kapittel/2/paragraf/4/ledd/3/" id="kapittel-2-paragraf-4-ledd-3">Det er forbudt å bruke kateter eller urindrivende middel.</article><article class="legalP" data-absoluteaddress="/kapittel/2/paragraf/4/ledd/4/" id="kapittel-2-paragraf-4-ledd-4">Prøven skal fylles på to beholdere (dobbeltprøve) som veterinærdirektøren har godkjent til dette bruk. Beholderne skal lukkes og påføres dato og hestens navn. Hvis urinprøve ikke er samlet opp innen to timer, kan prøvetakingen avbrytes. I spesielle tilfelle kan stevneveterinæren holde tilbake en hest ut over to timer for å få samlet opp prøve.</article><article class="legalP" data-absoluteaddress="/kapittel/2/paragraf/4/ledd/5/" id="kapittel-2-paragraf-4-ledd-5">For øvrig skal prøvetakingen foregå slik veterinærdirektøren til enhver tid bestemmer.</article></article><article class="legalArticle" data-lovdata-URL="LTI/forskrift/1982-10-01-1438/§10" data-name="§10" data-partID="§10" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Når urinprøve er tatt, skal stevneveterinæren sende begge beholderne (dobbeltprøve) og det utfylte skjema i tre eksemplarer til Veterinærinstituttet. Det fjerde eksemplar beholdes av stevneveterinæren.</article></article><article class="legalArticle" data-lovdata-URL="LTI/forskrift/1982-10-01-1438/§11" data-name="§11" data-partID="§11" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Veterinærinstituttet sørger for analysering av den ene prøven ved det laboratorium som veterinærdirektøren bestemmer. Veterinærinstituttet oppbevarer den andre prøven en måned etter at den første prøven er ferdig analysert. Veterinærdirektøren avgjør i samråd med Veterinærinstituttet om den andre prøven skal analyseres.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Hvis den oppsamlede urinprøven ikke er større enn at den fyller en av de to beholderne, vil denne ene prøven bli analysert ved det laboratorium som veterinærdirektøren bestemmer.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1982-10-01-1438/KAPITTEL_3" data-partID="k3"><h2>Kap. III. Straffebestemmelser, ikrafttreden m.m.</h2><article class="legalArticle" data-lovdata-URL="LTI/forskrift/1982-10-01-1438/§12" data-name="§12" data-partID="§12" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Overtredelse eller unnlatelse av å følge disse forskrifter eller påbud og bestemmelser som blir gitt i medhold av dem, er straffbar i henhold til lov om dyrevern § 31, jfr. også § 53 i Det Norske Travselskaps løpsbestemmelser for travkjøring med totalisator og § 360 i Norsk Jockeyklubs løpsreglement</article></article><article class="legalArticle" data-lovdata-URL="LTI/forskrift/1982-10-01-1438/§13" data-name="§13" data-partID="§13" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Disse forskrifter trer i kraft 15. november 1982.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Fra samme dato oppheves forskrifter 20. desember 1972 om uttak av dopingprøve under travstevner og forskrifter 20. desember 1972 om uttak av dopingprøve under galoppløp.</article></article></section></main></body></html>