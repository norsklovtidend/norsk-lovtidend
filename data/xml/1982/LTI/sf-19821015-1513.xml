<!DOCTYPE html><html lang="no"><head><title>Forskrift om forbud mot innførsel av dyr og smitteførende gjenstander.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:20</dd><dt class="legacyID">Datokode</dt><dd class="legacyID">FOR-1982-10-15-1513</dd><dt class="dokid">DokumentID</dt><dd class="dokid">LTI/forskrift/1982-10-15-1513</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 23</dd><dt class="dateInForce">I kraft fra</dt><dd class="dateInForce">1982-12-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§8</li></ul></dd><dt class="dateOfPublication">Kunngjort</dt><dd class="dateOfPublication">1982-11-10</dd><dt class="title">Tittel</dt><dd class="title">Forskrift om forbud mot innførsel av dyr og smitteførende gjenstander.</dd><dt class="refid">RefID</dt><dd class="refid">forskrift/1982-10-15-1513</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot innførsel av dyr og smitteførende gjenstander.<ul class="tocSubUl"><li>§ 1. Forbud.</li><li>§ 2. Definisjoner.</li><li>§ 3. Transitt. Midlertidig opphold.</li><li>§ 4. Merking – dokumentasjon.</li><li>§ 5. Utgifter.</li><li>§ 6. Unntak.</li><li>§ 7. Dispensasjon – tilbakekallelse.</li><li>§ 8. Beslagleggelse – bortvisning.</li><li>§ 9. Straffebestemmelse.</li><li>§ 10. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-10-15-1513" id="dokument"><h1>Forskrift om forbud mot innførsel av dyr og smitteførende gjenstander.</h1><article class="legalP" data-absoluteaddress="/ledd/1/" id="ledd-1">Gitt av Landbruksdepartementet 15. oktober 1982 med hjemmel i lov 8. juni 1962 nr. 4 om tiltak mot dyresjukdommer (husdyrloven), § 8.</article><article class="legalArticle" data-lovdata-URL="LTI/forskrift/1982-10-15-1513/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å innføre fra utlandet levende og døde pattedyr og fugler, produkter av disse og andre varer som kan føre med seg smittsom dyresjukdom.</article></article><article class="legalArticle" data-lovdata-URL="LTI/forskrift/1982-10-15-1513/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Innførsel omfatter transitt, innlegg/uttak til og fra transittlager og innlegg/uttak til og fra frilager.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Som utlandet i disse forskrifter regnes også Svalbard, Jan Mayen og andre land underlagt Norge og internasjonalt farvann.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">«Produkter av disse og andre varer» i § 1 omfatter:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/1/" id="paragraf-2-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/1/ledd/1/" id="paragraf-2-ledd-3-punkt-1-ledd-1">kjøtt og kjøttvarer av alle slag, innmat og slakteavfall,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/2/" id="paragraf-2-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/2/ledd/1/" id="paragraf-2-ledd-3-punkt-2-ledd-1">hud, skinn, horn, dun, fjær, urenset hår og bust og naturlig gjødsel,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/3/" id="paragraf-2-ledd-3-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/3/ledd/1/" id="paragraf-2-ledd-3-punkt-3-ledd-1">egg og eggprodukt,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/4/" id="paragraf-2-ledd-3-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/4/ledd/1/" id="paragraf-2-ledd-3-punkt-4-ledd-1">melk og melkeprodukt,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/5/" id="paragraf-2-ledd-3-punkt-5"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/5/ledd/1/" id="paragraf-2-ledd-3-punkt-5-ledd-1">sæd fra alle slags dyr,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/6/" id="paragraf-2-ledd-3-punkt-6"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/6/ledd/1/" id="paragraf-2-ledd-3-punkt-6-ledd-1">koppevaksine, sera og vaksiner til veterinært bruk og andre biologiske produkter av animalsk opprinnelse,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/7/" id="paragraf-2-ledd-3-punkt-7"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/7/ledd/1/" id="paragraf-2-ledd-3-punkt-7-ledd-1">hornmel og rasp av horn eller klauver, benmel, kjøttfórmel, blodmel og blodserum eller – plasma i tørket eller annen konservert form,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/8/" id="paragraf-2-ledd-3-punkt-8"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/8/ledd/1/" id="paragraf-2-ledd-3-punkt-8-ledd-1">torvstrø og jord,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/9/" id="paragraf-2-ledd-3-punkt-9"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/9/ledd/1/" id="paragraf-2-ledd-3-punkt-9-ledd-1">gress, høy, halm m.v.,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/10/" id="paragraf-2-ledd-3-punkt-10"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/10/ledd/1/" id="paragraf-2-ledd-3-punkt-10-ledd-1">emballasje – herunder transportkasse, bur o.l. – som har vært brukt til dyr eller vare som nevnt i dette avsnitt,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/11/" id="paragraf-2-ledd-3-punkt-11"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/11/ledd/1/" id="paragraf-2-ledd-3-punkt-11-ledd-1">brukt landbruksmaskin, – redskap og utstyr,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/12/" id="paragraf-2-ledd-3-punkt-12"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/12/ledd/1/" id="paragraf-2-ledd-3-punkt-12-ledd-1">andre varer som Landbruksdepartementet til enhver tid bestemmer.</article></article></li></ul></article></article><article class="legalArticle" data-lovdata-URL="LTI/forskrift/1982-10-15-1513/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Transitt. Midlertidig opphold.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Vare som rammes av forbudet i § 1 kan med Landbruksdepartementets tillatelse tollforpasses fra et tollsted til et annet eller utføres til skip i utenriksfart eller til installasjoner i internasjonalt farvann.</article></article><article class="legalArticle" data-lovdata-URL="LTI/forskrift/1982-10-15-1513/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merking – dokumentasjon.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Emballert vare som innføres, skal alltid være merket slik at identiteten kan fastslås.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dokumenter som er av betydning ved vurdering av innførselen skal følge varen og legges frem for tollvesenet ved tollbehandling.</article></article><article class="legalArticle" data-lovdata-URL="LTI/forskrift/1982-10-15-1513/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utgifter.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Importøren må selv bære alle utgifter som følger av de påbud som Landbruksdepartementet gir for å forebygge eller bekjempe sjukdom.</article></article><article class="legalArticle" data-lovdata-URL="LTI/forskrift/1982-10-15-1513/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Unntatt fra forbudet i § 1 er (såfremt ikke annen lov eller forskrift kommer til anvendelse):<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Tamrein og hund brukt i tamreindriften i samsvar med gjeldende reinbeiteavtaler med Sverige og Finland.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Kjøtt av vilt fra egen jakt i Sverige og Finland når det gis skriftlig erklæring overfor tollvesenet om at kjøttet skriver seg fra slik jakt, og Landbruksdepartementet har gitt samtykke etter gjeldende kvantitative importbestemmelser.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Helkonserver, dvs. næringsmidler pakket i hermetisk lukket (lufttett og væsketett) emballasje og sterilisert ved varmebehandling eller på annen måte.</article><article class="legalP" data-absoluteaddress="/paragraf/6/ledd/1/punkt/3/ledd/2/" id="paragraf-6-ledd-1-punkt-3-ledd-2">Det skal følge med varen attest fra eksportbedriften på at den er sterilisert. Attest kreves ikke for vare som er tillatt medbrakt av reisende eller mottatt som gave.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">Bearbeidede næringsmidler produsert i Sverige, Finland og Danmark når varen er tillatt omsatt i vedkommende land.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/6/ledd/1/punkt/5/" id="paragraf-6-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/6/ledd/1/punkt/5/ledd/1/" id="paragraf-6-ledd-1-punkt-5-ledd-1">Sterilisert melk og fløte.</article><article class="legalP" data-absoluteaddress="/paragraf/6/ledd/1/punkt/5/ledd/2/" id="paragraf-6-ledd-1-punkt-5-ledd-2">Melkeprodukt – som inneholder melk med inntil 10 % fett – når det følger med attest fra eksportbedriftens tilsynsførende veterinær om at melken har vært oppvarmet til minst 72° C i 15 sekunder og at det ikke har vært munn- og klauvsjuke i vedkommende land de siste 6 måneder.</article><article class="legalP" data-absoluteaddress="/paragraf/6/ledd/1/punkt/5/ledd/3/" id="paragraf-6-ledd-1-punkt-5-ledd-3">Attest kreves ikke for vare som er tillatt medbrakt av reisende fra Sverige, Finland og Danmark eller mottatt som gave derfra.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/6/ledd/1/punkt/6/" id="paragraf-6-ledd-1-punkt-6"><span class="data-originalId">f.</span><article class="legalP" data-absoluteaddress="/paragraf/6/ledd/1/punkt/6/ledd/1/" id="paragraf-6-ledd-1-punkt-6-ledd-1">Ost og smør.</article></article></li><li data-li-identifier="g." data-name="g."><article class="listArticle" data-absoluteaddress="/paragraf/6/ledd/1/punkt/7/" id="paragraf-6-ledd-1-punkt-7"><span class="data-originalId">g.</span><article class="legalP" data-absoluteaddress="/paragraf/6/ledd/1/punkt/7/ledd/1/" id="paragraf-6-ledd-1-punkt-7-ledd-1">Saltede tarmer og nett.</article></article></li><li data-li-identifier="h." data-name="h."><article class="listArticle" data-absoluteaddress="/paragraf/6/ledd/1/punkt/8/" id="paragraf-6-ledd-1-punkt-8"><span class="data-originalId">h.</span><article class="legalP" data-absoluteaddress="/paragraf/6/ledd/1/punkt/8/ledd/1/" id="paragraf-6-ledd-1-punkt-8-ledd-1">Huder og skinn som er fullstendig tørket eller gjennomsaltet, og dessuten skinn av:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/ledd/1/punkt/8/ledd/1/punkt/1/" id="paragraf-6-ledd-1-punkt-8-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/6/ledd/1/punkt/8/ledd/1/punkt/1/ledd/1/" id="paragraf-6-ledd-1-punkt-8-ledd-1-punkt-1-ledd-1">Sel.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/ledd/1/punkt/8/ledd/1/punkt/2/" id="paragraf-6-ledd-1-punkt-8-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/6/ledd/1/punkt/8/ledd/1/punkt/2/ledd/1/" id="paragraf-6-ledd-1-punkt-8-ledd-1-punkt-2-ledd-1">Rein fra Sverige og Finland.</article></article></li></ul></article></article></li><li data-li-identifier="i." data-name="i."><article class="listArticle" data-absoluteaddress="/paragraf/6/ledd/1/punkt/9/" id="paragraf-6-ledd-1-punkt-9"><span class="data-originalId">i.</span><article class="legalP" data-absoluteaddress="/paragraf/6/ledd/1/punkt/9/ledd/1/" id="paragraf-6-ledd-1-punkt-9-ledd-1">Dun og fjær i dunjakke/kåpe, dyne, pute m.v. For øvrig kan dun og fjær innføres hvis det med varen følger bekreftelse fra eksportør om at varen er desinfisert.</article></article></li><li data-li-identifier="j." data-name="j."><article class="listArticle" data-absoluteaddress="/paragraf/6/ledd/1/punkt/10/" id="paragraf-6-ledd-1-punkt-10"><span class="data-originalId">j.</span><article class="legalP" data-absoluteaddress="/paragraf/6/ledd/1/punkt/10/ledd/1/" id="paragraf-6-ledd-1-punkt-10-ledd-1">Ull som leveres direkte til ullvarefabrikk, spinneri e.l.</article></article></li><li data-li-identifier="k." data-name="k."><article class="listArticle" data-absoluteaddress="/paragraf/6/ledd/1/punkt/11/" id="paragraf-6-ledd-1-punkt-11"><span class="data-originalId">k.</span><article class="legalP" data-absoluteaddress="/paragraf/6/ledd/1/punkt/11/ledd/1/" id="paragraf-6-ledd-1-punkt-11-ledd-1">Selkjøtt, uflenset hval og hvalkjøtt, organer og deler for øvrig av sel og hval i fersk (iset/frosset) eller saltet tilstand som kommer med norsk båt direkte fra fangstfeltet.</article></article></li><li data-li-identifier="l." data-name="l."><article class="listArticle" data-absoluteaddress="/paragraf/6/ledd/1/punkt/12/" id="paragraf-6-ledd-1-punkt-12"><span class="data-originalId">l.</span><article class="legalP" data-absoluteaddress="/paragraf/6/ledd/1/punkt/12/ledd/1/" id="paragraf-6-ledd-1-punkt-12-ledd-1">Skyller som føres direkte til godkjent steriliseringsanlegg eller til brenning eller nedgraving der dette er godkjent.</article></article></li><li data-li-identifier="m." data-name="m."><article class="listArticle" data-absoluteaddress="/paragraf/6/ledd/1/punkt/13/" id="paragraf-6-ledd-1-punkt-13"><span class="data-originalId">m.</span><article class="legalP" data-absoluteaddress="/paragraf/6/ledd/1/punkt/13/ledd/1/" id="paragraf-6-ledd-1-punkt-13-ledd-1">Grovfôr (f.eks. høy, halm o.l.) brukt som emballasje, under forutsetning av at det etter utpakking blir brent eller overlatt til renholdsverket til destruksjon.</article><article class="legalP" data-absoluteaddress="/paragraf/6/ledd/1/punkt/13/ledd/2/" id="paragraf-6-ledd-1-punkt-13-ledd-2">Alfa som bare brukes til stoppings- og dyttingsmateriale.</article></article></li><li data-li-identifier="n." data-name="n."><article class="listArticle" data-absoluteaddress="/paragraf/6/ledd/1/punkt/14/" id="paragraf-6-ledd-1-punkt-14"><span class="data-originalId">n.</span><article class="legalP" data-absoluteaddress="/paragraf/6/ledd/1/punkt/14/ledd/1/" id="paragraf-6-ledd-1-punkt-14-ledd-1">Gress, halm, høy og lucerne fra Sverige, Finland og Danmark når det følger med varen erklæring fra eksportøren som godtgjør at den er produsert og siden lagret i vedkommende land.</article></article></li><li data-li-identifier="o." data-name="o."><article class="listArticle" data-absoluteaddress="/paragraf/6/ledd/1/punkt/15/" id="paragraf-6-ledd-1-punkt-15"><span class="data-originalId">o.</span><article class="legalP" data-absoluteaddress="/paragraf/6/ledd/1/punkt/15/ledd/1/" id="paragraf-6-ledd-1-punkt-15-ledd-1">Torv og torvprodukt fra Sverige, Finland og Danmark når det følger med varen erklæring fra eksportør om at torven stammer fra vedkommende land.</article></article></li><li data-li-identifier="p." data-name="p."><article class="listArticle" data-absoluteaddress="/paragraf/6/ledd/1/punkt/16/" id="paragraf-6-ledd-1-punkt-16"><span class="data-originalId">p.</span><article class="legalP" data-absoluteaddress="/paragraf/6/ledd/1/punkt/16/ledd/1/" id="paragraf-6-ledd-1-punkt-16-ledd-1">Sand og leire til teknisk bruk.</article><article class="legalP" data-absoluteaddress="/paragraf/6/ledd/1/punkt/16/ledd/2/" id="paragraf-6-ledd-1-punkt-16-ledd-2">Grus, mineraler og metaller.</article><article class="legalP" data-absoluteaddress="/paragraf/6/ledd/1/punkt/16/ledd/3/" id="paragraf-6-ledd-1-punkt-16-ledd-3">Undersjøisk materiale,</article></article></li><li data-li-identifier="q." data-name="q."><article class="listArticle" data-absoluteaddress="/paragraf/6/ledd/1/punkt/17/" id="paragraf-6-ledd-1-punkt-17"><span class="data-originalId">q.</span><article class="legalP" data-absoluteaddress="/paragraf/6/ledd/1/punkt/17/ledd/1/" id="paragraf-6-ledd-1-punkt-17-ledd-1">Jord som følger med planter og trær.</article></article></li><li data-li-identifier="r." data-name="r."><article class="listArticle" data-absoluteaddress="/paragraf/6/ledd/1/punkt/18/" id="paragraf-6-ledd-1-punkt-18"><span class="data-originalId">r.</span><article class="legalP" data-absoluteaddress="/paragraf/6/ledd/1/punkt/18/ledd/1/" id="paragraf-6-ledd-1-punkt-18-ledd-1">Brukt landbruksmaskin, – redskap og – utstyr hvis det foreligger attest om at det er rengjort.</article></article></li><li data-li-identifier="s." data-name="s."><article class="listArticle" data-absoluteaddress="/paragraf/6/ledd/1/punkt/19/" id="paragraf-6-ledd-1-punkt-19"><span class="data-originalId">s.</span><article class="legalP" data-absoluteaddress="/paragraf/6/ledd/1/punkt/19/ledd/1/" id="paragraf-6-ledd-1-punkt-19-ledd-1">Utsmeltet fett.</article></article></li></ul></article></article><article class="legalArticle" data-lovdata-URL="LTI/forskrift/1982-10-15-1513/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon – tilbakekallelse.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Landbruksdepartementet kan dispensere fra disse forskrifter og sette vilkår for dispensasjonen/innførselstillatelsen.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Landbruksdepartementet kan når som helst tilbakekalle innførselstillatelse/unntak hvis sjukdomsforholdene gjør det nødvendig.</article></article><article class="legalArticle" data-lovdata-URL="LTI/forskrift/1982-10-15-1513/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Beslagleggelse – bortvisning.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dyr/varer som forsøkes innført i strid med disse forskrifter kan bortvises fra riket eller beslaglegges uten erstatning.</article></article><article class="legalArticle" data-lovdata-URL="LTI/forskrift/1982-10-15-1513/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straffebestemmelse.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelse av disse forskrifter eller bestemmelse gitt med hjemmel i forskriftene eller unnlatelse av å etterkomme pålegg gitt med hjemmel i forskriftene, er straffbar, jfr. husdyrlovens § 19.</article></article><article class="legalArticle" data-lovdata-URL="LTI/forskrift/1982-10-15-1513/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Disse forskrifter trer i kraft 15. desember 1982.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Fra samme dato oppheves Landbruksdepartementets kunngjøring om innførsel av dyr og smitteførende gjenstander av 15. juni 1954 med endringer av 11. august 1959, 15. april 1966, 1. juni 1967 og 12. mai 1980.</article></article></main></body></html>