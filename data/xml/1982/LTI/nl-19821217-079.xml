<!DOCTYPE html><html lang="no"><head><title>Lov om endringer i lov av 18. august 1911 nr. 8 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">LOV-1982-12-17-79</dd><dt class="dokid">DokumentID</dt><dd class="dokid">LTI/lov/1982-12-17-79</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 28</dd><dt class="dateInForce">I kraft fra</dt><dd class="dateInForce">1982-02-06</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-01-06</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov av 18. august 1911 nr. 8 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.16 (1982–1983), Innst.O.nr.11 (1982–1983) og Besl.O.nr.19 (1982–1983). Odels- og Lagtingsvedtak hhv. 6. og 14. desember 1982. Fremmet av Finans- og tolldepartementet.</dd><dt class="refid">RefID</dt><dd class="refid">lov/1982-12-17-79</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 18. august 1911 nr. 8 om skatt av formue og inntekt (skatteloven).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1982-12-17-79" id="dokument"><h1>Lov om endringer i lov av 18. august 1911 nr. 8 om skatt av formue og inntekt (skatteloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1982-12-17-79/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 18. august 1911 nr. 8 om skatt av formue og inntekt (skatteloven) skal følgende bestemmelser lyde:</article> <article class="defaultP" margin-top="true">§ 37 bokstav a første ledd femte punktum:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Av den samlede verdi av skattyterens innbo og annet løsøre som ikke gir inntekt, herunder dog ikke motorkjøretøyer, campingvogner og lystfartøyer, medregnes bare den del som ligger over Ikr 100.000.</article> <article class="defaultP" margin-top="true">§ 42 b nr. 2 første ledd første punktum:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Ved beregning av nettoinntekt etter bestemmelsene i nr. 1 skal det gjøres et fradrag på kr 22.000 i ligningsverdien.</article> <article class="defaultP" margin-top="true">§ 44 første ledd bokstav g nr. 1 annet ledd femte punktum:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Fradrag beregnet etter reglene i dette ledd skal ikke settes lavere enn kr 1.800 og ikke høyere inn kr 3.900.</article> <article class="defaultP" margin-top="true">§ 44 første ledd bokstav g nr. 1 annet ledd åttende punktum:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Ved anvendelsen av reglene i dette ledd kan nødvendige utgifter ved befordring til og fra arbeidsplass og underskudd på godtgjørelse til bestridelse av utgifter ved reise i tjenesten, jfr. første ledd, fratrekkes særskilt med det beløp hvormed utgiftene eller underskuddet sammenlagt overstiger kr 600.</article> <article class="defaultP" margin-top="true">§ 44 sjette ledd syvende punktum:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Er de legitimerte utgiftene til pass og stell av barn større enn standardfradragene i annet punktum, gis fradrag med inntil kr 9.000 for ett barn og med inntil kr 11.000 for to eller flere barn, når barna er under 14 år eller har særlig behov for omsorg og pleie.</article> <article class="defaultP" margin-top="true">§ 44 syvende ledd tredje punktum:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Det kan gis fradrag med inntil henholdsvis kr 9.000 og kr 11.000 når de legitimerte utgiftene til pass og stell av barn er større enn standardfradragene og barna er under 14 år eller har særlig behov for omsorg og pleie.</article> <article class="defaultP" margin-top="true">§ 51 femte ledd første punktum:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Eies beboelseshus av aksjeselskap eller annet selskap med delt eller på annen måte begrenset ansvar, som helt eller hovedsakelig har til formål å skaffe aksjonærene (andelshaverne) bolig i huset, og dette også brukes etter formålet, ansettes nettoinntekten av eiendommen til 2,5 pst av denne ligningsverdi 1. januar i ligningsåret etter fradrag av det beløp som er nevnt i § 42 b nr. 2 multiplisert med antall andelsleiligheter i selskapet.</article> <article class="defaultP" margin-top="true">§ 74 første ledd tredje punktum:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Fradraget skal ikke settes lavere enn kr 400 og ikke høyere enn kr 900.</article> <article class="defaultP" margin-top="true">§ 76 første ledd fjerde punktum:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Et barn regnes ikke som forsørget dersom det uten behovsprøving mot foreldreinntekt har rett til lån i Statens lånekasse for utdanning for en større del av året.</article> <article class="defaultP" margin-top="true">§ 77 nr. 1 første ledd:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Har skattyteren, eller ektefelle som denne blir lignet sammen med, fylt 70 år før utgangen av inntektsåret, skal det gis et særfradrag i inntekten på kr 17.700.</article> <article class="defaultP" margin-top="true">§ 78:.</article><article class="numberedLegalP" data-numerator="1" data-absoluteaddress="/kapittel/1/nummer/1/" id="kapittel-1-nummer-1">1. Hvis en skattyter har så lav inntekt at den sammen med andre fordeler som er oppebåret, ikke kan anses tilstrekkelig til nødtørftig underhold for vedkommende selv og i tilfelle de personer som denne har plikt til å forsørge, kan det innrømmes et særfradrag i inntekten. Fradraget kan ikke overstige kr 23.000 og kan bare innrømmes når skattyterens økonomiske stilling også ellers er slik at det foreligger et påtagelig behov for særfradrag.</article><article class="numberedLegalP" data-numerator="2" data-absoluteaddress="/kapittel/1/nummer/2/" id="kapittel-1-nummer-2">2. Skattyter som har rett til fradrag etter § 77 nr. 1 og 2 skal gis fradrag etter § 78 nr. 1 i den utstrekning det er nødvendig for å sikre dem skattefrihet for deres inntekt dersom denne ikke overstiger folketrygdens grunnytelser med kr 3.000 for enslige og kr. 4.500 for ektepar og skattpliktig formue av betydning ikke forefinnes. Det samme gjelder skattyter som mottar overgangsstønad etter § 10-4 eller § 12-3 eller etterlattepensjon etter § 10-5 i lov om folketrygd.</article><article class="numberedLegalP" data-numerator="3" data-absoluteaddress="/kapittel/1/nummer/3/" id="kapittel-1-nummer-3">3. Departementet kan gi forskrifter om praktiseringen.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1982-12-17-79/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I gjelder fra og med inntektsåret 1983.</article></section></main></body></html>