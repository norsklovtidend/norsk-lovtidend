<!DOCTYPE html><html lang="no"><head><title>Forskrift om regulering av fisket etter norsk vårgytende sild i 1982.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:59</dd><dt class="legacyID">Datokode</dt><dd class="legacyID">FOR-1982-06-04-958</dd><dt class="dokid">DokumentID</dt><dd class="dokid">LTI/forskrift/1982-06-04-958</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 13</dd><dt class="dateInForce">I kraft fra</dt><dd class="dateInForce">1982-06-04 – 1983-02-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1937-06-25-20/§37</li><li>lov/1972-06-16-57/§6</li><li>lov/1972-06-16-57/§10</li></ul></dd><dt class="dateOfPublication">Kunngjort</dt><dd class="dateOfPublication">1982-06-21</dd><dt class="title">Tittel</dt><dd class="title">Forskrift om regulering av fisket etter norsk vårgytende sild i 1982.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 4. juni 1982 med hjemmel i § 37 i lov av 25. juni 1937 om sild- og brislingfiskeriene og § 6 og § 10 i lov av 16. juni 1972 om regulering av fisket.</dd><dt class="refid">RefID</dt><dd class="refid">forskrift/1982-06-04-958</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter norsk vårgytende sild i 1982.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li><li>§ 17.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-06-04-958" id="dokument"><h1>Forskrift om regulering av fisket etter norsk vårgytende sild i 1982.</h1><article class="legalArticle" data-lovdata-URL="LTI/forskrift/1982-06-04-958/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å fiske, ilandføre og omsette sild nord for Stad (Bukketjuvane 62°11,2'N). Det kan likevel drives fiske med håndsnøre (hekling) til eget konsum.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Fiskeridirektøren bemyndiges til å utvide området for reguleringen.</article></article><article class="legalArticle" data-lovdata-URL="LTI/forskrift/1982-06-04-958/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Uten hinder av § 1 kan Fiskeridirektøren gi tillatelse til å fiske inntil 52.000 hl sild med garn og 78.000 hl sild med notredskaper i området nevnt i § 1.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fiskeridirektøren kan fastsette forskjellige åpningstider og fangstperioder for fiske på forskjellige områder for de to redskapsgrupper. Fiskeridirektøren kan stanse fisket når kvotene er beregnet oppfisket.</article></article><article class="legalArticle" data-lovdata-URL="LTI/forskrift/1982-06-04-958/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ingen kan delta i fiske etter norsk vårgytende sild med notredskaper uten tillatelse fra Fiskeridirektøren. Før tillatelsen gis skal fylkets fiskerisjef avgi uttalelse.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Slik tillatelse kan gis til bestemt person eller selskap og bestemt fiskeriregistrert fartøy. Ny tillatelse må innhentes dersom et annet fartøy ønskes nyttet.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">For å få tillatelse må følgende vilkår være oppfylt:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/3/punkt/1/" id="paragraf-3-ledd-3-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/3/punkt/1/ledd/1/" id="paragraf-3-ledd-3-punkt-1-ledd-1">Søkeren er eier eller medeier av det fartøy som skal benyttes.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/3/punkt/2/" id="paragraf-3-ledd-3-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/3/punkt/2/ledd/1/" id="paragraf-3-ledd-3-punkt-2-ledd-1">Fartøyet er under 110 fot (e.f.) lengste lengde.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/3/punkt/3/" id="paragraf-3-ledd-3-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/3/punkt/3/ledd/1/" id="paragraf-3-ledd-3-punkt-3-ledd-1">Søkeren må ikke eie fartøy over 110 fot (e.f.) lengste lengde.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/3/ledd/3/punkt/4/" id="paragraf-3-ledd-3-punkt-4"><span class="data-originalId">d.</span><article class="legalP" data-absoluteaddress="/paragraf/3/ledd/3/punkt/4/ledd/1/" id="paragraf-3-ledd-3-punkt-4-ledd-1">Fartøyet er egnet til og utstyrt for å drive fiske etter norsk vårgytende sild med snurpenot/landnot.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/3/ledd/3/punkt/5/" id="paragraf-3-ledd-3-punkt-5"><span class="data-originalId">e.</span><article class="legalP" data-absoluteaddress="/paragraf/3/ledd/3/punkt/5/ledd/1/" id="paragraf-3-ledd-3-punkt-5-ledd-1">Søkeren må i ett av årene 1978, 1980 eller 1981 ha hatt tillatelse til å delta i fisket etter norsk vårgytende sild nord for Stad med landnot eller snurpenot.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/3/ledd/3/punkt/6/" id="paragraf-3-ledd-3-punkt-6"><span class="data-originalId">f.</span><article class="legalP" data-absoluteaddress="/paragraf/3/ledd/3/punkt/6/ledd/1/" id="paragraf-3-ledd-3-punkt-6-ledd-1">Søkeren må stå på blad B i fiskermanntallet og ha fiske som hovedyrke.</article></article></li></ul></article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Fiskeridirektøren kan i særlige tilfelle gjøre unntak fra vilkårene nevnt under bokstavene a., c. og e.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Fiskeridirektøren kan uten hensyn til om vilkårene i tredje ledd foreligger nekte tillatelse, når søkeren ikke er avhengig av å drive fiske etter norsk vårgytende sild. Ved avgjørelsen av om vedkommende er avhengig av å drive slikt fiske skal det tas hensyn til om:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/5/punkt/1/" id="paragraf-3-ledd-5-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/5/punkt/1/ledd/1/" id="paragraf-3-ledd-5-punkt-1-ledd-1">Fartøyet etter en samlet vurdering har et tilfredsstillende driftsgrunnlag i andre fiskerier i det året sildefisket skal foregå.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/5/punkt/2/" id="paragraf-3-ledd-5-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/5/punkt/2/ledd/1/" id="paragraf-3-ledd-5-punkt-2-ledd-1">Fartøyet har andre tilfredsstillende driftsmuligheter utenom fiske.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/5/punkt/3/" id="paragraf-3-ledd-5-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/5/punkt/3/ledd/1/" id="paragraf-3-ledd-5-punkt-3-ledd-1">Søkeren har annen inntekt.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/3/ledd/5/punkt/4/" id="paragraf-3-ledd-5-punkt-4"><span class="data-originalId">d.</span><article class="legalP" data-absoluteaddress="/paragraf/3/ledd/5/punkt/4/ledd/1/" id="paragraf-3-ledd-5-punkt-4-ledd-1">Søkeren er over 67 år og oppebærer folketrygd.</article></article></li></ul></article></article><article class="legalArticle" data-lovdata-URL="LTI/forskrift/1982-06-04-958/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Uten hensyn til § 3 tredje ledd bokstav e for not og uten hensyn til § 3 bokstav e og f for landnot kan Fiskeridirektøren gi 50 nye tillatelser, regnet etter 8 personer pr. notfartøy.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fiskeridirektøren fordeler tillatelsene etter første ledd fylkesvis.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fiskeristyret i vedkommende fylke skal avgi innstilling om fordeling av tillatelser etter første ledd.</article></article><article class="legalArticle" data-lovdata-URL="LTI/forskrift/1982-06-04-958/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridirektøren bemyndiges til å fordele notkvoten på de fartøyer som har fått tillatelse til å delta i fisket etter § 3 og § 4.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Kvoten kan fastsettes på grunnlag av det antall som samtidig deltok som mannskap på fartøyet i 1978, 1980 eller 1981. Det kan ikke gis kvote til mer enn 8 personer pr. snurpenotfartøy og 4 personer pr. landnotbruk. Fiskeridirektøren kan fastsette kvoten etter skjønn når:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/ledd/2/punkt/1/" id="paragraf-5-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/5/ledd/2/punkt/1/ledd/1/" id="paragraf-5-ledd-2-punkt-1-ledd-1">Det er misforhold mellom fartøyets/brukets størrelse og antallet som deltar som mannskap.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/5/ledd/2/punkt/2/" id="paragraf-5-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/5/ledd/2/punkt/2/ledd/1/" id="paragraf-5-ledd-2-punkt-2-ledd-1">Det mangler opplysninger om tidligere deltagelse.</article></article></li></ul></article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Det er forbudt å overføre kvoter mellom fartøy.</article></article><article class="legalArticle" data-lovdata-URL="LTI/forskrift/1982-06-04-958/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ingen kan delta i fisket etter sild med garn uten etter tillatelse fra fiskerisjefen i vedkommende distrikt</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Tillatelsen kan gis uten at det foreligger søknad.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Det tillates nyttet maksimalt 4 garn pr. mann.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Fiskeridirektøren fastsetter kvoter pr. mann. Ved beregning av kvoten begrenses antall deltakere pr. fartøy til maksimalt 4.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Fiskeridirektøren er klageinstans for vedtak truffet i medhold av første ledd.</article></article><article class="legalArticle" data-lovdata-URL="LTI/forskrift/1982-06-04-958/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">For å få tillatelse etter § 6 må følgende vilkår være oppfylt:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">Søkeren må stå på blad A eller B i fiskermanntallet.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">Søkeren må ha hatt tillatelse til å delta i dette fisket med garn i 1980 eller 1981.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/7/ledd/1/punkt/3/" id="paragraf-7-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/7/ledd/1/punkt/3/ledd/1/" id="paragraf-7-ledd-1-punkt-3-ledd-1">Fartøyet som skal nyttes må være registert i merkeregisteret.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/7/ledd/1/punkt/4/" id="paragraf-7-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/7/ledd/1/punkt/4/ledd/1/" id="paragraf-7-ledd-1-punkt-4-ledd-1">Søkeren må eie det fartøy som skal nyttes og ikke eie annet fartøy over 110 fot (e.f.) lengste lengde.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/7/ledd/1/punkt/5/" id="paragraf-7-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/7/ledd/1/punkt/5/ledd/1/" id="paragraf-7-ledd-1-punkt-5-ledd-1">Søkeren må ikke ha tillatelse til å delta i fisket etter norsk vårgytende sild med not i 1982.</article></article></li></ul></article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Fiskerisjefen kan i særlige tilfelle dispensere fra punktene b. og d.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Fiskerisjefen kan uten hensyn til om vilkårene i første ledd er oppfylt nekte tillatelse når:</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Søkeren er beskjeftiget i full virksomhet ved siden av fisket. Full virksomhet ansees å foreligge dersom avlønning og/eller arbeidstid tilsvarer det som er normalt innenfor vedkommende yrke/næring.</article></article><article class="legalArticle" data-lovdata-URL="LTI/forskrift/1982-06-04-958/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Tillatelse etter § 6 gir adgang til å overta fangst som star i not utover tillatt kvote fanget i henhold til tillatelse etter § 3, Slik fangst kan bare overtas når fartøyene befinner seg på feltet og er utrustet for fisket. Fangsten må og ilandføres med det fartøyet som har tillatelse etter § 6.</article></article><article class="legalArticle" data-lovdata-URL="LTI/forskrift/1982-06-04-958/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridirektøren kan fastsette hvilken bifangst av sild som kan tas i forbindelse med andre fiskerier og gi tillatelse på nærmere vilkår for omsetning av slik bifangst.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Fiskeridirektøren kan også gi tillatelse til fangst av sild som fanges i forbindelse med vitenskapelige undersøkelser.</article></article><article class="legalArticle" data-lovdata-URL="LTI/forskrift/1982-06-04-958/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Det er forbudt å levere sild til oppmaling. Fiskeridirektøren kan i spesielle tilfeller gi tillatelse til slik anvendelse av fangsten eller deler av den dersom silden av kvalitetsmessige grunner ikke er mulig å omsette til menneskeføde eller agn.</article></article><article class="legalArticle" data-lovdata-URL="LTI/forskrift/1982-06-04-958/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Det er forbudt å låssette, oppta av sjøen og ilandbringe sild under 25 cm.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Uten hinder av første ledd kan sildefangster bestå av inntil 25 % i vekt av sild som er under 25 cm.</article></article><article class="legalArticle" data-lovdata-URL="LTI/forskrift/1982-06-04-958/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Uten hensyn til bestemmelsene i §§ 1-7 kan Fiskeridirektøren gi adgang til fiske innenfor grunnlinjene med faststående garn for eget forbruk av agn.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Adgangen kan begrenses til bestemte områder, tidsperioder og et bestemt antall garn pr. båt.</article><article class="legalP" data-absoluteaddress="/paragraf/12/ledd/3/" id="paragraf-12-ledd-3">Omsetning av sild fanget i medhold av denne paragraf er forbudt.</article></article><article class="legalArticle" data-lovdata-URL="LTI/forskrift/1982-06-04-958/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Fiskeridirektøren kan gi nærmere forskrifter for gjennomføring og kontroll av disse forskriftene, herunder regler om låssetting samt prøvetaking og kontroll av fangstene ved ilandføring.</article></article><article class="legalArticle" data-lovdata-URL="LTI/forskrift/1982-06-04-958/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Er sild forsettlig eller uaktsomt dumpet eller er det på annen måte forårsaket neddreping av sild, kan Fiskeridirektøren foreta en forholdsmessig avkorting av kvoten eller trekke tillatelsen tilbake.</article></article><article class="legalArticle" data-lovdata-URL="LTI/forskrift/1982-06-04-958/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Den som forsettlig eller uaktsomt overtrer disse forskrifter eller overskrider den kvote som er fastsatt i medhold av disse forskrifter eller medvirker hertil, straffes med bøter. Forsøk straffes på samme måte.</article></article><article class="legalArticle" data-lovdata-URL="LTI/forskrift/1982-06-04-958/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>.</h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Fiskeridepartementet bemyndiges til å endre disse forskrifter.</article></article><article class="legalArticle" data-lovdata-URL="LTI/forskrift/1982-06-04-958/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>.</h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Disse forskrifter trer i kraft straks og gjelder til 15. februar 1983.</article></article></main></body></html>