<!DOCTYPE html><html lang="no"><head><title>Forskrift inneholdende vedtekter for stiftelsen Reisegarantifondet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">FOR-1982-01-29-1990</dd><dt class="dokid">DokumentID</dt><dd class="dokid">LTI/forskrift/1982-01-29-1990</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 14</dd><dt class="dateInForce">I kraft fra</dt><dd class="dateInForce">1982-02-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-12-72/§19</li></ul></dd><dt class="dateOfPublication">Kunngjort</dt><dd class="dateOfPublication">1983-07-14</dd><dt class="title">Tittel</dt><dd class="title">Forskrift inneholdende vedtekter for stiftelsen Reisegarantifondet.</dd><dt class="refid">RefID</dt><dd class="refid">forskrift/1982-01-29-1990</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift inneholdende vedtekter for stiftelsen Reisegarantifondet.<ul class="tocSubUl"><li>§ 1. Fondets formål og organisering.</li><li>§ 2. Fondets kapital.</li><li>§ 3. Styrets sammensetning.</li><li>§ 4. Hvem garantiplikten påhviler.</li><li>§ 5. Innbetaling til fondet – den kollektive garanti.</li><li>§ 6. Garantistillelse – den individuelle garanti.</li><li>§ 7. Forhøyelse av garantibeløpene.</li><li>§ 8. Opplysningsplikt.</li><li>§ 9. Senere bevillingshavere.</li><li>§ 10. Fondets regress.</li><li>§ 11. Kontrollen av garantiene.</li><li>§ 12. Opplåning.</li><li>§ 13. Forretningsfører.</li><li>§ 14. Nærmere regler.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-01-29-1990" id="dokument"><h1>Forskrift inneholdende vedtekter for stiftelsen Reisegarantifondet.</h1><article class="legalP" data-absoluteaddress="/ledd/1/" id="ledd-1">Samferdselsdepartementet har 29. januar 1982, med hjemmel i § 19, tredje ledd i lov av 12. juni 1981, nr. 72 om reisebyråer m.v., gitt forskrift inneholdende vedtekter for stiftelsen Reisegarantifondet:</article><article class="legalArticle" data-lovdata-URL="LTI/forskrift/1982-01-29-1990/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fondets formål og organisering.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fondets formål er å administrere garantiordningen efter lov om reisebyråer av 12. juni 1981 nr. 72 kap. 4, jf. lovens § 19, 1. ledd.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Fondet er organisert som en privat stiftelse efter lov av 23. mai 1980 nr. 1, jf. reisebyråloven § 19,2. ledd.</article></article><article class="legalArticle" data-lovdata-URL="LTI/forskrift/1982-01-29-1990/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fondets kapital.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fondets kapital utgjøres av de beløp som innbetales til fondet etter reglene nedenfor i §§ 5 og 9. Grunnkapitalen skal være kr 2 mill. Fondets kapital skal ikke overstige kr 4 mill. pluss renter.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Til den kapital som er nevnt i foregående ledd kan legges til de beløp som innbetales av arrangører som får bevilling efter reisebyrålovens § 2 i tiden efter at loven er trådt i kraft, jf. nedenfor § 9.</article></article><article class="legalArticle" data-lovdata-URL="LTI/forskrift/1982-01-29-1990/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Styrets sammensetning.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Styret består av tre medlemmer med personlige vararepresentanter. Ett medlem med vararepresentant oppnevnes av Forbruker- og administrasjonsdepartementet, ett medlem med vararepresentant av Den norske Reisebyråforening og ett medlem med vararepresentant av Samferdselsdepartementet, som også skal være styrets formann, og som skal ha kvalifikasjoner som dommer.</article></article><article class="legalArticle" data-lovdata-URL="LTI/forskrift/1982-01-29-1990/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hvem garantiplikten påhviler.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Plikt til å stille garanti har:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Reisearrangør som nevnt i reisebyrålovens § 2, eller</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">reisebyrå som nevnt i lovens § 1 og som markedsfører reiser for utenlandsk arrangør som ikke har bevilling efter § 2, nedenfor kalt bevillingshaveren.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Styret kan hvis særlige forhold gjør seg gjeldende, gjøre unntak fra garantiplikten hvis det på en annen måte etableres en tilfredsstillende sikkerhet for de reisende.</article></article><article class="legalArticle" data-lovdata-URL="LTI/forskrift/1982-01-29-1990/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innbetaling til fondet – den kollektive garanti.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Bevillingshaveren skal til fondet innbetale:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">for virksomhet i Norge 2 % av garantibeløpet efter § 6 a,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">for virksomhet med reisemål i utlandet 2 % av minimumsgarantien efter § 6 b, samt<ul class="defaultList"><li><article class="listArticle" data-absoluteaddress="/paragraf/5/ledd/1/punkt/2/ledd/1/punkt/1/" id="paragraf-5-ledd-1-punkt-2-ledd-1-punkt-1"><article class="legalP" data-absoluteaddress="/paragraf/5/ledd/1/punkt/2/ledd/1/punkt/1/ledd/1/" id="paragraf-5-ledd-1-punkt-2-ledd-1-punkt-1-ledd-1">1,00 % av de neste kr. 750.000</article></article></li><li><article class="listArticle" data-absoluteaddress="/paragraf/5/ledd/1/punkt/2/ledd/1/punkt/2/" id="paragraf-5-ledd-1-punkt-2-ledd-1-punkt-2"><article class="legalP" data-absoluteaddress="/paragraf/5/ledd/1/punkt/2/ledd/1/punkt/2/ledd/1/" id="paragraf-5-ledd-1-punkt-2-ledd-1-punkt-2-ledd-1">0,75 % av de neste kr. 1.000.000</article></article></li><li><article class="listArticle" data-absoluteaddress="/paragraf/5/ledd/1/punkt/2/ledd/1/punkt/3/" id="paragraf-5-ledd-1-punkt-2-ledd-1-punkt-3"><article class="legalP" data-absoluteaddress="/paragraf/5/ledd/1/punkt/2/ledd/1/punkt/3/ledd/1/" id="paragraf-5-ledd-1-punkt-2-ledd-1-punkt-3-ledd-1">0,5 % av de neste kr. 3.000.000</article></article></li><li><article class="listArticle" data-absoluteaddress="/paragraf/5/ledd/1/punkt/2/ledd/1/punkt/4/" id="paragraf-5-ledd-1-punkt-2-ledd-1-punkt-4"><article class="legalP" data-absoluteaddress="/paragraf/5/ledd/1/punkt/2/ledd/1/punkt/4/ledd/1/" id="paragraf-5-ledd-1-punkt-2-ledd-1-punkt-4-ledd-1">0,25 % av de overskytende beløp maksimert til kr. 15.000 basert på den omsetning som er omhandlet nedenfor i § 6 b.</article></article></li></ul></article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Innbetaling skal første gang skje samtidig med garantistillelsen, jfr. § 6, og senere innen 1. desember for det påfølgende driftsår. Beløp over kr. 5.000 kan deles i to innbetalinger pr. år – det første forskuddsvis senest hver 1. desember og det annet innen 1. mai i driftsåret. Hvis fondet efter utbetalinger i henhold til garantien synker under kr 2.000.000 inntrer avgiftsplikten på nytt efter de regler som følger av pkt a) og b) ovenfor.</article></article><article class="legalArticle" data-lovdata-URL="LTI/forskrift/1982-01-29-1990/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Garantistillelse – den individuelle garanti.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Bevillingshaveren skal videre stille garanti overfor fondet. Garantien kan stilles av norsk bank eller forsikringsselskap. Garantien skal:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">for virksomhet med reisemål i Norge lyde på kr. 50.000.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">for virksomhet med reisemål i utlandet baseres på bevillingshavers budsjetterte garantiforpliktende omsetning i den kalendermåned som viser den høyeste budsjetterte reisevirksomhet for kommende år. Viser budsjettet lavere tall enn de som fremgår av regnskapet for tilsvarende siste høysesongmåned, legges de aktuelle regnskapstall til grunn. Garantien skal stilles efter den garantiforpliktende omsetning etter følgende skala:<table><tbody><tr><td data-text-align="left" data-vertical-align="top">Under kr 250.000</td><td data-text-align="right" data-vertical-align="top">kr. 250.000</td></tr><tr><td data-text-align="left" data-vertical-align="top">100 % av beløp mellom kr. 250.000 og</td><td data-text-align="right" data-vertical-align="top">kr. 2.000.000</td></tr><tr><td data-text-align="left" data-vertical-align="top">75 % av beløp mellom kr. 2.000.000 og</td><td data-text-align="right" data-vertical-align="top">kr. 5.000.000</td></tr><tr><td data-text-align="left" data-vertical-align="top">50 % av beløp mellom kr. 5.000.000 og</td><td data-text-align="right" data-vertical-align="top">kr. 10.000.000</td></tr><tr><td data-text-align="left" data-vertical-align="top">25 % av beløp over kr. 10.000.000</td><td data-text-align="right" data-vertical-align="top" /></tr><tr><td data-text-align="left" data-vertical-align="top">begrenset oppad til kr. 7.500.000</td><td data-text-align="right" data-vertical-align="top" /></tr></tbody></table></article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Bevillingshaver som driver virksomhet med reisemål både i Norge og utlandet skal bare stille garanti efter pkt. b) ovenfor.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Garantien efter denne bestemmelse skal være fondet i hende før bevillingen gis, og være gyldig sålenge bevillingen gjelder.</article></article><article class="legalArticle" data-lovdata-URL="LTI/forskrift/1982-01-29-1990/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forhøyelse av garantibeløpene.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Styret kan hvert tredje år forhøye alle de i disse vedtekter nevnte beløp i takt med den alminnelige prisutvikling.</article></article><article class="legalArticle" data-lovdata-URL="LTI/forskrift/1982-01-29-1990/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Bevillingshaveren plikter i salgsbrosjyrer o.l. å opplyse at garanti ifølge reisebyråloven er stillet. Unnlatelse av å gjøre dette medfører straffeansvar efter reisebyrålovens § 25.</article></article><article class="legalArticle" data-lovdata-URL="LTI/forskrift/1982-01-29-1990/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Senere bevillingshavere.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Bevillingshavere som får bevilling efter at garantifondet er etablert, kan efter styrets nærmere bestemmelser pålegges å betale avgift til fondet efter § 5 i like mange år som de opprinnelige bidragsytere.</article></article><article class="legalArticle" data-lovdata-URL="LTI/forskrift/1982-01-29-1990/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Fondets regress.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ved utbetaling av fondet har dette regress til den bevillingshaver som har forårsaket utbetalingen. Styret kan bestemme at regressen skal gjøres gjeldende for et mindre beløp, og å la kravet bortfalle helt.</article></article><article class="legalArticle" data-lovdata-URL="LTI/forskrift/1982-01-29-1990/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kontrollen av garantiene.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Styret skal sørge for at det på en rimelig betryggende måte blir kontrollert at hver enkelt garantipliktig innbetaling efter § 5 og garantistillelse efter § 6 er i samsvar med reisebyrålovens kapittel 4 og de vilkår som er bestemt i disse vedtekter.</article></article><article class="legalArticle" data-lovdata-URL="LTI/forskrift/1982-01-29-1990/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Opplåning.</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Styret kan ved låneopptak skaffe midler til dekning av krav som overstiger vedkommende arrangørs garanti og fondsmidlene.</article></article><article class="legalArticle" data-lovdata-URL="LTI/forskrift/1982-01-29-1990/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Forretningsfører.</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Styret kan engasjere den hjelp det finner hensiktsmessig for å administrere garantiordningen. Styret fastsetter nærmere instruks for dette arbeidet. Instruksen skal godkjennes av departementet.</article></article><article class="legalArticle" data-lovdata-URL="LTI/forskrift/1982-01-29-1990/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Nærmere regler.</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Styret fastsetter nærmere regler for garantiordningen innen rammen av disse vedtekter, herunder nærmere regler for kontroll med de innsendte oppgavers riktighet.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Forskriften trådte i kraft 15. februar 1982.</article></article></main></body></html>