<!DOCTYPE html><html lang="no"><head><title>Kunngjøring om forskott på formues- og inntektsskatt til staten for inntektsåret 1983.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:18</dd><dt class="legacyID">Datokode</dt><dd class="legacyID">FOR-1982-11-09-1610</dd><dt class="dokid">DokumentID</dt><dd class="dokid">LTI/forskrift/1982-11-09-1610</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 25</dd><dt class="dateInForce">I kraft fra</dt><dd class="dateInForce">1983-01-07</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-12-07</dd><dt class="title">Tittel</dt><dd class="title">Kunngjøring om forskott på formues- og inntektsskatt til staten for inntektsåret 1983.</dd><dt class="refid">RefID</dt><dd class="refid">forskrift/1982-11-09-1610</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kunngjøring om forskott på formues- og inntektsskatt til staten for inntektsåret 1983.<ul class="tocSubUl"><li>Om forskudd på formues- og inntektsskatt til staten for inntektsåret 1983.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1982-11-09-1610" id="dokument"><h1>Kunngjøring om forskott på formues- og inntektsskatt til staten for inntektsåret 1983.</h1><article class="legalP" data-absoluteaddress="/ledd/1/" id="ledd-1">Kunngjøring fra Finans- og tolldepartementet.</article><article class="legalP" data-absoluteaddress="/ledd/2/" id="ledd-2">Stortinget har 9. november 1982 gjort slikt vedtak:</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-11-09-1610/KAPITTEL_1" data-partID="k1"><h2>Om forskudd på formues- og inntektsskatt til staten for inntektsåret 1983.</h2><article class="legalArticle" data-lovdata-URL="LTI/forskrift/1982-11-09-1610/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Skattepliktige som nevnt i § 1, jfr. § 2, i lov av 21. november 1952 nr. 2 om betaling og innkreving av skatt skal betale forskudd på formues- og inntektsskatt til staten for inntektsåret 1983. Ved beregningen og innbetalingen av forskuddet følges reglene i dette vedtak og i loven av 21. november 1952 nr. 2.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Det samme gjelder når skatteplikten utelukkende følger av lov av 13. juni 1975 nr. 35 om skattlegging av undersjøiske petroleumsforekomster m.v., og den skattepliktige ikke skal svare terminskatt etter samme lovs § 7.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Plikten til å betale forskudd på inntektsskatt omfatter også personer som ikke har bopel i riket, men som mottar lønn av den norske stat.</article></article><article class="legalArticle" data-lovdata-URL="LTI/forskrift/1982-11-09-1610/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Reglene om klasseansettelse i skatteloven – lov av 18. august 1911 nr. 8 – § 75 får tilsvarende anvendelse. Personer og boer som etter reglene i nevnte paragraf ikke tilkommer klassefradrag blir å sette i klasse 0. For personer som må bo i utlandet på grunn av sin stilling i den norske stats tjeneste, følges samme regler som for personer som er bosatt i Norge.</article></article><article class="legalArticle" data-lovdata-URL="LTI/forskrift/1982-11-09-1610/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Forskudd på inntektsskatt beregnes av den dei av den antatte inntekt som overstiger kr 1.500 i klasse 0, kr 42.000 i klasse 1 og kr 78.000 i klasse 2.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Ved beregningen nyttes følgende satser:<table><tbody><tr><td data-text-align="left" data-vertical-align="top" /><td data-text-align="center" data-vertical-align="top">Klasse</td><td data-text-align="center" data-vertical-align="top">Klasse</td></tr><tr><td data-text-align="left" data-vertical-align="top" /><td data-text-align="center" data-vertical-align="top">0 og 1</td><td data-text-align="center" data-vertical-align="top">2</td></tr><tr><td data-text-align="left" data-vertical-align="top">4 pst. av de første</td><td data-text-align="center" data-vertical-align="top">38 000</td><td data-text-align="center" data-vertical-align="top">26 000</td></tr><tr><td data-text-align="left" data-vertical-align="top">9 pst. av de neste</td><td data-text-align="center" data-vertical-align="top">15 000</td><td data-text-align="center" data-vertical-align="top">16 000</td></tr><tr><td data-text-align="left" data-vertical-align="top">15 pst. av de neste</td><td data-text-align="center" data-vertical-align="top">11 000</td><td data-text-align="center" data-vertical-align="top">11 000</td></tr><tr><td data-text-align="left" data-vertical-align="top">21 pst. av de neste</td><td data-text-align="center" data-vertical-align="top">11 000</td><td data-text-align="center" data-vertical-align="top">11 000</td></tr><tr><td data-text-align="left" data-vertical-align="top">26 pst. av de neste</td><td data-text-align="center" data-vertical-align="top">22 000</td><td data-text-align="center" data-vertical-align="top">22 000</td></tr><tr><td data-text-align="left" data-vertical-align="top">31 pst. av de neste</td><td data-text-align="center" data-vertical-align="top">33 000</td><td data-text-align="center" data-vertical-align="top">33 000</td></tr><tr><td data-text-align="left" data-vertical-align="top">36 pst. av de neste</td><td data-text-align="center" data-vertical-align="top">92 000</td><td data-text-align="center" data-vertical-align="top">93 000</td></tr><tr><td data-text-align="left" data-vertical-align="top">41 pst. av det overskytende beløp</td><td data-text-align="center" data-vertical-align="top" /><td data-text-align="center" data-vertical-align="top" /></tr></tbody></table></article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Dersom den forskuddspliktige vil være bosatt i riket bare en dei av året, blir den forskuddsfrie dei av inntekten å nedsette under hensyn til det antall hele eller påbegynte måneder av året han regnes å ville være bosatt her, jfr. skatteloven § 75 fjerde ledd. Progresjonsintervallene reduseres på tilsvarende måte. Forskuddet skal ikke overstige det beløp som faller på samme inntekt i klasse 0. Bestemmelsene i dette ledd gjelder tilsvarende for forskuddspliktige som vil ha midlertidig opphold i riket bare en dei av året, uten å være regnet som bosatt her, jfr. skatteloven § 15 bokstav d.</article></article><article class="legalArticle" data-lovdata-URL="LTI/forskrift/1982-11-09-1610/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/4/punkt/1/" id="kapittel-1-paragraf-4-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/4/punkt/1/ledd/1/" id="kapittel-1-paragraf-4-punkt-1-ledd-1">Av gevinst ved avhendelse av tomt i Nord-Norge som er foretatt før 1. januar 1972, svares forskudd på inntektsskatt til staten med 10 pst., jfr. § 8 første punktum i lov av 19. juni 1969 nr. 72 om særlige skatteregler til fremme av distriktsutbygging. Det samme gjelder når det er gitt samtykke etter § 8 siste punktum i nevnte lov.</article><article class="legalP" data-absoluteaddress="/kapittel/1/paragraf/4/punkt/1/ledd/2/" id="kapittel-1-paragraf-4-punkt-1-ledd-2">Samme sats kommer til anvendelse på gevinst ved avhendelse foretatt før 1. januar 1972 av tomt som nevnt i skatteloven § 43 fjerde ledd. Dette gjelder også når avhendelsen må regnes som ledd i utøvelse av næring.</article><article class="legalP" data-absoluteaddress="/kapittel/1/paragraf/4/punkt/1/ledd/3/" id="kapittel-1-paragraf-4-punkt-1-ledd-3">Nevnte sats kommer videre til anvendelse på gevinst ved erstatning for ekspropriasjon av fast eiendom som nevnt i midlertidig lov av 3. juli 1953 nr. 8 avsnitt II, når kompetent organ har gjort vedtak om eller gitt samtykke til ekspropriasjon før 1. januar 1972. Det samme gjelder gevinst ved salg og makeskifte som det innen nevnte tidspunkt er truffet avtale om i tilfelle hvor erververen kunne ha krevd eiendommen avstått ved ekspropriasjon.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/4/punkt/2/" id="kapittel-1-paragraf-4-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/4/punkt/2/ledd/1/" id="kapittel-1-paragraf-4-punkt-2-ledd-1">Av gevinst ved avhendelse 1. januar 1972 eller senere av tomt utenom næringsvirksomhet, jfr. skatteloven § 43 fjerde og femte ledd, svares forskudd på inntektsskatt til staten med 10 pst.</article><article class="legalP" data-absoluteaddress="/kapittel/1/paragraf/4/punkt/2/ledd/2/" id="kapittel-1-paragraf-4-punkt-2-ledd-2">Av gevinst ved erstatning for ekspropriasjon av fast eiendom som ikke går inn under foregående ledd, svares forskudd på inntektsskatt til staten med 10 pst. dersom vedtaket om ekspropriasjon er gitt 1. januar 1972 eller senere. Det samme gjelder gevinst ved salg og makeskifte som det etter nevnte tidspunkt blir truffet avtale om i tilfelle hvor erververen kunne ha krevd eiendommen avstått ved ekspropriasjon. Bestemmelsene i første og annet punktum gjelder ikke når den eiendom som avstås er driftsmiddel i næring og det kan kreves betinget skattefritakelse for gevinsten. De gjelder likevel hvor eiendommen er gårdsbruk eller skog eller utgjør en dei av slik eiendom.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/4/punkt/3/" id="kapittel-1-paragraf-4-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/4/punkt/3/ledd/1/" id="kapittel-1-paragraf-4-punkt-3-ledd-1">Av gevinst ved salg av aksjer som kommer inn under bestemmelsene i lov av 10. desember 1971 nr. 99, svares forskudd på inntektsskatt til staten etter en sats på 30 pst. I den beregnede inntekt gis et skattefradrag på kr 2.000 i klasse 1 og kr 4.000 i klasse 2. Fradraget kr 4.000 gis også skattepliktige i klasse 1 som nevnt i skatteloven § 76 og § 77 nr. 1-4, og ektefeller hvorav den ene lignes særskilt etter skatteloven § 16 fjerde eller femte ledd. I klasse O er det skattefrie fradrag kr 1.000.</article></article></li></ul></article><article class="legalArticle" data-lovdata-URL="LTI/forskrift/1982-11-09-1610/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Forskudd på formuesskatt beregnes av den dei av den skattepliktiges samlede antatte formue som overstiger kr 100.000 i klasse 0 og i og kr 125.000 i klasse 2. Fradraget på kr 125.000 skal også gjelde for skattepliktige i klasse 1 som får særfradrag etter skatteloven §§ 76 og 77. Det samme gjelder ektefeller hvorav den ene lignes etter skatteloven § 16 fjerde eller femte ledd.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Forskuddet beregnes etter disse satsene:<table><tbody><tr><td data-text-align="left" data-vertical-align="top">Av de første kr 100.000</td><td data-text-align="right" data-vertical-align="top">0,3 pst.</td></tr><tr><td data-text-align="left" data-vertical-align="top">Av de neste kr 200.000</td><td data-text-align="right" data-vertical-align="top">0,7 pst.</td></tr><tr><td data-text-align="left" data-vertical-align="top">Av de neste kr 300.000</td><td data-text-align="right" data-vertical-align="top">1,0 pst.</td></tr><tr><td data-text-align="left" data-vertical-align="top">Av det overskytende beløp</td><td data-text-align="right" data-vertical-align="top">1,4 pst.</td></tr></tbody></table></article></article><article class="legalArticle" data-lovdata-URL="LTI/forskrift/1982-11-09-1610/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Skattepliktig som nevnt i § 1 annet ledd skal i tillegg til forskudd på skatt etter bestemmelsene foran svare forskudd på skatt etter satsene og reglene nedenfor.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/6/ledd/1/punkt/1/" id="kapittel-1-paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/6/ledd/1/punkt/1/ledd/1/" id="kapittel-1-paragraf-6-ledd-1-punkt-1-ledd-1">1 prosent av formue som tilhører andre skattepliktige enn selskaper. De regler som ellers gjelder for beregning av formuesskatt til kommunen, gis tilsvarende anvendelse.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/6/ledd/1/punkt/2/" id="kapittel-1-paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/6/ledd/1/punkt/2/ledd/1/" id="kapittel-1-paragraf-6-ledd-1-punkt-2-ledd-1">23 prosent av inntekten. Bestemmelsene i lov av 13. juni 1975 nr. 35 om skattlegging av undersjøiske petroleumsforekomster m.v. og de regler som ellers gjelder ved beregning av inntektsskatt til kommunen, gis tilsvarende anvendelse.</article></article></li></ul></article></article><article class="legalArticle" data-lovdata-URL="LTI/forskrift/1982-11-09-1610/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Forskuddsutskrivningen foretas i den kommune hvor den forskuddspliktige er bosatt, jfr. skatteloven § 24. Her medtas også forskudd på skatt av formue og inntekt som nevnt i skatteloven § 18. For boer gjelder bestemmelsene i skatteloven § 21.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">For personer som ikke er bosatt i riket, blir utskrivningen å foreta i den kommune som er angitt i skatteloven § 23 første og tredje ledd, § 24 siste ledd eller § 6 annet ledd i petroleumsskatteloven.</article><article class="legalP" data-absoluteaddress="/kapittel/1/paragraf/7/ledd/3/" id="kapittel-1-paragraf-7-ledd-3">Utskrivning av forskudd som omhandlet i § 1 tredje ledd, foretas i Oslo. Ved forskuddsutskrivningen i denne kommune vedrørende norske utenrikstjenestemenn og norske tjenestemenn ved Atlanterhavspaktens organisasjon med fast tjenestested i utlandet medtas også inntekt av aksjer, dersom en må regne med at det vil bli foretatt særskilt skattlegging etter § 5 annet ledd i lov av 19. juni 1969 om særregler for skattlegging av aksjeselskaper og aksjonærer.</article></article><article class="legalArticle" data-lovdata-URL="LTI/forskrift/1982-11-09-1610/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Departementet kan gi nærmere forskrifter til gjennomføring og utfylling av bestemmelsene i dette vedtak, herunder om avrunding av inntekts- og formues- og fradragsposter.</article></article><article class="legalArticle" data-lovdata-URL="LTI/forskrift/1982-11-09-1610/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Reglene under §§ 1-7 kan fravikes på vilkår som nevnt i § 56 nr. 4 i lov av 21. november 1952 nr. 2 om betaling og innkreving av skatt.</article></article></section></main></body></html>