<!DOCTYPE html><html lang="no"><head><title>Forskrift om endring av forskrift om fiske i fiskevernsonen ved Svalbard.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:15</dd><dt class="legacyID">Datokode</dt><dd class="legacyID">FOR-1982-12-22-1820</dd><dt class="dokid">DokumentID</dt><dd class="dokid">LTI/forskrift/1982-12-22-1820</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 30</dd><dt class="dateInForce">I kraft fra</dt><dd class="dateInForce">1983-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1978-04-28-26</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-12-17-91</li><li>forskrift/1977-06-03-6</li></ul></dd><dt class="dateOfPublication">Kunngjort</dt><dd class="dateOfPublication">1983-01-24</dd><dt class="title">Tittel</dt><dd class="title">Forskrift om endring av forskrift om fiske i fiskevernsonen ved Svalbard.</dd><dt class="refid">RefID</dt><dd class="refid">forskrift/1982-12-22-1820</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om fiske i fiskevernsonen ved Svalbard.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1982-12-22-1820" id="dokument"><h1>Forskrift om endring av forskrift om fiske i fiskevernsonen ved Svalbard.</h1><article class="legalP" data-absoluteaddress="/ledd/1/" id="ledd-1">I medhold av lov om Norges økonomiske sone av 17. desember 1976 nr. 91 og § 3 i kgl.res. av 3. juni 1977 har Fiskeridepartementet 22. desember 1982 bestemt:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-12-22-1820/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I Fiskeridepartementets forskrifter av 28. april 1978 med senere endringer om fiske i fiskevernsonen ved Svalbard gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Ved fiske etter torsk, hyse og annen bunnfisk, er det forbudt å bruke eller ha ombord i fiskefartøyer snurrevad, trål eller annen not som slepes gjennom sjøen (bunntrål og flytetrål) hvis det i noen del av trålen/noten er mindre maskevidde enn fastsatt nedenfor:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">135 mm i trål eller snurrevad av hamp, bomull, polyester og polyamid.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">145 mm i trål eller snurrevad av annet materiale enn nevnt under a).</article></article></li></ul></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Inntil 1. januar 1985 kan det i deler av trål foran fiskeposen (foran de 8 bakerste meterne i trålen) brukes minste maskevidde ned til<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">125 mm når delene av trålen er laget av hamp, bomull, polyester og polyamid.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">135 mm når delene av trålen er laget av annet materiale enn nevnt under a).</article></article></li></ul></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ved direkte fiske etter uer (Sebastes mentella) er det tillatt å benytte trål med minste maskevidde på 100 mm. Bifangsten under nevnte fiske med mindre maskevidde enn bestemt i første ledd må ikke overskride 10 % samlet av torsk, hyse og blåkveite målt i vekt av hvert enkelt hal.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Minste maskevidde skal være slik at når masken er strukket diagonalt i notens lengderetning i våt tilstand, skal et flatt mål som er 2 mm tykt og som har den bredde som er nevnt ovenfor, lett kunne føres gjennom masken med et trykk som tilsvarer 5 kg.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Det er forbudt å bruke noen som helst innretning som snører sammen eller på annen måte innsnevrer maskene. I trålredskap med maskevidde som beskrevet i første ledd er det forbudt å bruke et stykke nett i enden av fiskeposen («skjørt») som skal hindre at fisk slipper gjennom knuten i codlina. Uten hinder av forbudet i dette ledd er det tillatt å feste til undersiden av fiskeposen seilduk, nett eller annet materiale for å hindre slitasje. Denne seilduk m.v. skal være festet bare i forkant og langs sidene.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Ved fiske etter reker er det forbudt å benytte eller ha ombord i fiskefartøy reketrål med mindre maskevidde enn 35 mm. Ved målingen av maskevidden kommer fjerde ledd til anvendelse.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Det er forbudt å bruke dobbel fiskepose i reketrålen. Det er likevel tillatt å bruke en forsterkning (løft) utenpå fiskeposen når maskevidden i denne forsterkningen ikke er mindre enn 120 mm når noten er våt og strukket i lengderetningen.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1982-12-22-1820/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Disse forskrifter trer i kraft 1. januar 1983.</article></section></main></body></html>