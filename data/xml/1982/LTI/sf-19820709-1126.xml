<!DOCTYPE html><html lang="no"><head><title>Føresegn om endring i føresegn om investeringstilskott i distriktene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:40</dd><dt class="legacyID">Datokode</dt><dd class="legacyID">FOR-1982-07-09-1126</dd><dt class="dokid">DokumentID</dt><dd class="dokid">LTI/forskrift/1982-07-09-1126</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 16</dd><dt class="dateInForce">I kraft fra</dt><dd class="dateInForce">1982-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-11/§3</li></ul></dd><dt class="dateOfPublication">Kunngjort</dt><dd class="dateOfPublication">1982-08-02</dd><dt class="title">Tittel</dt><dd class="title">Føresegn om endring i føresegn om investeringstilskott i distriktene.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 9. juli 1982. Fremmet av Kommunaldepartementet.</dd><dt class="refid">RefID</dt><dd class="refid">forskrift/1982-07-09-1126</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Føresegn om endring i føresegn om investeringstilskott i distriktene.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1982-07-09-1126" id="dokument"><h1>Føresegn om endring i føresegn om investeringstilskott i distriktene.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-07-09-1126/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av § 3 tredje ledd i lov 18. juni 1965 nr. 11 om Distriktenes utbyggingsfond gjøres følgende endring i føresegner om investeringstilskott i distriktene fastsatt ved kgl.res. 14. desember 1973 med senere endringer:</article> <article class="defaultP" margin-top="true">§ 3 skal lyde:</article><article class="defaultP"><i>Begrensning etter næring, investeringsgjenstand og minstebeløp </i></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Investeringstilskott etter disse føresegnene kan gis til:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">tiltak innen bergverk, industri og håndverksvirksomhet,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">verksteder for reparasjon og vedlikehold av skip og fartøyer.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">verksteder for reparasjon og vedlikehold av motorkjøretøyer, fly og flymotorer, produksjonsutstyr, landbruksmaskiner, anleggsmaskiner m.v.,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/2/punkt/4/" id="kapittel-1-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/2/punkt/4/ledd/1/" id="kapittel-1-ledd-2-punkt-4-ledd-1">hotell- og turisttiltak,</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/2/punkt/5/" id="kapittel-1-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/2/punkt/5/ledd/1/" id="kapittel-1-ledd-2-punkt-5-ledd-1">engroshandel,</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/ledd/2/punkt/6/" id="kapittel-1-ledd-2-punkt-6"><span class="data-originalId">f)</span><article class="legalP" data-absoluteaddress="/kapittel/1/ledd/2/punkt/6/ledd/1/" id="kapittel-1-ledd-2-punkt-6-ledd-1">forretningsmessig tjenesteyting,</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/ledd/2/punkt/7/" id="kapittel-1-ledd-2-punkt-7"><span class="data-originalId">g)</span><article class="legalP" data-absoluteaddress="/kapittel/1/ledd/2/punkt/7/ledd/1/" id="kapittel-1-ledd-2-punkt-7-ledd-1">vaskerier og renserier,</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/1/ledd/2/punkt/8/" id="kapittel-1-ledd-2-punkt-8"><span class="data-originalId">h)</span><article class="legalP" data-absoluteaddress="/kapittel/1/ledd/2/punkt/8/ledd/1/" id="kapittel-1-ledd-2-punkt-8-ledd-1">kontorenheter innen transportvirksomhet m.v.,</article></article></li><li data-li-identifier="i)" data-name="i)"><article class="listArticle" data-absoluteaddress="/kapittel/1/ledd/2/punkt/9/" id="kapittel-1-ledd-2-punkt-9"><span class="data-originalId">i)</span><article class="legalP" data-absoluteaddress="/kapittel/1/ledd/2/punkt/9/ledd/1/" id="kapittel-1-ledd-2-punkt-9-ledd-1">utleiebygg som leies ut til virksomhet som kan få investeringstilskott etter disse føresegnene,</article></article></li><li data-li-identifier="j)" data-name="j)"><article class="listArticle" data-absoluteaddress="/kapittel/1/ledd/2/punkt/10/" id="kapittel-1-ledd-2-punkt-10"><span class="data-originalId">j)</span><article class="legalP" data-absoluteaddress="/kapittel/1/ledd/2/punkt/10/ledd/1/" id="kapittel-1-ledd-2-punkt-10-ledd-1">offentlige utleiebygg for handel og personlig tjenesteyting innenfor de geografiske områder som er nevnt i § 4 første ledd a), b) og c),</article></article></li><li data-li-identifier="k)" data-name="k)"><article class="listArticle" data-absoluteaddress="/kapittel/1/ledd/2/punkt/11/" id="kapittel-1-ledd-2-punkt-11"><span class="data-originalId">k)</span><article class="legalP" data-absoluteaddress="/kapittel/1/ledd/2/punkt/11/ledd/1/" id="kapittel-1-ledd-2-punkt-11-ledd-1">tiltak innen primærnæringene etter særreglene i § 5.</article></article></li></ul></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Tilskott kan gis til investeringer i bygninger og maskiner med tilhørende utstyr av varig karakter samt skiheiser og liknende turistanlegg. Det kan likevel ikke gis tilskott til erverv av biler.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Det samme gjelder traktorer og mobile anleggsmaskiner som ikke inngår i bedriftens interne transportsystem. Videre kan det ikke gis tilskott til grunnlagsinvesteringer og kraftverk.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Tilskott kan gis til kontorenheter innen transportvirksomhet m.v. dersom virksomheten primært har som siktemål å dekke behov også ut over det lokale marked. I særlige tilfelle kan det også gis tilskott til administrative funksjoner som bare dekker det lokale marked.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Tilskott kan gis til investeringer som utgjør minst kr 30.000,-.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1982-07-09-1126/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene her trer i kraft 1. august 1982.</article></section></main></body></html>