<!DOCTYPE html><html lang="no"><head><title>Lov om endringar i lov 16. juni 1972 nr. 43 om ferie for fiskere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:34</dd><dt class="legacyID">Datokode</dt><dd class="legacyID">LOV-1982-12-17-83</dd><dt class="dokid">DokumentID</dt><dd class="dokid">LTI/lov/1982-12-17-83</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 28</dd><dt class="dateInForce">I kraft fra</dt><dd class="dateInForce">1982-12-17</dd><dt class="changesToDocuments">Endrer</dt><dd class="changesToDocuments"><ul><li>lov/1972-06-16-43</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-01-06</dd><dt class="titleShort">Korttittel</dt><dd class="titleShort">Endringslov til fiskerferieloven</dd><dt class="title">Tittel</dt><dd class="title">Lov om endringar i lov 16. juni 1972 nr. 43 om ferie for fiskere.</dd><dt class="miscInformation">Annet om dokumentet</dt><dd class="miscInformation">Ot.prp.nr.80 (1981–1982). Innst.O.nr.17 (1982–1983) og Besl.O.nr.23 (1982–1983). Odels- og Lagtingsvedtak hhv. 6. og 14. desember 1982. Fremmet av Fiskeridepartementet.</dd><dt class="refid">RefID</dt><dd class="refid">lov/1982-12-17-83</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 16. juni 1972 nr. 43 om ferie for fiskere.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1982-12-17-83" id="dokument"><h1>Lov om endringar i lov 16. juni 1972 nr. 43 om ferie for fiskere.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1982-12-17-83/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 16. juni 1972 nr. 43 om ferie for fiskere gjøres følgende endringer:</article> <article class="defaultP" margin-top="true">§ 3 skal lyde:</article> <article class="defaultP" margin-top="true"><i>Definisjoner.</i></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Ferieåret etter denne lov følger kalenderåret. Det forutgående kalenderår er opptjeningsår.</article> <article class="defaultP" margin-top="true">§ 4 første punktum skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fisker har hvert ferieår rett til ferietid i det antall virkedager som i lov 14. november 1947 nr. 3, §§ 3 og 20 nr. 1 er bestemt for det ferieår som tar til 1. mai samme år.</article> <article class="defaultP" margin-top="true">§ 5 skal lyde:</article> <article class="defaultP" margin-top="true"><i>Finansiering.</i></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Av arbeidsfortjenesten skal den prosentsats som er bestemt i lov 14. november 1947 nr. 3, § 20 nr. 1 for det ferieår som tar til 1. mai samme år, være feriegodtgjøring. Vedkommende departement kan fastsette en lavere trekkprosent. Feriegodtgjøringen skal tilbakeholdes i fiskerens arbeidsfortjeneste.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Departementet kan fastsette regler som begrenser de beløp som skal avregnes som feriegodtgjøring, samt nærmere regler om hva som skal regnes som arbeidsfortjeneste.</article> <article class="defaultP" margin-top="true">§ 6 skal lyde:</article> <article class="defaultP" margin-top="true"><i>Feriefondet</i></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Utgiftene ved administrasjon av ferieordningen dekkes av Feriefondet, jfr. lov 14. november 1947 nr. 3 om ferie § 9.</article> <article class="defaultP" margin-top="true">§ 9 annet punktum oppheves.</article> <article class="defaultP" margin-top="true">§ 10 nye første til tredje ledd skal lyde:</article> <article class="defaultP" margin-top="true"><i>Alternative finansieringsordninger.</i></article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Det kan etter avtale mellom staten og fiskernes organisasjoner bestemmes at det skal ytes tilskott til feriegodtgjøring over statsbudsjettet. Etter avtale med fiskernes organisasjoner kan vedkommende departement bestemme at finansieringen av feriegodtgjøringen helt eller delvis skal skje ved andre trekkordninger enn den som er nevnt i § 5.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Feriefondet for fiskere består av innbetalt ferieavgift, tilskott til feriegodtgjøring som ytes over statsbudsjettet samt renteinntekter av fondets midler.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Vedkommende departement kan bestemme at det skal foretas trekk i oppgjør for levert fangst (produkttrekk). Departementet kan i tilfelle gi nærmere regler om hvem som skal gjennomføre trekket og om beregning, oppkreving, innbetaling og kontroll. Departementet kan bestemme at Feriefondets midler kan nyttes til erstatning til fiskere som taper feriegodtgjøring på grunn av rederens manglende betalingsevne. Departementet kan også bestemme at ferietrekket kan inndrives ved utpanting og at det skal ytes renter av beløp som ikke betales i tide.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Nåværende annet og tredje ledd blir nye henholdsvis fjerde og femte ledd.</article> <article class="defaultP" margin-top="true">§ 13 skal lyde:</article> <article class="defaultP" margin-top="true"><i>Straffebestemmelser.</i></article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Den som overtrer bestemmelser gitt i medhold av denne lovs § 10, straffes med bøter.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1982-12-17-83/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft straks.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Samtidig settes § 7 ut av kraft.</article></section></main></body></html>