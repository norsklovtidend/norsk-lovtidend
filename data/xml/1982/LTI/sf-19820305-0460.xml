<!DOCTYPE html><html lang="no"><head><title>Forskrift om endring i forskrift for Garantikassen for fiskere vedrørende garantilott.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:35</dd><dt class="legacyID">Datokode</dt><dd class="legacyID">FOR-1982-03-05-460</dd><dt class="dokid">DokumentID</dt><dd class="dokid">LTI/forskrift/1982-03-05-460</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 6</dd><dt class="dateInForce">I kraft fra</dt><dd class="dateInForce">1982-03-05</dd><dt class="changesToDocuments">Endrer</dt><dd class="changesToDocuments"><ul><li>forskrift/1981-11-20-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-03-25</dd><dt class="title">Tittel</dt><dd class="title">Forskrift om endring i forskrift for Garantikassen for fiskere vedrørende garantilott.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 5. mars 1982 med hjemmel i Stortingsvedtak. Fremmet av Fiskeridepartementet.</dd><dt class="refid">RefID</dt><dd class="refid">forskrift/1982-03-05-460</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for Garantikassen for fiskere vedrørende garantilott.</li></ul></dd></dl></header><main class="documentBody" data-lovdata-URL="LTI/forskrift/1982-03-05-460" id="dokument"><h1>Forskrift om endring i forskrift for Garantikassen for fiskere vedrørende garantilott.</h1><article class="legalP" data-absoluteaddress="/ledd/1/" id="ledd-1">I forskrifter fastsatt ved kgl.res. 20. november 1981 endres følgende bestemmelser:</article> <article class="defaultP" margin-top="true">§ 3-3, 1. ledd skal lyde:</article><article class="legalP" data-absoluteaddress="/ledd/2/" id="ledd-2">Ved innmelding som nevnt i § 3-1, kan den som disponerer fartøyet få utstedt lånebevis, jf. § 3-4, som under fisket kan nyttes til å heve forskott på garantilott.</article> <article class="defaultP" margin-top="true">§ 3-8 får følgende ordlyd:</article><article class="legalP" data-absoluteaddress="/ledd/3/" id="ledd-3">Dersom forskottslån ikke er tilbakebetalt innen 11/2 månedsfristens utløp, jf. § 4- 1, blir renter å beregne med 3 pst. over Norges Banks til enhver tid gjeldende vekseldiskonto, dog ikke under 5 pst.</article><article class="legalP" data-absoluteaddress="/ledd/4/" id="ledd-4">Unntak gjelder hvor oppgjør fra salgslag foreligger senere. Renter påløper i slike tilfelle 1 1/2 måned etter at oppgjør er avsendt fra salgslag.</article><article class="legalP" data-absoluteaddress="/ledd/5/" id="ledd-5">Renteberegning avbrytes når krav om tilskott er fremmet på C-skjema attestert av kommunekasserer, og er registrert ved Garantikassen for fiskere.</article><article class="legalP" data-absoluteaddress="/ledd/6/" id="ledd-6">Dersom det ved oppgjør viser seg at låntaker ikke er berettiget til garantilott, eller krav om tilskott ikke er fremmet innen fristens utløp slik at retten til tilskott faller bort, skal det betales renter av lånet etter den prosentsats som er fastsatt ovenfor fra den dato lånet ble innvilget.</article> <article class="defaultP" margin-top="true">§ 4-1 får følgende ordlyd:</article><article class="legalP" data-absoluteaddress="/ledd/7/" id="ledd-7">Krav om tilskott fra Garantikassen for fiskere må sendes snarest, og senest innen 1 1/2 måned etter fiskets avslutning/garantiperiodens utløp.</article><article class="legalP" data-absoluteaddress="/ledd/8/" id="ledd-8">Unntak gjelder for fiskerier, hvor oppgjør fra salgslag først foreligger på et senere tidspunkt. Fristen på 1 1/2 måned løper i slikt tilfelle fra den dato oppgjøret er avsendt fra salgslag. Hvis den fastsatte frist ikke kan overholdes av praktiske grunner, må foreløpig melding sendes Garantikassen for fiskere før fristens utløp. Administrasjonen kan gi utsettelse med innsending av oppgjør, når forholdene gjør utsettelse urimelig.</article><article class="legalP" data-absoluteaddress="/ledd/9/" id="ledd-9">Endringene trer i kraft straks.</article></main></body></html>