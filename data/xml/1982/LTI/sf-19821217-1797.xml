<!DOCTYPE html><html lang="no"><head><title>Forskrift om sykepenger ved arbeidsuførhet inntrådt før 1. januar 1983.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:48</dd><dt class="legacyID">Datokode</dt><dd class="legacyID">FOR-1982-12-17-1797</dd><dt class="dokid">DokumentID</dt><dd class="dokid">LTI/forskrift/1982-12-17-1797</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 30</dd><dt class="dateInForce">I kraft fra</dt><dd class="dateInForce">1983-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12</li></ul></dd><dt class="dateOfPublication">Kunngjort</dt><dd class="dateOfPublication">1983-01-24</dd><dt class="title">Tittel</dt><dd class="title">Forskrift om sykepenger ved arbeidsuførhet inntrådt før 1. januar 1983.</dd><dt class="refid">RefID</dt><dd class="refid">forskrift/1982-12-17-1797</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sykepenger ved arbeidsuførhet inntrådt før 1. januar 1983.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1982-12-17-1797" id="dokument"><h1>Forskrift om sykepenger ved arbeidsuførhet inntrådt før 1. januar 1983.</h1><article class="legalP" data-absoluteaddress="/ledd/1/" id="ledd-1">I medhold av lov 17. desember 1982 om endring i lov 17. juni 1966 om folketrygd, endringslovens avsnitt II, annet ledd fastsetter Sosialdepartementet 17. desember 1982 med dette forskrift om sykepengetilfelle hvor arbeidsuførheten er inntrådt før 1. januar 1983:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-12-17-1797/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">For sykepengetilfelle hvor arbeidsuførheten etter bestemmelsene i lov om folketrygd § 3-12 nr. 1 anses inntrådt før 1. januar 1983, skal følgende regler gjelde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Trygdet som har en årlig inntekt mellom 4.000 og 10.000 kroner, skal ha rett til sykepenger etter lov om folketrygd i den løpende sykmeldingsperiode også etter 1. januar 1983, uten omsyn til bestemmelsen i lovens § 3-4 tredje ledd.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Trygdet som har en årlig inntekt over 8 ganger grunnbeløpet, skal ha inntekten mellom 8 og 12 ganger grunnbeløpet medregnet med en tredjedel i den løpende sykmeldingsperiode også etter 1. januar 1983, uten omsyn til bestemmelsen i lov om folketrygd § 3-4 fjerde ledd. Dette gjelder også for sykepenger fra arbeidsgiveren i arbeidsgiverperioden.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Trygdet som etter tidligere lov ville hatt rett til sykepenger fra folketrygden for lørdag 1. januar 1983, skal fortsatt ha rett til sykepenger for denne dagen. Fra og med mandag 3. januar 1983 skal sykepenger fra folketrygden omregnes og utbetaling skal foretas for alle dager unntatt lørdager og søndager, jfr. folketrygdlovens § 3-5 nr. 1 annet ledd og § 3-10 nr. 1 annet ledd.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/4/" id="kapittel-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/4/ledd/1/" id="kapittel-1-ledd-1-punkt-4-ledd-1">Bestemmelsene i nr. 1 og 2 gjelder selv om arbeidsgiverperioden etter folketrygdlovens § 3-5 nr. 2 eller ventetiden etter § 3-10 nr. 1 annet ledd eller § 3-18 annet ledd, først utløper etter 1. januar 1983.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/1/punkt/5/" id="kapittel-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/1/punkt/5/ledd/1/" id="kapittel-1-ledd-1-punkt-5-ledd-1">Bestemmelsene i nr. 1, 2 og 3 gjelder tilsvarende for fødselspenger etter folketrygdlovens § 3-21 nr. 5 og omsorgspenger etter lovens § 3-21 A nr. 3, dersom det foreligger rett til slik stønad for tidsrom før 1. januar 1983.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1982-12-17-1797/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriftene her trer i kraft 1. januar 1983.</article></section></main></body></html>