<!DOCTYPE html><html lang="no"><head><title>Forskrift om tillegg til forskrift om produksjontilskudd til dagsaviser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:03</dd><dt class="legacyID">Datokode</dt><dd class="legacyID">FOR-1982-02-12-229</dd><dt class="dokid">DokumentID</dt><dd class="dokid">LTI/forskrift/1982-02-12-229</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 4</dd><dt class="dateInForce">I kraft fra</dt><dd class="dateInForce">1982-02-12</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-02-25</dd><dt class="title">Tittel</dt><dd class="title">Forskrift om tillegg til forskrift om produksjontilskudd til dagsaviser.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 12. februar 1982 i medhold av Stortingsvedtak. Fremmet av Forbruker- og administrasjonsdepartementet.</dd><dt class="refid">RefID</dt><dd class="refid">forskrift/1982-02-12-229</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tillegg til forskrift om produksjontilskudd til dagsaviser.</li></ul></dd></dl></header><main class="documentBody" data-lovdata-URL="LTI/forskrift/1982-02-12-229" id="dokument"><h1>Forskrift om tillegg til forskrift om produksjontilskudd til dagsaviser.</h1><article class="legalP" data-absoluteaddress="/ledd/1/" id="ledd-1">Forskrift om produksjonstilskudd til dagsaviser av 17. desember 1976 gis følgende tillegg:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Avis med et gjennomsnittlig netto-opplag på mellom 7.000 og 10.000 eksemplarer som er størst eller alene på utgiverstedet, får ikke større beløp i 1982 enn i 1981. Det gjøres unntak for aviser som av departementet tidligere er definert som nr. 2-aviser selv om de er alene på utgiverstedet.</article><article class="legalP" data-absoluteaddress="/ledd/1/punkt/1/ledd/2/" id="ledd-1-punkt-1-ledd-2">Det beløp som innspares på denne måten legges til satsene for de aviser som får tilskudd etter sats II, tilskuddsberettigede aviser i Oslo, Bergen og Trondheim med årlig papirforbruk til redaksjonelt stoff på mer enn 50 tonn.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">11 millioner kroner av det bevilgede beløp til produksjonstilskudd for 1982 øremerkes til fordeling blant nr. 2-avisene i tilskuddsordningen. Til denne gruppen regnes også aviser som av departementet tidligere er definert som nr. 2-aviser ut fra spesielle konkurransevilkår på utgiverstedet.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Beregning av satser for 1982 tar utgangspunkt i forholdet mellom satsene for 1981.</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Dette tillegget til forskrifter trer i kraft straks, og gjelder for 1982.</article></article></li></ul></article></main></body></html>