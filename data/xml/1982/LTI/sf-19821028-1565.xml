<!DOCTYPE html><html lang="no"><head><title>Forskrift om endring i forskrift om delvis fritak for investeringsavgift på driftsmidler i industri og bergverk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:58</dd><dt class="legacyID">Datokode</dt><dd class="legacyID">FOR-1982-10-28-1565</dd><dt class="dokid">DokumentID</dt><dd class="dokid">LTI/forskrift/1982-10-28-1565</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 24</dd><dt class="dateInForce">I kraft fra</dt><dd class="dateInForce">1982-10-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-06-19-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-11-24</dd><dt class="title">Tittel</dt><dd class="title">Forskrift om endring i forskrift om delvis fritak for investeringsavgift på driftsmidler i industri og bergverk.</dd><dt class="refid">RefID</dt><dd class="refid">forskrift/1982-10-28-1565</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om delvis fritak for investeringsavgift på driftsmidler i industri og bergverk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1982-10-28-1565" id="dokument"><h1>Forskrift om endring i forskrift om delvis fritak for investeringsavgift på driftsmidler i industri og bergverk.</h1><article class="legalP" data-absoluteaddress="/ledd/1/" id="ledd-1">Finansdepartementet har 28. oktober 1982, med hjemmel i Stortingets vedtak om merverdiavgift og avgift på investeringer m.v. avsnitt II, fastsatt følgende:</article><article class="legalP" data-absoluteaddress="/ledd/2/" id="ledd-2">I Finansdepartementets forskrift av 19. juni 1979 om delvis fritak for investeringsavgift på driftsmidler i industri og bergverk gjøres følgende endringer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-10-28-1565/KAPITTEL_1" data-partID="k1"><h2>I</h2><article class="defaultP">§ 5 skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Det skal ikke betales avgift av driftsmidler til eierens egen direkte bruk under fabrikkmessig produksjon av varer, herunder bygging og ombygging av skip, og under bryting, utvinning og bearbeiding i bergverk.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Avgift skal heller ikke betales av<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">reparasjon og vedlikehold av driftsmidler som er avgiftsfrie etter denne forskrift,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">verktøy (former, modeller, stanser) som lånes ut til bruk ved produksjon av varer for verktøyeierens regning.</article></article></li></ul></article> <article class="defaultP" margin-top="true">§ 6 første ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Avgiftsfritaket gjelder også for vareprodusentens og bergverkets driftsmidler til bruk ved lagring av råstoffer, halvfabrikata og hjelpestoffer som skal nyttes i vareproduksjon, eller under bryting, utvinning og bearbeiding. Det samme gjelder vareprodusentens og bergverkets driftsmidler til bruk ved transport av<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">råstoffer, halvfabrikata og hjelpestoffer innenfor og mellom bygninger og anlegg, herunder deler av slike, som det ikke skal betales investeringsavgift av,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">ferdigvarer fram til ferdigvarelager.</article></article></li></ul></article> <article class="defaultP" margin-top="true">§ 15 nytt tredje ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Bestemmelsene i første og annet ledd gjelder tilsvarende for reparasjoner og vedlikehold.</article> <article class="defaultP" margin-top="true">§ 16 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">For andre driftsmidler som bare delvis er til bruk som nevnt i §§ 5, 6 første ledd og 7, gjelder følgende:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Det skal ikke betales investeringsavgift dersom vedkommende driftsmiddel hovedsakelig er til bruk som nevnt i §§ 5, 6 første ledd og 7.1 motsatt fall skal driftsmidlet i sin helhet avgiftsberegnes.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">For driftsmidler som nevnt i § 11 tredje ledd bokstav a og b og som bare delvis er til bruk som gir rett til avgiftsfritak, skal beregningsgrunnlaget deles etter bruken til avgiftspliktig og avgiftsfritt formål.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Bestemmelsene i de foregående ledd gjelder tilsvarende for reparasjoner og vedlikehold.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1982-10-28-1565/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne endringsforskrift trer i kraft straks og gjøres gjeldende fra 1. november 1982.</article></section></main></body></html>