<!DOCTYPE html><html lang="no"><head><title>Forskrift om inntak i statlige videregående skoler for spesialundervisning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1982-11-19-1788</dd><dt class="dokid">DokumentID</dt><dd class="dokid">LTI/forskrift/1982-11-19-1788</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 nr. 29</dd><dt class="dateInForce">I kraft fra</dt><dd class="dateInForce">1983-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1981-06-15-5</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-06-21-55/§7</li></ul></dd><dt class="dateOfPublication">Kunngjort</dt><dd class="dateOfPublication">1982-01-20</dd><dt class="title">Tittel</dt><dd class="title">Forskrift om inntak i statlige videregående skoler for spesialundervisning.</dd><dt class="miscInformation">Annet om dokumentet</dt><dd class="miscInformation">Fastsatt av Kirke- og undervisningsdepartementet 19. november 1982 med hjemmel i lov 21. juni 1974 nr. 55 om videregående opplæring § 7. Forskriften trer i kraft 1. januar 1983 og avløser forskrift 15. juni 1981, tatt inn i rundskriv F-167/80 del 5.</dd><dt class="refid">RefID</dt><dd class="refid">forskrift/1982-11-19-1788</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om inntak i statlige videregående skoler for spesialundervisning.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-11-19-1788" id="dokument"><h1>Forskrift om inntak i statlige videregående skoler for spesialundervisning.</h1><article class="legalArticle" data-lovdata-URL="LTI/forskrift/1982-11-19-1788/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved hver statlig videregående skole for spesialundervisning oppnevner skolens styre et inntaksutvalg som tar inn elever til skolens undervisning.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Inntaksutvalget skal ha følgende sammensetning:<p class="leddfortsettelse">1 representant fra skolens administrative personale</p><p class="leddfortsettelse">1 reresentant fra skolens lærerpersonale</p><p class="leddfortsettelse">1 representant fra skolens miljøpersonale</p><p class="leddfortsettelse">1 representant fra gruppen pedagogisk-psykologisk rådgiver/sosialkurator/skolelege – dersom skolen har slike medarbeidere.</p></article></article><article class="legalArticle" data-lovdata-URL="LTI/forskrift/1982-11-19-1788/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Søknad om inntak sendes til inntaksnemnda i fylket der søkeren bor. Kopi sendes til den statlige skolens inntaksutvalg.</article></article><article class="legalArticle" data-lovdata-URL="LTI/forskrift/1982-11-19-1788/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med søknaden skal følge en sakkyndig vurdering av eleven/sokeren fra grunnskolen og fra pedagogisk-psykologisk rådgivningstjeneste eller fra helse- og sosialvesenet.</article></article><article class="legalArticle" data-lovdata-URL="LTI/forskrift/1982-11-19-1788/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fylketsinntaksnemnda sender søknaden videre til vedkommende statlige skoles inntaksutvalg med opplysninger om hvilken opplæring søkeren vil kunne få i bostedsfylket.</article></article><article class="legalArticle" data-lovdata-URL="LTI/forskrift/1982-11-19-1788/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Dersom skolens inntaksutvalg finner grunn til det, kan det ta spørsmål om opplæringsnemnda og plassering i vedkommende skole opp med inntaksnemnda i fylket.</article></article><article class="legalArticle" data-lovdata-URL="LTI/forskrift/1982-11-19-1788/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Søker som ikke har fått noe tilbud i fylkeskommunal skole, rangeres foran søker som har fått slikt tilbud.</article></article><article class="legalArticle" data-lovdata-URL="LTI/forskrift/1982-11-19-1788/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Dersom inntaksutvalget tilrår inntak i den statlige skolen, sendes melding om det til inntaksnemnda i fylket som avgjør om søkeren skal tas inn i den fylkeskommunale eller i den statlige skolen. Melding om avgjørelsen sendes søkeren med kopi til skolen.</article></article><article class="legalArticle" data-lovdata-URL="LTI/forskrift/1982-11-19-1788/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dersom søkerens ønske om plass ikke kan imøtekommes, skal skolens inntaksutvalg begrunne avslaget overfor søkeren. Kopi sendes til Kirke- og undervisningsdepartementet og til fylkets inntaksnemnd, slik at den på nytt kan vurdere et opplæringsprogram for søkeren og så vidt mulig gi råd og veiledning om andre opplæringstiltak.</article></article><article class="legalArticle" data-lovdata-URL="LTI/forskrift/1982-11-19-1788/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Avslag på søknad om inntak i statlig skole for spesialundervisning kan av søkeren påklages etter forvaltningslovens regler til Kirke- og undervisningsdepartementet.</article></article></main></body></html>