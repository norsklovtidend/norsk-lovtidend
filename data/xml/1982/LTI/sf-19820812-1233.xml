<!DOCTYPE html><html lang="no"><head><title>Reglement for tannpleiereksamen ved Universitetet i Bergen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:16</dd><dt class="legacyID">Datokode</dt><dd class="legacyID">FOR-1982-08-12-1233</dd><dt class="dokid">DokumentID</dt><dd class="dokid">LTI/forskrift/1982-08-12-1233</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 18</dd><dt class="dateInForce">I kraft fra</dt><dd class="dateInForce">1982-08-12</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-08-31</dd><dt class="title">Tittel</dt><dd class="title">Reglement for tannpleiereksamen ved Universitetet i Bergen.</dd><dt class="miscInformation">Annet om dokumentet</dt><dd class="miscInformation">Fastsatt av Kultur- og vitenskapsdepartementet 12. august 1982.</dd><dt class="refid">RefID</dt><dd class="refid">forskrift/1982-08-12-1233</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Reglement for tannpleiereksamen ved Universitetet i Bergen.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-08-12-1233" id="dokument"><h1>Reglement for tannpleiereksamen ved Universitetet i Bergen.</h1><article class="legalArticle" data-lovdata-URL="LTI/forskrift/1982-08-12-1233/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tannpleierutdanningen varer i to år.</article></article><article class="legalArticle" data-lovdata-URL="LTI/forskrift/1982-08-12-1233/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det akademiske kollegium fastsetter etter forslag fra Det odontologiske fakultet hvilke fag det skal avlegges eksamen i, prøveformen, fagenes vekttall og fordeling av undervisningsterminene.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det odontologiske fakultet fastsetter obligatoriske kurs og klinikktjeneste.</article></article><article class="legalArticle" data-lovdata-URL="LTI/forskrift/1982-08-12-1233/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Eksamen skal tas til den tid som følger av studieordningen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Sensorer oppnevnes av Kollegiet etter forslag fra fakultetet. Såvidt mulig skal minst en av sensorene ikke ha tilknytning til tannpleierutdanningen ved Universitetet i Bergen.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">For obligatoriske kurs og klinikktjeneste fastsettes karakteren av faglæreren etter samråd med øvrige lærere i faget.</article></article><article class="legalArticle" data-lovdata-URL="LTI/forskrift/1982-08-12-1233/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved bedømmelse av eksamen, kurs eller klinikktjeneste blir det gitt en karakter som uttrykkes i hele tall fra 12 til 6. Den som får dårligere karakter enn 6 har ikke bestått, og det settes ikke tallverdi.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fakultetet kan bestemme at det for et fag, et kurs eller for klinikktjeneste kan nyttes karakteren «bestått» eller «ikke bestått».</article></article><article class="legalArticle" data-lovdata-URL="LTI/forskrift/1982-08-12-1233/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Hovedkarakteren regnes ut med to desimaler ved at karakteren i hvert enkelt fag multipliseres med fagets vekttall, produktene summeres og summen divideres med summen av vekttallene. Ved gjentatt eksamen skal beste karakter gjelde.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Hovedkarakteren har grad og tallverdi slik:<table><tbody><tr><td data-text-align="left" data-vertical-align="top">Særdeles tilfredsstillende</td><td data-text-align="right" data-vertical-align="top">11,00-12,00</td></tr><tr><td data-text-align="left" data-vertical-align="top">Meget tilfredsstillende</td><td data-text-align="right" data-vertical-align="top">9,00-10,99</td></tr><tr><td data-text-align="left" data-vertical-align="top">Tilfredsstillende</td><td data-text-align="right" data-vertical-align="top">7,00-8,99</td></tr><tr><td data-text-align="left" data-vertical-align="top">Noenlunde tilfredsstillende</td><td data-text-align="right" data-vertical-align="top">6,00-6,99</td></tr></tbody></table></article></article><article class="legalArticle" data-lovdata-URL="LTI/forskrift/1982-08-12-1233/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">På eksamensvitnemålet føres opp fagkarakterene og hovedkarakteren.</article></article><article class="legalArticle" data-lovdata-URL="LTI/forskrift/1982-08-12-1233/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Den som ikke består eksamen, kan ikke fremstille seg til samme eksamen mer enn tre ganger i alt ved norske universiteter. Kurs kan ikke tas om igjen mer enn en gang. Fakultetet kan i særlige tilfeller gjøre unntak fra disse bestemmelser.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Den som ikke møter frem til eksamen eller som ikke leverer inn besvarelse, regnes for ikke å ha bestått. For den som har hatt godkjent forfall, skal det holdes utsatt eksamen. Fakultetet fastsetter regler for ny eksamen og utsatt eksamen.</article></article><article class="legalArticle" data-lovdata-URL="LTI/forskrift/1982-08-12-1233/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Reglementet trer i kraft straks.</article></article></main></body></html>