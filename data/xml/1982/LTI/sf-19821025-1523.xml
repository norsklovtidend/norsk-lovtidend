<!DOCTYPE html><html lang="no"><head><title>Forskrift om endring i forskrift om føringen og ordningen av folkeregistrene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:09</dd><dt class="legacyID">Datokode</dt><dd class="legacyID">FOR-1982-10-25-1523</dd><dt class="dokid">DokumentID</dt><dd class="dokid">LTI/forskrift/1982-10-25-1523</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 23</dd><dt class="dateInForce">I kraft fra</dt><dd class="dateInForce">1983-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-11-26-9</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-01-16-1</li></ul></dd><dt class="dateOfPublication">Kunngjort</dt><dd class="dateOfPublication">1982-11-10</dd><dt class="title">Tittel</dt><dd class="title">Forskrift om endring i forskrift om føringen og ordningen av folkeregistrene.</dd><dt class="miscInformation">Annet om dokumentet</dt><dd class="miscInformation">Fastsatt av Statistisk Sentralbyrå 25. oktober 1982 med hjemmel i lov av 16. januar 1970 om folkeregistrering.</dd><dt class="refid">RefID</dt><dd class="refid">forskrift/1982-10-25-1523</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om føringen og ordningen av folkeregistrene.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1982-10-25-1523" id="dokument"><h1>Forskrift om endring i forskrift om føringen og ordningen av folkeregistrene.</h1><article class="legalP" data-absoluteaddress="/ledd/1/" id="ledd-1">Med hjemmel i kgl.res. av 16. januar 1970 foretas følgende endringer i Statistisk Sentralbyrås forskrifter av 26. november 1979 om føringen og ordningen av folkeregistrene:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-10-25-1523/KAPITTEL_1" data-partID="k1"><h2>I</h2><article class="defaultP">§ 1 nr. 1 andre ledd skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Det samme gjelder når personer som kommer fra land utenfor Norden, oppholder seg skiftevis på den norske kontinentalsokkelen og i Norge, jfr. § 2 nr. 10 tredje ledd.</article> <article class="defaultP" margin-top="true">§ 3 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Hovedregister over alle personer som er bosatt i kommunen, og personer som er født i kommunen av foreldre som ikke er registrert som bosatt i Norge på fødselstidspunktet, samt dødfødte i kommunen.</article></article></li></ul></article> <article class="defaultP" margin-top="true">§ 4 – Hovedregisteret, skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Alle personer som er bosatt i kommunen, skal ha eget hovedregisterkort. Hovedregisterkort skal også opprettes for personer som fødes i kommunen fra og med 1. januar 1983, når ingen, av foreldrene er registrert som bosatt i Norge. Det samme gjelder dødfødte som fødes i kommunen. Sentralkontoret fastsetter hvilke opplysninger hovedregisterkortet skal inneholde.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Andre og tredje ledd uendret.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For personer som er bosatt i kommunen, men som ikke har fast bosted (adresse), skal registerkortene stå ordnet alfabetisk etter personens slektsnavn og fornavn i en egen avdeling i hovedregisteret. I egne avdelinger skal også stå hovedregisterkortene for personer som er registrert etter reglene i § 2 nr. 10, nr. 11 og nr. 12 i disse forskrifter.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">For personer som er født i kommunen fra og med 1. januar 1983, og der foreldrene ikke er registrert som bosatt i Norge, skal registrerkortene stå ordnet etter fødselsdato i egen avdeling i hovedregisteret. Det samme gjelder også hovedregisterkort for dødfødte.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">I områder der det er tildelt offisielle gate-/veinavn og husnummer, skal registerkortene stå ordnet alfabetisk etter gatenes (veienes) navn, innenfor hver gate (vei) etter stigende husnummer og eventuelt etter oppgang og etasje.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">I områder der det ikke er tildelt offisielle gate-/veinavn og husnummer, skal registerkortene stå ordnet for hvert bosted etter stigende gårds- og bruksnummer. Er det flere hus på samme eiendom (bnr.), skal kortene stå ordnet etter hvert hus.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">I kommuner som omfatter områder både med og uten offisielt tildelte gate-/veinavn og husnummer, skal registerkortene i de deler av kommunen som er tildelt gate-/veinavn og husnummer, være ordnet i en avdeling alfabetisk etter gate (vei) og husnummer. I de øvrige delene av kommunen skal registerkortene være ordnet i en avdeling etter stigende gårds- og bruksnummer.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">For folkeregistrene i Finnmark fastsetter Sentralkontoret i den grad det er nødvendig, særlige regler om ordningen av hovedregisterkortene.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Sentralkontoret kan, etter søknad fra en registerfører, tillate en annen ordning av hovedregisteret i et folkeregister dersom særlig tungtveiende grunner taler for det.</article> <article class="defaultP" margin-top="true">§ 6 fjerde ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">På navnekortet skal føres slektsnavn, alle fornavn og mellomnavn, fødselsnummer, fødested, dødsdato og ekteskapelig status. Er personen gift, skal en påføre ektefellens slektsnavn, alle fornavn og mellomnavn, fødselsnummer og eventuelt dødsdato. Ellers skal kortet gi opplysning om bosted med tydelig henvisning til hovedregisterkortets plass i hovedregisteret, om når og hvor flyttet (adresseendringer), om når hovedregisterkortet er sendt til sentralt register, og for døde og utflyttede av Norge om overføringen til avgangsregisteret (avgangsår og avgangsnummer). Henvisningskort skal alltid brukes ved skifte av navn.</article> <article class="defaultP" margin-top="true">§ 8 – fødsel, skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/11/punkt/1/" id="kapittel-1-ledd-11-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/11/punkt/1/ledd/1/" id="kapittel-1-ledd-11-punkt-1-ledd-1">Folkeregisteret skal registrere fødsler på grunnlag av melding gitt i samsvar med forskriftene om melding av fødsler, erkjennelse av farskap og melding om valg av navn, fastsatt av Statistisk Sentralbyrå den 25. oktober 1982.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/11/punkt/2/" id="kapittel-1-ledd-11-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/11/punkt/2/ledd/1/" id="kapittel-1-ledd-11-punkt-2-ledd-1">Barn som fødes i Norge skal registreres i folkeregisteret i den kommunen der moren er registrert som bosatt ved barnets fødsel. Dette gjelder både levende og dødfødte.</article><article class="legalP" data-absoluteaddress="/kapittel/1/ledd/11/punkt/2/ledd/2/" id="kapittel-1-ledd-11-punkt-2-ledd-2">Er moren ikke registrert som bosatt i Norge, skal barnet registreres i farens bostedskommune såfremt han er registrert som bosatt i Norge</article><article class="legalP" data-absoluteaddress="/kapittel/1/ledd/11/punkt/2/ledd/3/" id="kapittel-1-ledd-11-punkt-2-ledd-3">Er hverken faren eller moren registrert som bosatt i Norge, skal barnet registreres i den kommunen der det ble født.</article><article class="legalP" data-absoluteaddress="/kapittel/1/ledd/11/punkt/2/ledd/4/" id="kapittel-1-ledd-11-punkt-2-ledd-4">Såfremt en av foreldrene er registrert som bosatt i Norge, skal barn som fødes på Svalbard, Jan Mayen eller de norske biland Bouvetøya, Peter I's øy og Dronning Mauds Land, registreres i den kommunen moren, eventuelt faren er registrert som bosatt.</article><article class="legalP" data-absoluteaddress="/kapittel/1/ledd/11/punkt/2/ledd/5/" id="kapittel-1-ledd-11-punkt-2-ledd-5">Føder moren et barn mens hun midlertidig oppholder seg i utlandet (ikke registrert som utvandret), skal barnet registreres i den kommunen moren var registrert som bosatt da barnet ble født.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/11/punkt/3/" id="kapittel-1-ledd-11-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/11/punkt/3/ledd/1/" id="kapittel-1-ledd-11-punkt-3-ledd-1">For enhver fødsel som etter reglene i nr. 2 skal registreres i folkeregisteret, skal det opprettes eget hovedregisterkort og navnekort. Levendefødte barn som dør like etter fødselen, skal registreres både som født og død.</article><article class="legalP" data-absoluteaddress="/kapittel/1/ledd/11/punkt/3/ledd/2/" id="kapittel-1-ledd-11-punkt-3-ledd-2">Det sykehus/fødehjem og den kommunen barnet er født i, skal noteres som fødested. Barnet skal dessuten føres på hovedregisterkortene til begge foreldrene. Er ikke barnets foreldre gift, skal barnet ikke føres på farens hovedregisterkort før farskapet er endelig fastslått.</article><article class="legalP" data-absoluteaddress="/kapittel/1/ledd/11/punkt/3/ledd/3/" id="kapittel-1-ledd-11-punkt-3-ledd-3">Om ordningen av hovedregisterkortene og navnekortene gjelder §§ 4 og 6.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/11/punkt/4/" id="kapittel-1-ledd-11-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/11/punkt/4/ledd/1/" id="kapittel-1-ledd-11-punkt-4-ledd-1">Om folkeregisterets behandling av fødselsmeldingen, melding til prest, registrert trossamfunn og Statistisk Sentralbyrå vises til de i nr. 1 nevnte forskrifter.</article></article></li></ul></article> <article class="defaultP" margin-top="true">§ 11 nr. 1 tredje ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Fylkesmannen sender også melding til folkeregisteret i den kommunen der adoptivforeldrene bor. Denne meldingen skal gi opplysning om adoptivforeldrenes navn og adresse og om barnets kjønn, fødselsdato og navn. Meldingen skal ikke gi opplysning om foreldrene eller om barnets slektsnavn før adopsjonen. Selv om foreldrene og adoptivforeldrene bor i samme kommune, sender fylkesmannen de to meldingene hver for seg.</article> <article class="defaultP" margin-top="true">§ 11 nr. 9 første ledd skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Justisdepartementet, eventuelt fylkesmannen, gir melding om navnebevilling etter navneloven.</article> <article class="defaultP" margin-top="true">§ 37 første punktum skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Før innflytting registreres, må folkeregisteret undersøke om innflytteren tidligere har vært registrert som bosatt i Norge eller om vedkommende er født i Norge fra og med 1. januar 1983 og i tilfelle når og i hvilken kommune.</article> <article class="defaultP" margin-top="true">§ 38 første ledd skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Er innflytteren ikke født i Norge 1. januar 1983 eller senere eller det er sannsynlig at vedkommende ikke tidligere har vært bosatt i Norge, opprettes hovedregisterkort og navnekort, ved internordisk flytting på grunnlag av den mottatte internordiske flytteattest, ved innflytting fra annet land på grunnlag av forevist pass eller annet legitimasjonspapir. Det fylles ut melding til Sentralkontoret på skjema E-1.</article> <article class="defaultP" margin-top="true">§ 63 andre ledd skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Finansdepartementet har den 25. januar 1971 fastsatt regler for folkeregistrenes opplysningsvirksomhet, og om i hvilke tilfeller det skal ytes vederlag for opplysninger som gis fra folkeregistrene.</article> <article class="defaultP" margin-top="true">§ 66 – opplysninger til private personer og institusjoner, skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Folkeregisteret kan gi private personer og institusjoner som har et begrunnet behov, opplysninger om noen få navngitte, identifiserbare personers fulle navn, fødselsdato og personnummer, adresse og eventuell dødsdato, dersom slike opplysninger ikke røper et klientforhold el.l. som må anses som personlig. Registerføreren avgjør ut fra hensynet til folkeregisterets daglige gjøremål om og i hvilken utstrekning slike opplysninger skal gis.</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Forespørsler av noe omfang eller regelmessige forespørsler fra samme private person eller institusjon om opplysninger som nevnt i første ledd, skal ikke gis av folkeregisteret. Forespørreren skal i slike tilfelle vises til Sentralkontoret.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Forøvrig må søknader fra private personer og institusjoner om å få utlevert andre folkeregisteropplysninger enn de som er nevnt i første ledd, forelegges Sentralkontoret til avgjørelse. Det samme gjelder søknader fra forskere som ikke er i tjeneste hos offentlig myndighet.</article> <article class="defaultP" margin-top="true">§ 80, nytt femte ledd skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Når hovedregisterkort blir avlevert til statsarkivet, noterer en på eget kort fremst i avgangsregisteret til hvilket statsarkiv de ulike årgangene er avlevert og datoen for dette.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1982-10-25-1523/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Disse endringene trer i kraft 1. januar 1983.</article></section></main></body></html>