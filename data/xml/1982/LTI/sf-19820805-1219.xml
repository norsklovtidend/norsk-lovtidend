<!DOCTYPE html><html lang="no"><head><title>Forskrift om lagring av olje eller andre skadelige stoffer i skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">FOR-1982-08-05-1219</dd><dt class="dokid">DokumentID</dt><dd class="dokid">LTI/forskrift/1982-08-05-1219</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 18</dd><dt class="dateInForce">I kraft fra</dt><dd class="dateInForce">1982-08-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-26-75/§5a</li><li>lov/1970-06-26-75/§3</li></ul></dd><dt class="dateOfPublication">Kunngjort</dt><dd class="dateOfPublication">1982-08-31</dd><dt class="title">Tittel</dt><dd class="title">Forskrift om lagring av olje eller andre skadelige stoffer i skip.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 5. august 1982 i medhold av lov 26. juni 1970 nr. 75 om vern mot vannforurensing § 5 a, jfr. § 3 fjerde ledd, jfr. kgl.res. av 31. mai 1974.</dd><dt class="refid">RefID</dt><dd class="refid">forskrift/1982-08-05-1219</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om lagring av olje eller andre skadelige stoffer i skip.<ul class="tocSubUl"><li>§ 1. (Virkeområde)</li><li>§ 2. (Definisjoner)</li><li>§ 3. (Tillatelse til lagring)</li><li>§ 4. (Vilkår i tillatelse til lagring)</li><li>§ 5. (Erstatningsansvar)</li><li>§ 6. (Klage og saksbehandling)</li><li>§ 7. (Tvangsmulkt)</li><li>§ 8. (Straffebestemmelser)</li><li>§ 9. (Ikrafttreden)</li></ul></li></ul></dd></dl></header><main class="documentBody" data-lovdata-URL="LTI/forskrift/1982-08-05-1219" id="dokument"><h1>Forskrift om lagring av olje eller andre skadelige stoffer i skip.</h1><article class="legalArticle" data-lovdata-URL="LTI/forskrift/1982-08-05-1219/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(Virkeområde)</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter gjelder for lagring av olje eller andre skadelige stoffer i skip i norsk indre farvann og norsk ytre sjøterritorium.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriftene gjelder for alle skip og andre liknende innretninger som lagrer olje eller andre skadelige stoffer i bulk. Oppbevaring av bunkersolje beregnet for skipets drift, regnes ikke som lagring i henhold til disse forskrifter.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forskriftene gjelder også for skip eller andre liknende innretninger som lagrer andre skadelige stoffer enn olje ombord i fat, containere, beholdere o.l.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Forskriftene gjelder ikke skip eller andre liknende innretninger som etter avtale med Olje- og energidepartementet eller Forsvarsdepartementet beredskapslagrer olje som skal dekke statens beredskapsbehov i krise og krig.</article></article><article class="legalArticle" data-lovdata-URL="LTI/forskrift/1982-08-05-1219/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(Definisjoner)</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">a)</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">olje: alle typer av petroleum, herunder råolje, bensin, diesel, fyringsolje m.v.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">b)</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">andre skadelige stoffer: ethvert stoff som kan forårsake skade på omgivelsene, den menneskelige helse, de levende ressurser og det marine liv.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">c)</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">lagring: oppbevaring av olje eller andre skadelige stoffer i skip i opplag/oppankring utover 6 uker.</article></article></li></ul></article><article class="legalArticle" data-lovdata-URL="LTI/forskrift/1982-08-05-1219/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Tillatelse til lagring)</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Lagring av olje eller andre skadelige stoffer i skip er ikke tillatt uten tillatelse fra Statens forurensningstilsyn.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Søknad om tillatelse til lagring av olje eller andre skadelige stoffer etter disse forskrifter sendes Statens forurensningstilsyn gjennom Kystdirektoratet.</article></article><article class="legalArticle" data-lovdata-URL="LTI/forskrift/1982-08-05-1219/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(Vilkår i tillatelse til lagring)</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Statens forurensningstilsyn kan sette de vilkår og gi de pålegg som de finner nødvendig av hensyn til fare for og/eller følge av forurensninger, herunder krav om oljevernberedskap/kjemikalieberedskap.</article></article><article class="legalArticle" data-lovdata-URL="LTI/forskrift/1982-08-05-1219/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(Erstatningsansvar)</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tillatelse til lagring fritar ikke for erstatningsansvar etter vanlige erstatningsregler.</article></article><article class="legalArticle" data-lovdata-URL="LTI/forskrift/1982-08-05-1219/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(Klage og saksbehandling)</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Avgjørelser truffet i medhold av disse forskrifter kan påklages til Miljøverndepartementet. Klagen skal begrunnes og sendes gjennom Statens forurensningstilsyn. For øvrig gjelder forvaltningslovens regler for saker som behandles i medhold av forskriftene.</article></article><article class="legalArticle" data-lovdata-URL="LTI/forskrift/1982-08-05-1219/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(Tvangsmulkt)</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved overtredelse av disse forskrifter eller avgjørelser truffet i medhold av forskriftene kan Statens forurensningstilsyn ilegge tvangsmulkt etter vannvernlovens § 11 a.</article></article><article class="legalArticle" data-lovdata-URL="LTI/forskrift/1982-08-05-1219/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">(Straffebestemmelser)</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Den som forsettlig unnlater å søke om nødvendig tillatelse til lagring og for øvrig overtrer bestemmelsene i disse forskrifter straffes med bot eller fengsel i inntil 4 måneder i henhold til vannvernlovens § 17, forsåvidt forholdet ikke rammes av noen strengere straffebestemmelse.</article></article><article class="legalArticle" data-lovdata-URL="LTI/forskrift/1982-08-05-1219/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">(Ikrafttreden)</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse forskrifter trer i kraft straks.</article></article></main></body></html>