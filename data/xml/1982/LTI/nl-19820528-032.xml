<!DOCTYPE html><html lang="no"><head><title>Lov om endring av lov av 6. mars 1970 nr. 4 om tilskudd til private skoler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">LOV-1982-05-28-32</dd><dt class="dokid">DokumentID</dt><dd class="dokid">LTI/lov/1982-05-28-32</dd><dt class="ministry">Departement</dt><dd class="ministry"><ul><li>Kirke- og undervisningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 13</dd><dt class="dateInForce">I kraft fra</dt><dd class="dateInForce">1982-07-21</dd><dt class="changesToDocuments">Endrer</dt><dd class="changesToDocuments"><ul><li>lov/1970-03-06-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-06-21</dd><dt class="titleShort">Korttittel</dt><dd class="titleShort">Endringslov om tilskudd til private skoler</dd><dt class="title">Tittel</dt><dd class="title">Lov om endring av lov av 6. mars 1970 nr. 4 om tilskudd til private skoler.</dd><dt class="miscInformation">Annet om dokumentet</dt><dd class="miscInformation">Ot.prp.nr.27 (1981–1982), Innst.O.nr.50 (1981–1982) og Besl.O.nr.52 (1981-82). Odels- og Lagtingsvedtak hhv. 11. og 14. mai 1982. Fremmet av Kirke- og undervisningsdepartementet.</dd><dt class="refid">RefID</dt><dd class="refid">lov/1982-05-28-32</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endring av lov av 6. mars 1970 nr. 4 om tilskudd til private skoler.<ul class="tocSubUl"><li>I.<ul class="tocSubUl"><li>§ 5. Styret.</li><li>§ 6 A. Samarbeidsutvalg/skoleutvalg.</li><li>§ 7. Skolelederen.</li><li>§ 15 A. Råd for andre ansatte.</li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1982-05-28-32" id="dokument"><h1>Lov om endring av lov av 6. mars 1970 nr. 4 om tilskudd til private skoler.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1982-05-28-32/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 6. mars 1970 nr. 4 om tilskudd til private skoler skal gjerast fylgjande endringar:</article> <article class="defaultP" margin-top="true">§ 4 vert oppheva.</article> <article class="defaultP" margin-top="true">§ 5 skal lyda:</article><article class="futureLegalArticle" data-name="§5" data-partID="§5" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Styret.</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Som øverste ansvarlige organ skal hver skole ha et styre, valgt av eieren, som fastsetter hvor mange medlemmer og varamedlemmer styret skal ha. Med departementets samtykke kan to eller flere skoler ha felles styre. Rett til å være til stede på møter i styret, til å si sin mening og få den tilført protokollen har:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/foreslåttparagraf/1/ledd/1/punkt/1/" id="kapittel-1-foreslåttparagraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/foreslåttparagraf/1/ledd/1/punkt/1/ledd/1/" id="kapittel-1-foreslåttparagraf-1-ledd-1-punkt-1-ledd-1">en representant valgt av skolestyret i vertskommunen når det gjelder en grunnskole, en representant valgt av fylkesskolestyret når det gjelder en skole som fylkeskommunen yter tilskudd til, en representant oppnevnt av departementet når det gjelder en skole som staten alene yter tilskudd til,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/foreslåttparagraf/1/ledd/1/punkt/2/" id="kapittel-1-foreslåttparagraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/foreslåttparagraf/1/ledd/1/punkt/2/ledd/1/" id="kapittel-1-foreslåttparagraf-1-ledd-1-punkt-2-ledd-1">en representant for elevrådet ved skoler som har slikt råd,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/foreslåttparagraf/1/ledd/1/punkt/3/" id="kapittel-1-foreslåttparagraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/foreslåttparagraf/1/ledd/1/punkt/3/ledd/1/" id="kapittel-1-foreslåttparagraf-1-ledd-1-punkt-3-ledd-1">en representant for foreldrerådet ved skoler som har slikt råd,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/foreslåttparagraf/1/ledd/1/punkt/4/" id="kapittel-1-foreslåttparagraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/foreslåttparagraf/1/ledd/1/punkt/4/ledd/1/" id="kapittel-1-foreslåttparagraf-1-ledd-1-punkt-4-ledd-1">en representant for lærerrådet ved skolen,</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/foreslåttparagraf/1/ledd/1/punkt/5/" id="kapittel-1-foreslåttparagraf-1-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/foreslåttparagraf/1/ledd/1/punkt/5/ledd/1/" id="kapittel-1-foreslåttparagraf-1-ledd-1-punkt-5-ledd-1">en representant for andre ansatte ved skolen,</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/foreslåttparagraf/1/ledd/1/punkt/6/" id="kapittel-1-foreslåttparagraf-1-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/1/foreslåttparagraf/1/ledd/1/punkt/6/ledd/1/" id="kapittel-1-foreslåttparagraf-1-ledd-1-punkt-6-ledd-1">skolens leder.</article></article></li></ul></article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Ved behandling av saker som er underlagt taushetsplikt kan styret bestemme at personer med møterett som er under myndighetsalder må fratre. Departementet kan i spesielle tilfelle gi dispensasjon fra reglene under punktene a – f.</article></article> <article class="defaultP" margin-top="true">Ny § 6 A skal lyda:</article><article class="futureLegalArticle" data-name="§6A" data-partID="§6a" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6 A</span>. <span class="legalArticleTitle">Samarbeidsutvalg/skoleutvalg.</span></span><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/2/punkt/1/" id="kapittel-1-foreslåttparagraf-2-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/2/punkt/1/ledd/1/" id="kapittel-1-foreslåttparagraf-2-punkt-1-ledd-1">Ved hver grunnskole skal det være et samarbeidsutvalg der det skal være 2 representanter fra lærerrådet, 1 representant for andre ansatte, 2 representanter for elevrådet ved skoler som har slikt råd, 2 representanter fra foreldrerådet, 1 representant valgt av skolens styre og skolens leder. Departementet kan i særlige tilfelle gjøre unntak fra kravet om at det skal være samarbeidsutvalg ved skolen.</article><article class="legalP" data-absoluteaddress="/kapittel/1/foreslåttparagraf/2/punkt/1/ledd/2/" id="kapittel-1-foreslåttparagraf-2-punkt-1-ledd-2">Samarbeidsutvalget velger selv formann og varaformann for ett år om gangen. Elevrådsrepresentantene med varamedlemmer og foreldrerådsrepresentantene med varamedlemmer velges for ett år, de øvrige for 2 skoleår om gangen.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/2/punkt/2/" id="kapittel-1-foreslåttparagraf-2-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/2/punkt/2/ledd/1/" id="kapittel-1-foreslåttparagraf-2-punkt-2-ledd-1">Ved hver videregående skole skal det være et skoleutvalg med 7 medlemmer. Dette skal bestå av 2 representanter valgt av lærerrådet, 2 representanter valgt av elevrådet, 1 representant valgt av andre ansatte ved skolen, 1 representant valgt av skolens styre og skolens leder. Departementet kan i særlige tilfelle gjøre unntak fra kravet om at det skal være skoleutvalg ved skolen.</article><article class="legalP" data-absoluteaddress="/kapittel/1/foreslåttparagraf/2/punkt/2/ledd/2/" id="kapittel-1-foreslåttparagraf-2-punkt-2-ledd-2">Skoleutvalget velger formann og varaformann for ett år om gangen. Elevrådsrepresentantene med varamedlemmer velges for ett år, de øvrige for to skoleår om gangen.</article></article></li></ul></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" data-partID="§7" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Skolelederen.</span></span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">Skolen skal ha en leder (rektor, skolestyrer) som har den daglige ledelse, pedagogisk og administrativt. Lederen plikter å påse at gjeldende bestemmelser i lov, reglement og instrukser for skolen blir fulgt.</article></article> <article class="defaultP" margin-top="true">Ny § 15 A skal lyda:</article><article class="futureLegalArticle" data-name="§15A" data-partID="§15a" data-absoluteaddress="/kapittel/1/foreslåttparagraf/4/" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 15 A</span>. <span class="legalArticleTitle">Råd for andre ansatte.</span></span><article class="legalP" data-absoluteaddress="/kapittel/1/foreslåttparagraf/4/ledd/1/" id="kapittel-1-foreslåttparagraf-4-ledd-1">Ved hver skole kan det være et råd for tjenestemenn som er tilsatt for minst ett år og som ikke er medlemmer av lærerrådet</article><article class="legalP" data-absoluteaddress="/kapittel/1/foreslåttparagraf/4/ledd/2/" id="kapittel-1-foreslåttparagraf-4-ledd-2">Rådet velger selv formann og varaformann for ett år om gangen.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1982-05-28-32/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven her trer i kraft fra den tid Kongen bestemmer.</article></section></main></body></html>