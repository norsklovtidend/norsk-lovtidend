<!DOCTYPE html><html lang="no"><head><title>Forskrift om endring av forskrift om førerkort og førerprøve m.v. (militære motorvognførere).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:21</dd><dt class="legacyID">Datokode</dt><dd class="legacyID">FOR-1982-08-06-1228</dd><dt class="dokid">DokumentID</dt><dd class="dokid">LTI/forskrift/1982-08-06-1228</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 18</dd><dt class="dateInForce">I kraft fra</dt><dd class="dateInForce">1982-08-06</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-02-23-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§25</li><li>lov/1965-06-18-4/§42</li><li>forskrift/1967-03-17-3462</li></ul></dd><dt class="dateOfPublication">Kunngjort</dt><dd class="dateOfPublication">1982-08-31</dd><dt class="title">Tittel</dt><dd class="title">Forskrift om endring av forskrift om førerkort og førerprøve m.v. (militære motorvognførere).</dd><dt class="refid">RefID</dt><dd class="refid">forskrift/1982-08-06-1228</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om førerkort og førerprøve m.v. (militære motorvognførere).</li></ul></dd></dl></header><main class="documentBody" data-lovdata-URL="LTI/forskrift/1982-08-06-1228" id="dokument"><h1>Forskrift om endring av forskrift om førerkort og førerprøve m.v. (militære motorvognførere).</h1><article class="legalP" data-absoluteaddress="/ledd/1/" id="ledd-1">Samferdselsdepartementet har 6. august 1982 med hjemmel i vegtrafikklov av 18. juni 1965 § 24, § 25 og § 42, jfr. kgl.res. av 17. mars 1967, fattet vedtak om følgende endringer av forskrifter om førerkort og førerprøve m.v.:</article> <article class="defaultP" margin-top="true">§ 7, nr. 2. Nytt annet ledd skal lyde:</article><article class="legalP" data-absoluteaddress="/ledd/2/" id="ledd-2">Disse kompetansekrav kan fravikes for militært personell som skal føre utrykningsvogn, ambulanse eller annen motorvogn som regelmessig nyttes i samme øyemed i Forsvarets tjeneste. Forsvaret har ansvar for at det nyttes kvalifiserte vognførere som har fått opplæring i bruk og stell av vedkommende kjøretøy etter godkjent program. Opplæring og godkjenning skal registreres av Forsvaret.</article> <article class="defaultP" margin-top="true">§ 7, nr. 6 skal lyde:</article><article class="legalP" data-absoluteaddress="/ledd/3/" id="ledd-3">Motorvogn/vogntog som betinger førerkort i klasse C, D, CE eller DE,<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/3/punkt/1/" id="ledd-3-punkt-1"><span class="data-originalId">a)</span><article class="legalP" data-absoluteaddress="/ledd/3/punkt/1/ledd/1/" id="ledd-3-punkt-1-ledd-1">kan ved bruk i Forsvarets tjeneste føres av militært personell med førerkort i klasse B. Forsvaret har ansvar for at det nyttes kvalifiserte vognførere som har fått opplæring i bruk og stell av vedkommende kjøretøy etter godkjent program. Opplæring og godkjenning skal registreres av Forsvaret.</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/3/punkt/2/" id="ledd-3-punkt-2"><span class="data-originalId">b)</span><article class="legalP" data-absoluteaddress="/ledd/3/punkt/2/ledd/1/" id="ledd-3-punkt-2-ledd-1">kan ved bruk i Sivilforsvarets tjeneste under beredskap, hjelpeaksjoner, i forbindelse med øvelser eller annen form for sivilforsvarsopplæring, føres av personell med førerkort i klasse B. Dette kan unntaksvis også gjelde annen kjøring skriftlig beordret av ansvarlig sjef. Sivilforsvaret har ansvar for at det nyttes førere som har fått opplæring i bruk og stell av vedkommende kjøretøy.</article></article></li></ul></article><article class="legalP" data-absoluteaddress="/ledd/4/" id="ledd-4">Dette vedtak trer i kraft straks.</article></main></body></html>