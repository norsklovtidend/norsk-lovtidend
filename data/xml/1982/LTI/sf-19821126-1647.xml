<!DOCTYPE html><html lang="no"><head><title>Forskrift om godstransport med motorvogn utenfor rute.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:25</dd><dt class="legacyID">Datokode</dt><dd class="legacyID">FOR-1982-11-26-1647</dd><dt class="dokid">DokumentID</dt><dd class="dokid">LTI/forskrift/1982-11-26-1647</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 26</dd><dt class="dateInForce">I kraft fra</dt><dd class="dateInForce">1983-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-04-63</li></ul></dd><dt class="dateOfPublication">Kunngjort</dt><dd class="dateOfPublication">1982-12-15</dd><dt class="title">Tittel</dt><dd class="title">Forskrift om godstransport med motorvogn utenfor rute.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 26. november 1982. med hjemmel i lov av 4. juni 1976 nr. 63 om samferdsel med endring ved lov av 11. juni 1982. nr. 65 § 27 og § 13, jfr. § 5.</dd><dt class="refid">RefID</dt><dd class="refid">forskrift/1982-11-26-1647</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godstransport med motorvogn utenfor rute.</li></ul></dd></dl></header><main class="documentBody" data-lovdata-URL="LTI/forskrift/1982-11-26-1647" id="dokument"><h1>Forskrift om godstransport med motorvogn utenfor rute.</h1><ul class="defaultList"><li data-li-identifier="1." data-name="1."><article class="listArticle" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Den som mot vederlag vil drive godstransport med motorvogn utenfor rute, må ha løyve fra fylkeskommunen hvor søkeren skal ha sitt forretningssted.</article><article class="legalP" data-absoluteaddress="/punkt/1/ledd/2/" id="punkt-1-ledd-2">Departementet kan fastsette nærmere regler om krav til forretningssted som nevnt i første ledd.</article><article class="legalP" data-absoluteaddress="/punkt/1/ledd/3/" id="punkt-1-ledd-3">Godstransport utenfor rute kan drives uten løyve i følgende tilfelle:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/punkt/1/ledd/3/punkt/1/" id="punkt-1-ledd-3-punkt-1"><span class="data-originalId">a)</span><article class="legalP" data-absoluteaddress="/punkt/1/ledd/3/punkt/1/ledd/1/" id="punkt-1-ledd-3-punkt-1-ledd-1">Med motorvogn med tillatt totalvekt under 3.500 kg.</article></article></li><li data-li-identifier="b)" data-name="b)"><article class="listArticle" data-absoluteaddress="/punkt/1/ledd/3/punkt/2/" id="punkt-1-ledd-3-punkt-2"><span class="data-originalId">b)</span><article class="legalP" data-absoluteaddress="/punkt/1/ledd/3/punkt/2/ledd/1/" id="punkt-1-ledd-3-punkt-2-ledd-1">Ved bilberging utført med motorvogn spesielt konstruert eller innrettet for slik virksomhet.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Den som har løyve for godstransport i rute med motorvogn, kan med de motorvogner som nyttes i rutetransporten, uten særskilt løyve etter disse forskrifter utføre godstransport utenfor rute, dog med de begrensninger i utøvelsen som er fastsatt i lov eller forskrift for slik transport.</article></article></li><li data-li-identifier="3." data-name="3."><article class="listArticle" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Definisjoner:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/punkt/3/ledd/1/punkt/1/" id="punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/punkt/3/ledd/1/punkt/1/ledd/1/" id="punkt-3-ledd-1-punkt-1-ledd-1">Motorvogn er i disse forskrifter begrenset til å omfatte: Lastebil, kombinert bil og trekkbil, tillatt brukt på offentlig vei. Tilhenger regnes som dei av motorvogn når de nyttes sammen.</article></article></li><li data-li-identifier="b)" data-name="b)"><article class="listArticle" data-absoluteaddress="/punkt/3/ledd/1/punkt/2/" id="punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/punkt/3/ledd/1/punkt/2/ledd/1/" id="punkt-3-ledd-1-punkt-2-ledd-1">Med tillatt totalvekt forstås etter disse forskrifter den maksimale totalvekt kjøretøyet er registrert for, eller tillatt for når kjøretøyet ikke er registreringspliktig. Dersom vektgrunnlaget for kilometeravgiften er fastsatt lavere enn tillatt totalvekt, legges dog den reduserte totalvekt (det reduserte avgiftsgrunnlag) til grunn når den er angitt i vognkortet.</article></article></li><li data-li-identifier="c)" data-name="c)"><article class="listArticle" data-absoluteaddress="/punkt/3/ledd/1/punkt/3/" id="punkt-3-ledd-1-punkt-3"><span class="data-originalId">c)</span><article class="legalP" data-absoluteaddress="/punkt/3/ledd/1/punkt/3/ledd/1/" id="punkt-3-ledd-1-punkt-3-ledd-1">Morselskapet regnes som oppdragsgiver når transporten utføres for datterselskaper i et konsern, jfr. aksjelovens § 1-2.</article></article></li></ul></article></article></li><li data-li-identifier="4." data-name="4."><article class="listArticle" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Ett løyve gjelder for transport med en motorvogn.</article></article></li><li data-li-identifier="5." data-name="5."><article class="listArticle" data-absoluteaddress="/punkt/5/" id="punkt-5"><span class="data-originalId">5.</span><article class="legalP" data-absoluteaddress="/punkt/5/ledd/1/" id="punkt-5-ledd-1">For tildeling av løyve stilles følgende krav:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/punkt/5/ledd/1/punkt/1/" id="punkt-5-ledd-1-punkt-1"><span class="data-originalId">a)</span><article class="legalP" data-absoluteaddress="/punkt/5/ledd/1/punkt/1/ledd/1/" id="punkt-5-ledd-1-punkt-1-ledd-1">Søkeren må være fylt 20 år.</article></article></li><li data-li-identifier="b)" data-name="b)"><article class="listArticle" data-absoluteaddress="/punkt/5/ledd/1/punkt/2/" id="punkt-5-ledd-1-punkt-2"><span class="data-originalId">b)</span><article class="legalP" data-absoluteaddress="/punkt/5/ledd/1/punkt/2/ledd/1/" id="punkt-5-ledd-1-punkt-2-ledd-1">Søkeren må ved første gangs søknad legge fram politiattest.</article></article></li><li data-li-identifier="c)" data-name="c)"><article class="listArticle" data-absoluteaddress="/punkt/5/ledd/1/punkt/3/" id="punkt-5-ledd-1-punkt-3"><span class="data-originalId">c)</span><article class="legalP" data-absoluteaddress="/punkt/5/ledd/1/punkt/3/ledd/1/" id="punkt-5-ledd-1-punkt-3-ledd-1">Søkeren må ha minst 2 års praksis som fører av motorvogn i ervervsmessig godstransport, eller som ansatt fører av motorvogn i egentransport av gods. Som praksis etter første punktum regnes også praksis som fører av motorvogn i godstransport som i henhold til bestemmelsen under nr. 1 og nr. 3 bokstav a) er unntatt fra løyveplikt.</article></article></li><li data-li-identifier="d)" data-name="d)"><article class="listArticle" data-absoluteaddress="/punkt/5/ledd/1/punkt/4/" id="punkt-5-ledd-1-punkt-4"><span class="data-originalId">d)</span><article class="legalP" data-absoluteaddress="/punkt/5/ledd/1/punkt/4/ledd/1/" id="punkt-5-ledd-1-punkt-4-ledd-1">Søkeren må, med mindre det gjelder fornyelse av løyve, legge fram vitnemål for bestått eksamen fra en av departementet nærmere bestemt faglig teoretisk opplæring.</article></article></li><li data-li-identifier="e)" data-name="e)"><article class="listArticle" data-absoluteaddress="/punkt/5/ledd/1/punkt/5/" id="punkt-5-ledd-1-punkt-5"><span class="data-originalId">e)</span><article class="legalP" data-absoluteaddress="/punkt/5/ledd/1/punkt/5/ledd/1/" id="punkt-5-ledd-1-punkt-5-ledd-1">Er søkeren et selskap eller annen sammenslutning (juridisk person), må den til enhver tid ansvarlige daglige leder fylle kravene under bokstav a) – d). Fylkeskommunen kan unnta den ansvarlige daglige leder i transportbedrifter fra å oppfylle kravene under bokstav c) og d) hvis vedkommende har praksis og utdannelse som etter fylkeskommunens skjønn kan anses tilfredsstillende for å drive godstransport med motorvogn utenfor rute.</article></article></li></ul></article><article class="legalP" data-absoluteaddress="/punkt/5/ledd/2/" id="punkt-5-ledd-2">Hvis det er påkrevd for å få utført en nødvendig transporttjeneste, kan fylkeskommunen i særlige tilfelle gjøre unntak fra kravene under bokstav c) og d). Slikt unntak er begrenset til å gjelde tildeling av ett løyve til den enkelte søker. Fylkeskommunen kan videre gjøre unntak fra kravene under nr. 5 for å gi ektefelle etter løyvehaver anledning til å fortsette virksomheten.</article></article></li><li data-li-identifier="6." data-name="6."><article class="listArticle" data-absoluteaddress="/punkt/6/" id="punkt-6"><span class="data-originalId">6.</span><article class="legalP" data-absoluteaddress="/punkt/6/ledd/1/" id="punkt-6-ledd-1">Det enkelte fylke skal utgjøre et løyvedistrikt. For så vidt gjelder utøvingsreglene anses Oslo og Akershus som ett løyvedistrikt.</article><article class="legalP" data-absoluteaddress="/punkt/6/ledd/2/" id="punkt-6-ledd-2">Motorvogn som nevnt under nr. 2 har i sitt forhold til utøvingsreglene, sitt løyvedistrikt i det fylke hvor innehaveren av ruteløyvet har sitt forretningssted.</article></article></li><li data-li-identifier="7." data-name="7."><article class="listArticle" data-absoluteaddress="/punkt/7/" id="punkt-7"><span class="data-originalId">7.</span><article class="legalP" data-absoluteaddress="/punkt/7/ledd/1/" id="punkt-7-ledd-1">Løyve gir rett til å utføre godstransport utenfor rute innen samt til og fra eget løyvedistrikt, mellom andre løyvedistrikt, og mellom steder innen andre løyvedistrikt på tur (transitt) gjennom disse.</article><article class="legalP" data-absoluteaddress="/punkt/7/ledd/2/" id="punkt-7-ledd-2">For følgende vogntyper gir løyve rett til også å utføre godstransport utenfor rute mellom steder i andre løyvedistrikt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/punkt/7/ledd/2/punkt/1/" id="punkt-7-ledd-2-punkt-1"><span class="data-originalId">a)</span><article class="legalP" data-absoluteaddress="/punkt/7/ledd/2/punkt/1/ledd/1/" id="punkt-7-ledd-2-punkt-1-ledd-1">Motorvogn hvor transporten skjer i en eller flere fast monterte lukkede tanker (tankvogn).</article></article></li><li data-li-identifier="b)" data-name="b)"><article class="listArticle" data-absoluteaddress="/punkt/7/ledd/2/punkt/2/" id="punkt-7-ledd-2-punkt-2"><span class="data-originalId">b)</span><article class="legalP" data-absoluteaddress="/punkt/7/ledd/2/punkt/2/ledd/1/" id="punkt-7-ledd-2-punkt-2-ledd-1">Motorvogn for transport av arbeidsmaskiner eller andre særlig tunge gjenstander (trekkbil med svanehalshenger).</article></article></li><li data-li-identifier="c)" data-name="c)"><article class="listArticle" data-absoluteaddress="/punkt/7/ledd/2/punkt/3/" id="punkt-7-ledd-2-punkt-3"><span class="data-originalId">c)</span><article class="legalP" data-absoluteaddress="/punkt/7/ledd/2/punkt/3/ledd/1/" id="punkt-7-ledd-2-punkt-3-ledd-1">Motorvogn spesielt innrettet eller utstyrt for transport av biler i to høyder.</article></article></li></ul></article><article class="legalP" data-absoluteaddress="/punkt/7/ledd/3/" id="punkt-7-ledd-3">Fylkeskommunen i det løyvedistriktet transporten begynner, kan for enkelte tilfelle eller for et begrenset tidsrom samtykke i at en løyvehaver fra et annet løyvedistrikt utfører transport som han ellers ikke har adgang til etter bestemmelsene i dette nr.</article></article></li><li data-li-identifier="8." data-name="8."><article class="listArticle" data-absoluteaddress="/punkt/8/" id="punkt-8"><span class="data-originalId">8.</span><article class="legalP" data-absoluteaddress="/punkt/8/ledd/1/" id="punkt-8-ledd-1">Begrensninger i antall oppdragsgivere etter lov om samferdsel § 5 fjerde ledd for motorvogner med tillatt totalvekt 18 tonn eller mer gjelder ikke når transporten utelukkende består av:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/punkt/8/ledd/1/punkt/1/" id="punkt-8-ledd-1-punkt-1"><span class="data-originalId">a)</span><article class="legalP" data-absoluteaddress="/punkt/8/ledd/1/punkt/1/ledd/1/" id="punkt-8-ledd-1-punkt-1-ledd-1">hengende konfeksjon, eller</article></article></li><li data-li-identifier="b)" data-name="b)"><article class="listArticle" data-absoluteaddress="/punkt/8/ledd/1/punkt/2/" id="punkt-8-ledd-1-punkt-2"><span class="data-originalId">b)</span><article class="legalP" data-absoluteaddress="/punkt/8/ledd/1/punkt/2/ledd/1/" id="punkt-8-ledd-1-punkt-2-ledd-1">flyttegods (innbo og løsøre), eller</article></article></li><li data-li-identifier="c)" data-name="c)"><article class="listArticle" data-absoluteaddress="/punkt/8/ledd/1/punkt/3/" id="punkt-8-ledd-1-punkt-3"><span class="data-originalId">c)</span><article class="legalP" data-absoluteaddress="/punkt/8/ledd/1/punkt/3/ledd/1/" id="punkt-8-ledd-1-punkt-3-ledd-1">frosne og/eller lett bedervelige varer med motorvogn eller container med ATP sertifikat. Som lett bedervelige varer regnes meieriprodukter (melk, smør, ost), fersk fisk og ferske kjøttvarer.</article></article></li></ul></article></article></li><li data-li-identifier="9." data-name="9."><article class="listArticle" data-absoluteaddress="/punkt/9/" id="punkt-9"><span class="data-originalId">9.</span><article class="legalP" data-absoluteaddress="/punkt/9/ledd/1/" id="punkt-9-ledd-1">Motorvogn som nyttes i løyvepliktig transport etter disse forskrifter skal:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/punkt/9/ledd/1/punkt/1/" id="punkt-9-ledd-1-punkt-1"><span class="data-originalId">a)</span><article class="legalP" data-absoluteaddress="/punkt/9/ledd/1/punkt/1/ledd/1/" id="punkt-9-ledd-1-punkt-1-ledd-1">Utstyres med løyvedokument som skai medbringes i motorvogn og framvises ved kontroll.</article></article></li><li data-li-identifier="b)" data-name="b)"><article class="listArticle" data-absoluteaddress="/punkt/9/ledd/1/punkt/2/" id="punkt-9-ledd-1-punkt-2"><span class="data-originalId">b)</span><article class="legalP" data-absoluteaddress="/punkt/9/ledd/1/punkt/2/ledd/1/" id="punkt-9-ledd-1-punkt-2-ledd-1">Merkes på spesiell måte, jfr. Samferdselsdepartementets forskrifter av 10. juni 1977 om merking av motorvogner.</article></article></li></ul></article><article class="legalP" data-absoluteaddress="/punkt/9/ledd/2/" id="punkt-9-ledd-2">Ved transport utenfor eget løyvedistrikt med motorvogn med tillatt totalvekt 18 tonn eller mer skal det nyttes fraktdokument hvor det går klart fram hvem som er oppdragsgiver.</article><article class="legalP" data-absoluteaddress="/punkt/9/ledd/3/" id="punkt-9-ledd-3">Ved kjøring for flere datterselskaper i et konsern, må morselskapets navn gå fram av fraktdokument, jfr. nr. 3 bokstav c).</article><article class="legalP" data-absoluteaddress="/punkt/9/ledd/4/" id="punkt-9-ledd-4">Fraktdokument skal følge transporten og framvises ved kontroll.</article></article></li><li data-li-identifier="10." data-name="10."><article class="listArticle" data-absoluteaddress="/punkt/10/" id="punkt-10"><span class="data-originalId">10.</span><article class="legalP" data-absoluteaddress="/punkt/10/ledd/1/" id="punkt-10-ledd-1">Løyvehaveren skal sende melding til fylkeskommunen om endring av forretningsadresse.</article><article class="legalP" data-absoluteaddress="/punkt/10/ledd/2/" id="punkt-10-ledd-2">Vil løyvehaveren opphøre med den løyvepliktige virksomhet, skal melding snarest sendes fylkeskommunen.</article><article class="legalP" data-absoluteaddress="/punkt/10/ledd/3/" id="punkt-10-ledd-3">Bestemmelsen i lov om samferdsel § 17, 3. ledd gjelder tilsvarende.</article></article></li><li data-li-identifier="11." data-name="11."><article class="listArticle" data-absoluteaddress="/punkt/11/" id="punkt-11"><span class="data-originalId">11.</span><article class="legalP" data-absoluteaddress="/punkt/11/ledd/1/" id="punkt-11-ledd-1">Den som får løyve må registrere motorvogn på løyvedokumentet innen 2 måneder etter at løyve er tildelt.</article><article class="legalP" data-absoluteaddress="/punkt/11/ledd/2/" id="punkt-11-ledd-2">Ved manglende registrering blir løyvet tilbakekalt.</article></article></li><li data-li-identifier="12." data-name="12."><article class="listArticle" data-absoluteaddress="/punkt/12/" id="punkt-12"><span class="data-originalId">12.</span><article class="legalP" data-absoluteaddress="/punkt/12/ledd/1/" id="punkt-12-ledd-1">Den som ved ikrafttredelsen av disse forskrifter innehar løyve for godstransport med motorvogn utenfor rute, herunder løyve for internasjonal yrkestransport av gods, har samme rett til å utføre godstransport med motorvogn utenfor rute som løyve etter lov om samferdsel § 5 og disse forskrifter gir.</article><article class="legalP" data-absoluteaddress="/punkt/12/ledd/2/" id="punkt-12-ledd-2">Det enkelte løyves gyldighetsperiode endres ikke som følge av endringer i utøvingsreglene.</article></article></li><li data-li-identifier="13." data-name="13."><article class="listArticle" data-absoluteaddress="/punkt/13/" id="punkt-13"><span class="data-originalId">13.</span><article class="legalP" data-absoluteaddress="/punkt/13/ledd/1/" id="punkt-13-ledd-1">Forsettlig eller uaktsom overtredelse av bestemmelser gitt i eller i medhold av disse forskrifter straffes etter samferdselslovens § 26 med bøter. For medvirkning gjelder det samme. Forsøk straffes som fullbyrdet gjerning.</article></article></li><li data-li-identifier="14." data-name="14."><article class="listArticle" data-absoluteaddress="/punkt/14/" id="punkt-14"><span class="data-originalId">14.</span><article class="legalP" data-absoluteaddress="/punkt/14/ledd/1/" id="punkt-14-ledd-1">Forskriftene trer i kraft 1. januar 1983.</article><article class="legalP" data-absoluteaddress="/punkt/14/ledd/2/" id="punkt-14-ledd-2">Samtidig oppheves Samferdselsdepartementets forskrifter av 1. desember 1979 om godstransport med motorvogn utenfor rute.</article></article></li></ul></main></body></html>