<!DOCTYPE html><html lang="no"><head><title>Forskrift om utferdigelse og kontroll av losregninger samt om oppkreving av kystgebyr m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:21</dd><dt class="legacyID">Datokode</dt><dd class="legacyID">FOR-1982-08-12-1232</dd><dt class="dokid">DokumentID</dt><dd class="dokid">LTI/forskrift/1982-08-12-1232</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 18</dd><dt class="dateInForce">I kraft fra</dt><dd class="dateInForce">1982-09-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-08-31</dd><dt class="title">Tittel</dt><dd class="title">Forskrift om utferdigelse og kontroll av losregninger samt om oppkreving av kystgebyr m.v.</dd><dt class="refid">RefID</dt><dd class="refid">forskrift/1982-08-12-1232</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utferdigelse og kontroll av losregninger samt om oppkreving av kystgebyr m.v.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-08-12-1232" id="dokument"><h1>Forskrift om utferdigelse og kontroll av losregninger samt om oppkreving av kystgebyr m.v.</h1><article class="legalP" data-absoluteaddress="/ledd/1/" id="ledd-1">I medhold av § 7 pkt. 6 i lov om losvesenet av 9. april 1948 med endringer, senest av 16. april 1982, bestemmer Fiskeridepartementet 12. august 1982:</article><article class="legalArticle" data-lovdata-URL="LTI/forskrift/1982-08-12-1232/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">a)</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Ved innseiling fra sjøen, ved utseiling til sjøs og ved fart mellom norske havner, skal føreren av lospliktig fartøy fylle ut et Skipperbevis.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">b)</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Skipperbeviset leverer føreren til den statslos som har gjort tjeneste.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/punkt/3/" id="paragraf-1-punkt-3"><span class="data-originalId">c)</span><article class="legalP" data-absoluteaddress="/paragraf/1/punkt/3/ledd/1/" id="paragraf-1-punkt-3-ledd-1">Når statslos ikke er nyttet, leverer føreren skipperbeviset til det loskontor som er nærmest det anløpssted hvor kystgebyr forfaller til betaling.</article></article></li></ul></article><article class="legalArticle" data-lovdata-URL="LTI/forskrift/1982-08-12-1232/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ved tvist om hvorvidt skipet er lospliktig og statslos ikke er nyttet, og skipsføreren krever hel eller delvis fritakelse for å betale kystbegyr, skal han fylle ut særskilt Skipperbevis for strekningen det gjelder.</article></article><article class="legalArticle" data-lovdata-URL="LTI/forskrift/1982-08-12-1232/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Hvis statslos har vært nyttet til spesiell tjeneste, skal skipsføreren føre dette på skipperbeviset eller, etter omstendighetene, fylle ut særskilt Skipperbevis.</article></article><article class="legalArticle" data-lovdata-URL="LTI/forskrift/1982-08-12-1232/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Statslosen plikter å kontrollerer at skipperbeviset er fullstendig, tydelig og korrekt utfylt. Innlevering skjer til det loskontor losen sorterer under, hvis ikke annet er bestemt.</article></article><article class="legalArticle" data-lovdata-URL="LTI/forskrift/1982-08-12-1232/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">a)</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Losoldermannen eller losformannen kontrollerer skipperbevisene, derunder at statslosens navn, loskrets og sertifikatnummer er fullstendig og tydelig skrevet. Losoldermannen foretar nødvendig kontroll med innkomne Skipperbevis fra underliggende loskontorer.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">b)</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Har skipsføreren unnlatt å fylle ut Skipperbevis, skrives det ut av losoldermannen eller losformannen.</article></article></li></ul></article><article class="legalArticle" data-lovdata-URL="LTI/forskrift/1982-08-12-1232/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Losoldermannen regner ut samlet kystgebyr og fyller ut regningen.</article></article><article class="legalArticle" data-lovdata-URL="LTI/forskrift/1982-08-12-1232/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">a)</span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Losoldermannen fører inn skipperbeviset og samlet kystgebyrbeløp i losingsprotokollen.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/7/punkt/2/" id="paragraf-7-punkt-2"><span class="data-originalId">b)</span><article class="legalP" data-absoluteaddress="/paragraf/7/punkt/2/ledd/1/" id="paragraf-7-punkt-2-ledd-1">Skipperbevis hvor det helt eller delvis kreves fritakelse for å betale kystgebyr som følge av tvist om losplikten, fører likeledes inn i losingsprotokollen, men Skipperbevisene sendes snarest til Kystverket med en fremstilling av saken – og med innstilling om opprettholdelse eller frafallelse av Kystverkets krav.</article></article></li></ul></article><article class="legalArticle" data-lovdata-URL="LTI/forskrift/1982-08-12-1232/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/8/punkt/1/" id="paragraf-8-punkt-1"><span class="data-originalId">a)</span><article class="legalP" data-absoluteaddress="/paragraf/8/punkt/1/ledd/1/" id="paragraf-8-punkt-1-ledd-1">Losoldermannen skal på grunnlag av gjenparten av dokumenter for inn- og utekspedering av tollvesenet, kontrollere at Kystverkets rettmessige krav er dekket overfor inn- og utekspederte (klarerte) fartøyer.</article><article class="legalP" data-absoluteaddress="/paragraf/8/punkt/1/ledd/2/" id="paragraf-8-punkt-1-ledd-2">Losoldermannen kan, om Kystverkets krav ikke er dekket, anmode tollvesenet om ikke å utekspedere (utklarere) fartøyet.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/8/punkt/2/" id="paragraf-8-punkt-2"><span class="data-originalId">b)</span><article class="legalP" data-absoluteaddress="/paragraf/8/punkt/2/ledd/1/" id="paragraf-8-punkt-2-ledd-1">Kan ikke skipsføreren godgjøre at kravene er dekket og han ikke stiller garanti, har de losoldermenn departementet bestemmer adgang til å utstede erklæring mot personlig å overta ansvaret for beløpets riktige betaling. Losoldermannen tilkommer i sistnevnte tilfelle et klareringsgebyr, stort kr 3,- for hver erklæring.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/8/punkt/3/" id="paragraf-8-punkt-3"><span class="data-originalId">c)</span><article class="legalP" data-absoluteaddress="/paragraf/8/punkt/3/ledd/1/" id="paragraf-8-punkt-3-ledd-1">Losoldermannen skal føre særskilt regnskap over de klareringsgebyrer han mottar.</article></article></li></ul></article><article class="legalArticle" data-lovdata-URL="LTI/forskrift/1982-08-12-1232/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/9/punkt/1/" id="paragraf-9-punkt-1"><span class="data-originalId">a)</span><article class="legalP" data-absoluteaddress="/paragraf/9/punkt/1/ledd/1/" id="paragraf-9-punkt-1-ledd-1">Kystgebyrregning som gjelder norsk fartøy, presenteres hos den som på skipperbeviset er oppført som betaler, med anmodning om oppgjør innen 7 dager.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/9/punkt/2/" id="paragraf-9-punkt-2"><span class="data-originalId">b)</span><article class="legalP" data-absoluteaddress="/paragraf/9/punkt/2/ledd/1/" id="paragraf-9-punkt-2-ledd-1">Skipsføreren (rederen eller megleren) skal betale innkassoprovisjon med 2 % av regningens pålydende, dersom kravet ikke er dekket innen 7 dager etter at regningen er presentert.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/9/punkt/3/" id="paragraf-9-punkt-3"><span class="data-originalId">c)</span><article class="legalP" data-absoluteaddress="/paragraf/9/punkt/3/ledd/1/" id="paragraf-9-punkt-3-ledd-1">Er beløpet ikke betalt i rett tid, sendes purring med anmodning om betaling innen 14 dager. Uteblir betalingen, sendes ny purring i rekommandert brev der det gis ytterligere frist på 14 dager. Samtidig opplyses at hvis denne frist ikke overholdes, vil kravet bli sendt tjenestevei til Kystdirektoratet til innfordring.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/9/punkt/4/" id="paragraf-9-punkt-4"><span class="data-originalId">d)</span><article class="legalP" data-absoluteaddress="/paragraf/9/punkt/4/ledd/1/" id="paragraf-9-punkt-4-ledd-1">Er regningen og purringene sendt til megler uten at beløpet er blitt betalt, sendes kravet i rekommandert brev til fartøyets reder, bilagt kopi av regningen og purringene med anmodning om betaling innen 7 dager.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/9/punkt/5/" id="paragraf-9-punkt-5"><span class="data-originalId">e)</span><article class="legalP" data-absoluteaddress="/paragraf/9/punkt/5/ledd/1/" id="paragraf-9-punkt-5-ledd-1">Når særlige forhold tilsier det, kan losoldermannen straks sende regningen gjennom Kystverkets distriktskontor til Kystdirektoratet til behandling.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/9/punkt/6/" id="paragraf-9-punkt-6"><span class="data-originalId">f)</span><article class="legalP" data-absoluteaddress="/paragraf/9/punkt/6/ledd/1/" id="paragraf-9-punkt-6-ledd-1">Samme fremgangsmåte som nevnt under a) – e) brukes når kravet gjelder utenlandsk fartøy. I siste purrebrev opplyses at kravet vil bli sendt til innfordring ved Fiskeridepartementet, hvis betaling ikke er skjedd innen utløpet av fristen.</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/9/punkt/7/" id="paragraf-9-punkt-7"><span class="data-originalId">g)</span><article class="legalP" data-absoluteaddress="/paragraf/9/punkt/7/ledd/1/" id="paragraf-9-punkt-7-ledd-1">Ved purring brukes formularer som er fastsatt av Kystdirektoratet.</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/9/punkt/8/" id="paragraf-9-punkt-8"><span class="data-originalId">h)</span><article class="legalP" data-absoluteaddress="/paragraf/9/punkt/8/ledd/1/" id="paragraf-9-punkt-8-ledd-1">Er en regning ikke blitt betalt innen utløpet av de frister som er satt, sender losoldermannen originalregningen gjennom Kystverkets distriktskontor til Kystdirektoratet senest 3 måneder etter at det er blitt presentert, for videre innfordring. Kopi av all korrespondanse som knytter seg til saken må da medsendes.</article></article></li><li data-li-identifier="i)" data-name="i)"><article class="listArticle" data-absoluteaddress="/paragraf/9/punkt/9/" id="paragraf-9-punkt-9"><span class="data-originalId">i)</span><article class="legalP" data-absoluteaddress="/paragraf/9/punkt/9/ledd/1/" id="paragraf-9-punkt-9-ledd-1">Blir regningen betalt gjennom bank, kan eventuell clearingprovisjon oppkreves i tillegg.</article></article></li></ul></article><article class="legalArticle" data-lovdata-URL="LTI/forskrift/1982-08-12-1232/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/10/punkt/1/" id="paragraf-10-punkt-1"><span class="data-originalId">a)</span><article class="legalP" data-absoluteaddress="/paragraf/10/punkt/1/ledd/1/" id="paragraf-10-punkt-1-ledd-1">Er en kystgebyrregning blitt gjort opp ved innbetaling til en losoldermann, føres beløpet inn i regnskapet, med samtidig anmerkning i losingsprotokollen om at beløpet er betalt.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/10/punkt/2/" id="paragraf-10-punkt-2"><span class="data-originalId">b)</span><article class="legalP" data-absoluteaddress="/paragraf/10/punkt/2/ledd/1/" id="paragraf-10-punkt-2-ledd-1">Losoldermannen sender til distriktskontoret innen fastsatt frist oppgave over spesielle godtgjørelser til losoldermannskapets statsloser.</article></article></li></ul></article><article class="legalArticle" data-lovdata-URL="LTI/forskrift/1982-08-12-1232/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">§§ 6-10 får tilsvarende anvendelse for losformann i den utstrekning vedkommende losoldermann bestemmer.</article></article><article class="legalArticle" data-lovdata-URL="LTI/forskrift/1982-08-12-1232/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Losoldermannen sender losingsprotokollen, bilagt alle Skipperbevis og regninger, til vedkommende distriktskontor i samsvar med fastlagte rutiner.</article></article><article class="legalArticle" data-lovdata-URL="LTI/forskrift/1982-08-12-1232/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/13/punkt/1/" id="paragraf-13-punkt-1"><span class="data-originalId">a)</span><article class="legalP" data-absoluteaddress="/paragraf/13/punkt/1/ledd/1/" id="paragraf-13-punkt-1-ledd-1">Når en kystgebyrregning sendes distriktskontoret til innfordring, skal losoldermannen belaste distriktskontoret for regningens fulle beløp og foreta motposteringer som om regningen var betalt. Samtidig anmerker han i losingsprotokollen at regningen er sendt distriktskontoret til innfordring.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/13/punkt/2/" id="paragraf-13-punkt-2"><span class="data-originalId">b)</span><article class="legalP" data-absoluteaddress="/paragraf/13/punkt/2/ledd/1/" id="paragraf-13-punkt-2-ledd-1">Distriktskontoret registrerer i hovedregnskapet de kystgebyrregninger som mottas til innfordring ved å debitere en egen restansekonto. Kontoen godskrives beløpet ved innbetaling.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/13/punkt/3/" id="paragraf-13-punkt-3"><span class="data-originalId">c)</span><article class="legalP" data-absoluteaddress="/paragraf/13/punkt/3/ledd/1/" id="paragraf-13-punkt-3-ledd-1">Videre registrerer distriktskontoret regningene i et eget restanseregnskap. Regnskapet føres slik at det viser det samlede regningsbeløp og de forskjellige andeler av kystgebyret for hver regnings vedkommende, avsluttes, og kan avstemmes med hovedregnskapets restansekonto hvert kvartal. Gjenværende restanser ved kvartalets slutt spesifiseres på samme måte som i restanseregnskapet.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/13/punkt/4/" id="paragraf-13-punkt-4"><span class="data-originalId">d)</span><article class="legalP" data-absoluteaddress="/paragraf/13/punkt/4/ledd/1/" id="paragraf-13-punkt-4-ledd-1">For hvert krav opprettes en saksmappe, hvor Skipperbevis og i tilfelle gjenpart av purringer og annen korrespondanse om kravet samles. Saksmappen påføres opplysninger om hva som ellers er gjort for å få beløpet innfordret. Eventuelle spørsmål om avskrivning av uerholdelige krav forelegger Kystdirektoratet for Fiskeridepartementet.</article></article></li></ul></article><article class="legalArticle" data-lovdata-URL="LTI/forskrift/1982-08-12-1232/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Disse bestemmelser trer i kraft 1. september 1982 og trer i stedet for Bestemmelser om utferdigelse og kontroll av losregninger og om regnskapsføring av losbetaling, fastsatt av Fiskeridepartementet 17. september 1971 med senere endringer.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">De losoldermenn og losformenn som har adgang til å overta ansvaret for riktig betaling av lospenger, har inntil videre adgang til etter disse forskrifters § 8 litra b) å overta ansvaret for riktig betaling av kystgebyr.</article><article class="legalP" data-absoluteaddress="/paragraf/14/ledd/3/" id="paragraf-14-ledd-3">Videre skal inkassoprovisjonen etter disse forskrifters § 9 litra b) inntil videre betales til de losoldermenn og losformenn som mottar inkassoprovisjon for lospenger. Losoldermannen eller losformannen skal i så tilfelle føre særskilt regnskap for provisjon.</article></article></main></body></html>