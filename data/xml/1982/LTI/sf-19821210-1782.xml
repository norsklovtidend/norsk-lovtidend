<!DOCTYPE html><html lang="no"><head><title>Forskrift om regulering av trålfiske etter torsk nord for 62° n.br. i 1983.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:55</dd><dt class="legacyID">Datokode</dt><dd class="legacyID">FOR-1982-12-10-1782</dd><dt class="dokid">DokumentID</dt><dd class="dokid">LTI/forskrift/1982-12-10-1782</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 nr. 29</dd><dt class="dateInForce">I kraft fra</dt><dd class="dateInForce">1983-01-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-01-20</dd><dt class="title">Tittel</dt><dd class="title">Forskrift om regulering av trålfiske etter torsk nord for 62° n.br. i 1983.</dd><dt class="refid">RefID</dt><dd class="refid">forskrift/1982-12-10-1782</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av trålfiske etter torsk nord for 62° n.br. i 1983.<ul class="tocSubUl"><li>§ 1. Virkeområde</li><li>§ 2. Registreringsplikt</li><li>§ 3. Kvoteregulering</li><li>§ 4. Ekstrakvote for kapasitetsnedbygging</li><li>§ 5. Oppdeling av fangstsesongen</li><li>§ 6. Regulering av fiske med småtrålere</li><li>§ 7. Forbud mot ilandføring og omsetning av ulovlig fanget torsk. Bifangstbestemmelser.</li><li>§ 8. Fiskestopp</li><li>§ 9. Utfyllende bestemmelser</li><li>§ 10. Straffebestemmelser</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1982-12-10-1782" id="dokument"><h1>Forskrift om regulering av trålfiske etter torsk nord for 62° n.br. i 1983.</h1><article class="legalP" data-absoluteaddress="/ledd/1/" id="ledd-1">I medhold av § 1 og § 4 i lov av 7. juni 1955 om saltvannsfiskeriene, jfr. kgl.res. av 17. januar 1964, § 5 i lov av 20. april 1951 om fiske med trål jfr. kgl.res. av 11. januar 1974 og § 10, § 10a og § 10b i lov av 16. juni 1972 om regulering av deltagelsen i fisket har Fiskeridepartementet 10. desember 1982 bestemt:</article><article class="legalArticle" data-lovdata-URL="LTI/forskrift/1982-12-10-1782/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter gjelder fiske etter torsk med trål i Norges økonomiske sone nord for 62° n.br. og i området utenfor Norges økonomiske sone mellom 11° v.l. og 63° ø.l. nord for en linje trukket fra 11° v.l. og 63° n.br. rettvisende øst til 4° v.1., derfra rettvisende sør til 62° n.br. og derfra rettvisende øst til norskekysten.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Fiskeridirektøren kan bestemme at disse forskrifter også skal gjelde sør for 62° n.br.</article></article><article class="legalArticle" data-lovdata-URL="LTI/forskrift/1982-12-10-1782/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Registreringsplikt</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fartøyer som skal delta i fisket etter torsk med trål nord for 62 ° n.br. skal på forhånd være registrert hos Fiskeridirektøren.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For å kunne bli registrert må fartøyet ha tråltillatelse etter § 2 første ledd nr. 1 eller nr. 2 i forskrifter av 28. april 1978 om tillatelse til å drive fiske med trål, (trålforskriftene), gitt med hjemmel i lov av 20. april 1951 om fiske med trål.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Fiskeridirektøren avgjør under hvilken gruppe det enkelte registrerte trålfartøy hører.</article></article><article class="legalArticle" data-lovdata-URL="LTI/forskrift/1982-12-10-1782/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kvoteregulering</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fartøy som er registrert etter § 2 kan nord for 62° n.br. ikke fiske mer torsk enn følgende kvanta:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Ferskfisktrålere over 250 BRT og 115' 1.1. – 676 tonn rund vekt pr. fartøy</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Rundfrysetrålere over 400 BRT – 845 tonn rund vekt pr. fartøy</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Saltfisktrålere – 845 tonn rund vekt pr. fartøy</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Fabrikktrålere – 1.095 tonn rund vekt pr. fartøy</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Den kvoten et fartøy er tildelt etter denne paragraf, kan ikke overskrides selv om fartøyet fisker med andre redskaper enn trål.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fiskeridirektøren kan samtykke i at et fartøys kvote kan fiskes av annet fartøy som er tildelt kvote.</article></article><article class="legalArticle" data-lovdata-URL="LTI/forskrift/1982-12-10-1782/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ekstrakvote for kapasitetsnedbygging</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren kan fordele et kvantum på inntil 1.000 tonn rund vekt til fartøyer i de flerbåtsrederier innen ferskfisk- og rundfrysetrålerflåten som har deltatt i kapasitetsnedbygging av trålerflåten etter Fiskeridepartementets retningslinjer.</article></article><article class="legalArticle" data-lovdata-URL="LTI/forskrift/1982-12-10-1782/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppdeling av fangstsesongen</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">20 % eller mer av årskvoten for ferskfisktrålere under § 3 nr. 1 skal fiskes etter 1. september 1983. Fiskeridirektøren kan dispensere fra denne bestemmelse for enbåtsrederi.</article></article><article class="legalArticle" data-lovdata-URL="LTI/forskrift/1982-12-10-1782/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Regulering av fiske med småtrålere</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fartøyer under 150 BRT som ikke har tillatelse til å drive reketrålfiske, jfr. reketrålforskriftene av 23. juni 1978, kan fiske inntil 150 tonn rund vekt med trål. Driver slike fartøyer også fiske med garn, line eller juksa, inngår nevnte kvote i totalkvoten på 500 tonn torsk rund vekt etter § 6 i torskereguleringsforskriftene av 10. desember 1982.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fartøyer på mellom 150 og 250 BRT eller inntil 115' l.l., og større fartøyer som driver annet fiske i kombinasjon med trålfiske, kan tildeles en kvote på inntil 75 % av en ferskfisktrålerkvote, jfr. § 3 nr. 1. Ved fastsettelse av kvote for disse fartøyer kan det tas hensyn til fartøyets størrelse, tidligere deltakelse, alternative driftsmuligheter, samt de fastsatte konsesjonsvilkår for vedkommende fartøy.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Bestemmelsene i annet ledd gjelder ikke fartøy mellom 150 og 200 BRT som har konsesjon for reketrålfiske. Innenfor den fastsatte maksimalkvote på 200 tonn etter § 7 og § 8 i torskereguleringsforskriftene av 10. desember 1982, kan likevel slike fartøyer fiske maksimalt 150 tonn torsk rund vekt etter at fisket er stoppet av Fiskeridirektøren i medhold av § 7 tredje ledd i sistnevnte forskrifter.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">De fartøy som blir tildelt kvote i henhold til første og annet ledd kan ikke drive trålfiske nord for 62° n.br. i tiden fra og med fredag 25. mars kl. 24.00 til og med søndag 10. april 1983 kl. 24.00 og nord for 67° n.br. fra og med fredag 1. juli kl. 24.00 til og med søndag 31. juli 1983 kl. 24.00 og i tiden fra og med fredag 16. desember kl. 24.00 til og med lørdag 31. desember 1983 kl. 24.00.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Fiskeridirektøren kan i særlige tilfelle gjøre unntak fra forbudet i dette ledd.</article><article class="legalP" data-absoluteaddress="/paragraf/6/ledd/6/" id="paragraf-6-ledd-6">Fartøy som er gitt tillatelse til å drive fiske med trål som også omfatter fiske etter torsk nord for 62° n.br., men som ikke er tildelt kvote av torsk nord for 62° n.br., jfr. §§ 2 og 8 i trålforskriftene av 28. april 1978, kan ikke drive direkte trålfiske etter torsk nord for 62° n.br. i de tidsrom som er nevnt i foregående ledd.</article></article><article class="legalArticle" data-lovdata-URL="LTI/forskrift/1982-12-10-1782/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forbud mot ilandføring og omsetning av ulovlig fanget torsk. Bifangstbestemmelser.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det er forbudt å føre i land eller omsette torsk som er fanget i strid med disse forskrifter eller bestemmelser gitt i medhold av forskriftene. Likeledes er det forbudt å overskride kvoter fastsatt i henhold til disse forskrifter.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Uten hinder av forbudet i tørste ledd annet punktum kan det ved trålfiske etter sei, blåkveite og uer tas bifangster av torsk med totalt inntil 10 % i vekt av fangsten av sei, blåkveite, uer og hyse i hver landing. Ved fiske etter flyndre nord for 73° n.br. og vest for 30° ø.l. kan det tas bifangster av torsk med totalt inntil 25 % i vekt av fangsten av flyndre i hver landing. Torsk tatt som bifangst i hysefiske kommer til fradrag på fartøyets torskekvote.</article></article><article class="legalArticle" data-lovdata-URL="LTI/forskrift/1982-12-10-1782/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fiskestopp</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Det er forbudt å drive fiske med trål innenfor 12-mils grensen nord for 62° n.br. søndag 10. og mandag 11. april 1983 og nord for 67 ° n.br. søndag 31. juli og mandag 1. august 1983.</article></article><article class="legalArticle" data-lovdata-URL="LTI/forskrift/1982-12-10-1782/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridirektøren kan gi nærmere forskrifter om gjennomføring og utfylling av reglene i disse forskrifter.</article></article><article class="legalArticle" data-lovdata-URL="LTI/forskrift/1982-12-10-1782/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overtredelse av bestemmelser i eller gitt i medhold av disse forskrifter straffes med bøter i henhold til § 69 i lov av 7. juni 1955 om saltvannsfiskeriene og § 13 i lov av 20. april 1951 om fiske med trål.</article></article><article class="legalArticle" data-lovdata-URL="LTI/forskrift/1982-12-10-1782/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Disse forskrifter trer i kraft 1. januar 1983.</article></article></main></body></html>