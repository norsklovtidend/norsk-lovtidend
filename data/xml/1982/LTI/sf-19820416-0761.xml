<!DOCTYPE html><html lang="no"><head><title>Forskrift om opphevelse av kongelige resolusjoner om forbud mot reinbeiting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:00</dd><dt class="legacyID">Datokode</dt><dd class="legacyID">FOR-1982-04-16-761</dd><dt class="dokid">DokumentID</dt><dd class="dokid">LTI/forskrift/1982-04-16-761</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 10</dd><dt class="dateInForce">I kraft fra</dt><dd class="dateInForce">1979-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1897-07-25/§3</li></ul></dd><dt class="dateOfPublication">Kunngjort</dt><dd class="dateOfPublication">1982-05-25</dd><dt class="title">Tittel</dt><dd class="title">Forskrift om opphevelse av kongelige resolusjoner om forbud mot reinbeiting.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 16. april 1982.</dd><dt class="refid">RefID</dt><dd class="refid">forskrift/1982-04-16-761</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opphevelse av kongelige resolusjoner om forbud mot reinbeiting.</li></ul></dd></dl></header><main class="documentBody" data-lovdata-URL="LTI/forskrift/1982-04-16-761" id="dokument"><h1>Forskrift om opphevelse av kongelige resolusjoner om forbud mot reinbeiting.</h1><article class="legalP" data-absoluteaddress="/ledd/1/" id="ledd-1">Med hjemmel i lov av 25. juli 1897 inneholdende tilleggsbestemmelser angående lappene og rensdyrdriften innen de sønnenfor Finnmarkens amt liggende landsdeler § 3, ble det ved kgl.res. i årene mellom 1899 og 1914 nedlagt forbud mot reinbeiting i tilsammen 33 kommuner i 7 fylker utenfor reinbeitedistrikt i Sør-Norge.</article><article class="legalP" data-absoluteaddress="/ledd/2/" id="ledd-2">Reindriftloven av 12. mai 1933, som avløste loven av 1897, hadde i § 100 en tilsvarende hjemmel, som imidlertid aldri ble brukt i lovens gyldighetstid mellom 1935 og 1979. Forbudsresolusjonene fikk fortsatt gyldighet gjennom lovens § 103 c.</article><article class="legalP" data-absoluteaddress="/ledd/3/" id="ledd-3">I perioden fra 1916 til 1958 ble en rekke av forbudsresolusjonene opphevet, frem til 1945 ved kgl.res., og deretter ved vedtak av Landbruksdepartementet, som ved kgl.res. av 19. oktober 1945 fikk delegert Kongens myndighet etter loven av 1933, slik at det i 1958 gjenstod forbud i tilsammen 27 kommuner i 7 fylker.</article><article class="legalP" data-absoluteaddress="/ledd/4/" id="ledd-4">Reindriftsloven av 9. juni 1978, som trådte i kraft 1. juli 1979, har ikke noen tilsvarende hjemmel til geografiske reindriftsforbud som det lovverk den avløste. De hensyn som lå til grunn for de tidligere lovers bestemmelser om adgang til å gi slike forbud, er i reindriftsloven av 1978 ivaretatt gjennom den nye ordning med offentlig tillatelse som er innført i § 5. Hjemmelen til forbud var i lovene av 1897 og 1933 begrunnet i behovet for å beskytte omkringliggende grunneiere mot vesentlig skade som følge av uforsvarlig reindrift igangsatt på andre eiendommer. Etter disse lovverk stod det nemlig enhver grunneier fritt å starte eller gi tillatelse til reindrift på egen eiendom, uten noen form for offentlig kontroll med at driften var faglig forsvarlig lagt opp. Såvel de reindriftsfaglige krav som hensynet til andre næringsinteresser er nå bygget inn i ordningen med offentlig tillatelse etter § 5.</article><article class="legalP" data-absoluteaddress="/ledd/5/" id="ledd-5">Fortsatt opprettholdelse av geografiske reindriftsforbud er uten klar hjemmel i gjeldende reindriftslov, og i dårlig samsvar med lovens formål, som er å legge forholdene til rette for en samfunnsgagnlig utnytting av reinbeiteressursene, jf. § 1. Det er tvilsomt om de gjenstående kgl.res. om reindriftsforbud fortsatt er gjeldende etter reindriftslovens ikrafttredelse 1. juli 1979. Landbruksdepartementet finner derfor at de uttrykkelig bør oppheves. Ved kgl.res. 22. juni 1979 har Landbruksdepartementet fått delegert den myndighet som er tillagt Kongen i reindriftsloven, med unntak av § 31 om ekspropriasjon. Opphevelsen av de kgl.res. skal derfor skje ved departementsvedtak, på samme måte som tidligere opphevelser i mehold av kgl.res. om delegasjon av Kongens myndighet etter reindriftsloven av 1933.</article><article class="legalP" data-absoluteaddress="/ledd/6/" id="ledd-6">Landbruksdepartementet fatter slikt vedtak:</article><article class="legalP" data-absoluteaddress="/ledd/7/" id="ledd-7">Med hjemmel i lov om reindrift av 9. juni 1978 § 33 og kgl.res. av 22. juni 1979, jf. § 35, 3. ledd og § 103 c i tidligere lov av 25. juli 1897, oppheves med virkning fra dags dato samtlige kgl.res. om forbud mot reinbeiting utenfor reinbeitedistrikt, omfattende områder i følgende daværende herreder:</article> <article class="defaultP" margin-top="true">Hedmark fylke</article><article class="legalP" data-absoluteaddress="/ledd/8/" id="ledd-8">Tolga, kgl.res. av 4. mai 1901</article><article class="legalP" data-absoluteaddress="/ledd/9/" id="ledd-9">Kvikne, kgl.res. av 17. oktober 1914</article> <article class="defaultP" margin-top="true">Oppland fylke</article><article class="legalP" data-absoluteaddress="/ledd/10/" id="ledd-10">Dovre, kgl.res. av 16. desember 1899</article><article class="legalP" data-absoluteaddress="/ledd/11/" id="ledd-11">Lom, kgl.res. av 16. desember 1899</article><article class="legalP" data-absoluteaddress="/ledd/12/" id="ledd-12">Vågå, kgl.res. av 25. august 1900</article><article class="legalP" data-absoluteaddress="/ledd/13/" id="ledd-13">Hedalen, kgl.res. av 25. august 1900</article><article class="legalP" data-absoluteaddress="/ledd/14/" id="ledd-14">Sel, kgl.res. av 25. august 1900</article> <article class="defaultP" margin-top="true">Aust-Agder fylke</article><article class="legalP" data-absoluteaddress="/ledd/15/" id="ledd-15">Valle, kgl.res. av 19. april 1901</article> <article class="defaultP" margin-top="true">Hordaland fylke</article><article class="legalP" data-absoluteaddress="/ledd/16/" id="ledd-16">Rølldal, kgl.res. av 29. september 1900</article><article class="legalP" data-absoluteaddress="/ledd/17/" id="ledd-17">Odda, kgl.res. av 19. april 1901</article> <article class="defaultP" margin-top="true">Sogn og Fjordane fylke</article><article class="legalP" data-absoluteaddress="/ledd/18/" id="ledd-18">Lærdal, kgl.res. av 8. februar 1902</article><article class="legalP" data-absoluteaddress="/ledd/19/" id="ledd-19">Aurland, kgl.res. av 8. juni 1901</article> <article class="defaultP" margin-top="true">Møre og Romsdal fylke</article><article class="legalP" data-absoluteaddress="/ledd/20/" id="ledd-20">Grytten, kgl.res. av 16. desember 1899</article><article class="legalP" data-absoluteaddress="/ledd/21/" id="ledd-21">Hen, kgl.res. av 16. desember 1899</article><article class="legalP" data-absoluteaddress="/ledd/22/" id="ledd-22">Erisfjord og Vistdalen, kgl.res. 16. desember 1899</article><article class="legalP" data-absoluteaddress="/ledd/23/" id="ledd-23">Øksendalen, kgl.res. av 16. desember 1899</article><article class="legalP" data-absoluteaddress="/ledd/24/" id="ledd-24">Sundalen, kgl.res. av 16. desember 1899</article><article class="legalP" data-absoluteaddress="/ledd/25/" id="ledd-25">Surendalen, kgl.res. av 16. desember 1899</article><article class="legalP" data-absoluteaddress="/ledd/26/" id="ledd-26">Rindalen, kgl.res. av 23. juli 1900</article> <article class="defaultP" margin-top="true">Sør-Trøndelag fylke</article><article class="legalP" data-absoluteaddress="/ledd/27/" id="ledd-27">Rennebu, kgl.res. av 4. mai 1901</article><article class="legalP" data-absoluteaddress="/ledd/28/" id="ledd-28">Opdal, kgl.res. av 15. juli 1902</article><article class="legalP" data-absoluteaddress="/ledd/29/" id="ledd-29">Aalen, kgl.res. av 15. juni 1901</article><article class="legalP" data-absoluteaddress="/ledd/30/" id="ledd-30">Holtaalen, kgl.res. av 4. mai 1901</article><article class="legalP" data-absoluteaddress="/ledd/31/" id="ledd-31">Singsaas, kgl.res. av 15. juni 1901</article><article class="legalP" data-absoluteaddress="/ledd/32/" id="ledd-32">Budalen, kgl.res. av 4. mai 1901</article><article class="legalP" data-absoluteaddress="/ledd/33/" id="ledd-33">Soknedalen, kgl.res. av 4. mai 1901</article></main></body></html>