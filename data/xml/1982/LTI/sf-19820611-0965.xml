<!DOCTYPE html><html lang="no"><head><title>Endring i reglement om studentorganene ved Universitetet i Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:10</dd><dt class="legacyID">Datokode</dt><dd class="legacyID">FOR-1982-06-11-965</dd><dt class="dokid">DokumentID</dt><dd class="dokid">LTI/forskrift/1982-06-11-965</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 14</dd><dt class="dateInForce">I kraft fra</dt><dd class="dateInForce">1982-07-30</dd><dt class="changesToDocuments">Endrer</dt><dd class="changesToDocuments"><ul><li>forskrift/1976-07-23-3539</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1982-06-29</dd><dt class="title">Tittel</dt><dd class="title">Endring i reglement om studentorganene ved Universitetet i Oslo.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 11. juni 1982. Fremmet av Kultur- og vitenskapsdepartementet.</dd><dt class="refid">RefID</dt><dd class="refid">forskrift/1982-06-11-965</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endring i reglement om studentorganene ved Universitetet i Oslo.</li></ul></dd></dl></header><main class="documentBody" data-lovdata-URL="LTI/forskrift/1982-06-11-965" id="dokument"><h1>Endring i reglement om studentorganene ved Universitetet i Oslo.</h1><article class="legalP" data-absoluteaddress="/ledd/1/" id="ledd-1">Reglement om studentorganene ved Universitetet i Oslo, fastsatt ved kgl.res. 23. juli 1976 med seinere endring, endres slik:</article> <article class="defaultP" margin-top="true">§ 3 skal lyde:</article> <article class="defaultP" margin-top="true"><i>Kretsinndeling</i></article><article class="legalP" data-absoluteaddress="/ledd/2/" id="ledd-2">Ved valg til organene nevnt i § 2 og ved valg av studentrepresentanter til fakultets- og instituttråd gjelder valgordningsreglementet.</article><article class="legalP" data-absoluteaddress="/ledd/3/" id="ledd-3">Ved valg til studentutvalg og fakultetsråd utgjør studentene ved fakultetet en krets, med mindre studentene i samsvar med § 3.2 i valgordningsreglementet vedtar at fakultetet skal deles i flere kretser. Samme indre kretsinndeling må i tilfelle gjøres gjeldende for valg til studentutvalget og fakultetsrådet.</article><article class="legalP" data-absoluteaddress="/ledd/4/" id="ledd-4">Ved valg til studentrådet er kretsinndelingen den samme som den som gjelder etter forrige ledd, i tillegg utgjør studentene ved innføringsprogrammet for utenlandske studenter en egen valgkrets. I denne kretsen er også studenter som tidligere er registert ved den, valgbare. Inndeling av et fakultet i flere kretser som nevnt i forrige ledd, får ikke innvirkning på fakultetets mandat i studentrådet.</article><article class="legalP" data-absoluteaddress="/ledd/5/" id="ledd-5">Forslag om endring i kretsinndelingen som nevnt i 2. og 3. ledd skal tas opp til behandling når det kreves av minst 5 % av fakultetets studenter eller minst 25 % av studentene i en krets. Beslutninger som innebærer opprettelse av kretser som bare skal velge en representant, kan etter anke omgjøres av kollegiet, jfr. § 3.2 i valgordningsreglementet.</article><article class="legalP" data-absoluteaddress="/ledd/6/" id="ledd-6">Ved valg til fagutvalg og instituttråd utgjør studentene ved instituttet, faget, studiet eller grunnenheten en valgkrets, med mindre annet blir bestemt etter reglene i 2. og 4. ledd, som får tilsvarende anvendelse så langt de passer.</article></main></body></html>