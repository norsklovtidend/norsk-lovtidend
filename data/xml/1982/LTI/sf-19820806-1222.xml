<!DOCTYPE html><html lang="no"><head><title>Forskrift om tilskott under opplæring med sikte på høvelig arbeid.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:12</dd><dt class="legacyID">Datokode</dt><dd class="legacyID">FOR-1982-08-06-1222</dd><dt class="dokid">DokumentID</dt><dd class="dokid">LTI/forskrift/1982-08-06-1222</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 18</dd><dt class="dateInForce">I kraft fra</dt><dd class="dateInForce">1982-08-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§4-1</li></ul></dd><dt class="dateOfPublication">Kunngjort</dt><dd class="dateOfPublication">1982-08-31</dd><dt class="title">Tittel</dt><dd class="title">Forskrift om tilskott under opplæring med sikte på høvelig arbeid.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 6. august 1982 med heimel i lov av 17. juni 1966 nr. 12 om folketrygd, § 4-1, bokstav c, § 4-6, § 4-8, annet ledd og § 4-9. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1982-08-06-1222</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott under opplæring med sikte på høvelig arbeid.<ul class="tocSubUl"><li>§ 1. Omfang</li><li>§ 2. Stønadsformene</li><li>§ 3. Grunnstønad</li><li>§ 4. Forsørgingstillegg</li><li>§ 5. Borteboertillegg</li><li>§ 6. Tilsynstillegg</li><li>§ 7. Tilskott til reiser</li><li>§ 8. Kursstønad under sykdom</li><li>§ 9. Legeutgifter</li><li>§ 10. Ferietillegg</li><li>§ 11. Lønn fra arbeidsgiver</li><li>§ 12. Samordning med andre offentlige pensjons- og trygdeytelser</li><li>§ 13. Avgjerd</li><li>§ 14. Utbetaling</li><li>§ 15. Kontroll</li><li>§ 16. Særlige regler</li><li>§ 17. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1982-08-06-1222" id="dokument"><h1>Forskrift om tilskott under opplæring med sikte på høvelig arbeid.</h1><article class="legalArticle" data-lovdata-URL="LTI/forskrift/1982-08-06-1222/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tilskott etter disse forskrifter kan gis til deltakere ved arbeidsmarkedskurs for voksne som settes i gang av Arbeidsdirektoratet i samarbeid med Kirke- og undervisningsdepartementet eller annen offentlig fagmyndighet.</article></article><article class="legalArticle" data-lovdata-URL="LTI/forskrift/1982-08-06-1222/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Stønadsformene</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskott kan gis i følgende former:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Grunnstønad, jfr. § 3</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Forsørgingstillegg, jfr. § 4</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Borteboertillegg, jfr. § 5</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Tilsynstillegg for barn og andre familiemedlemmer, jfr. § 6</article></article></li><li data-li-identifier="5." data-name="5."><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Reisehjelp, jfr. § 7</article></article></li><li data-li-identifier="6." data-name="6."><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">Refusjon av legeutgifter i samband med kurset, jfr. § 9</article></article></li><li data-li-identifier="7." data-name="7."><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">7.</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">Ferietillegg, jfr. § 10</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kursdeltakere som når kurset tar til, hever eller har søkt om dagpenger etter folketrygdlovens § 4-1, nr. 1 bokstav a, kan i stedet for stønad etter punktene 1-4 og 7 i foregående ledd velge å ta ut dagpenger i så lang tid som de vil ha rett til slik stønad etter folketrygdlovens § 4-4 eller etter forskrifter gitt med heimel i denne paragraf.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Når retten til dagpenger faller bort, går vedkommende over på vanlig kursstønad.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Stønad som nevnt i første ledd, punktene 1 og 4, utbetales for alle kursdager unntatt søndager.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Arbeidsdirektoratet bestemmer hva som regnes som kursdager.</article></article><article class="legalArticle" data-lovdata-URL="LTI/forskrift/1982-08-06-1222/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Grunnstønad</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Kursdeltakere som i løpet av siste avsluttede kalenderår eller i gjennomsnitt i de tre siste avsluttede kalenderår har hatt en pensjonsgivende inntekt, jfr. lov om folketrygd § 6-4, første ledd, nr. 1-3, på minst 75 pst. av folketrygdens grunnbeløp ytes en grunnstønad på kr 127,- pr. kursdag.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Kursdeltakere som på det tidspunkt kurset tar til har rett til dagpenger i henhold til «Forskrifter om fastsetting av dagpengegrunnlaget for trygdede som har avtjent lovbestemt tjenesteplikt» eller «Forskrifter om avvik fra bestemmelsene i lov om folketrygd § 4-3, nr. 2, tredje ledd, første punktum, for arbeid på deltid», fastsatt av Kommunal- og arbeidsdepartementet henholdsvis 13. oktober 1978 og 7. mai 1973 får også kursstønad som nevnt i første ledd.</article><article class="legalP" data-absoluteaddress="/paragraf/3/punkt/1/ledd/3/" id="paragraf-3-punkt-1-ledd-3">Har kursdeltakeren i det aktuelle tidsrom som nevnt i første ledd vært syk, deltatt i arbeidsmarkedskurs som nevnt i § 1, avtjent verneplikt av minst 3 måneders varighet, eller vært</article><article class="legalP" data-absoluteaddress="/paragraf/3/punkt/1/ledd/4/" id="paragraf-3-punkt-1-ledd-4">arbeidsløs og stått tilmeldt Arbeidsformidlingen som arbeidssøker, kan perioden forlenges med tilsvarende tid.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">For kursdeltakere som ikke fyller kravene under a) første og tredje ledd, og ungdom under 19 år, ytes grunnstønad med kr 64,- pr. kursdag, jfr. for øvrig §§ 11 og 12.</article></article></li></ul></article><article class="legalArticle" data-lovdata-URL="LTI/forskrift/1982-08-06-1222/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forsørgingstillegg</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Forsørgingstillegg til grunnstønaden utbetales for ektefelle og barn under 18 år som kursdeltakeren forsørger eller har plikt til å forsørge, uansett om dette skjer ved kontanttilskott til dekning av familiens utgifter eller ved arbeid i heimen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Hvis vedkommende familiemedlem på det aktuelle tidspunkt har en inntekt som minst svarer til 75 pst. av G på det tidspunkt kurset tar til, utbetales ikke forsørgingstillegg.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Forsørgingstillegget utgjør kr 10,- for hver forsørget pr. dag.</article></article><article class="legalArticle" data-lovdata-URL="LTI/forskrift/1982-08-06-1222/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Borteboertillegg</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Kursdeltakere som må skifte bopel på grunn av kurset, kan – sorti kompensasjon for merutgifter, ulemper m.v. ved å måtte bo borte fra heimen – tilstås borteboertillegg.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Borteboertillegget er kr 59,- pr. kursdag.</article></article><article class="legalArticle" data-lovdata-URL="LTI/forskrift/1982-08-06-1222/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsynstillegg</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Har kursdeltakeren barn under 10 år, kan det utbetales tilsynstillegg til dekning av dokumenterte utgifter dersom det på grunn av kurset blir nødvendig med leid hjelp til stell og pass av barna. Tilsvarende gjelder dersom kursdeltakeren har barn over 10 år som på grunn av sykdom, skade eller lyte må ha kontinuerlig pleie og/eller tilsyn.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">For å få tillegg etter første ledd må offentlig godkjent institusjon eller kommunal dagmamma/pappa nyttes når dette er mulig. Er dette ikke mulig, kan tilsynstillegget tilstås til dekning av utgifter til leid privat hjelp som ikke er medlem av samme husstand eller ikke er barn under 18 år.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Tillegget gis ikke når det til barnet eller noen av dets forsørgere ytes annen særlig trygdestønad for pass av barnet.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Tillegget utgjør for første barn inntil kr 39,- pr. kursdag og inntil kr 20,- for hvert av de øvrige barn.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Etter nærmere regler gitt av Arbeidsdirektoratet, kan det også ytes tillegg for andre familiemedlemmer som trenger tilsyn og pleie. Slikt tillegg kan gis med et beløp inntil kr 39,- pr. kursdag.</article></article><article class="legalArticle" data-lovdata-URL="LTI/forskrift/1982-08-06-1222/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilskott til reiser</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tilskott kan gis til dekning av daglige reiseutgifter til og fra kursstedet. Tilskott kan også gis til dekning av utgifter til reiser til kursstedet når kurset tar til, og fra kursstedet ved kursets avslutning. Avgjerd og utbetaling skjer etter bestemmelsene i «Forskrifter om mobilitetsfremmende stønad gjennom Arbeidsformidlingen» fastsatt ved kgl.res. 25. august 1972 og utfyllende regler gitt med heimel i nevnte forskrifter.</article></article><article class="legalArticle" data-lovdata-URL="LTI/forskrift/1982-08-06-1222/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kursstønad under sykdom</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">For de første tre dager utbetales full kursstønad. Kursdeltaker som blir syk ut over tre dager kan ytes 75 pst. av full kursstønad inntil kursets avslutning. Det forutsettes at legeerklæring blir framlagt innen utløpet av den tredje fraværsdag, samt fornyede legeerklæringer ved utløpet av den foregående sykemelding.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Kursdeltakere som har forsørgingsbyrde og som i kurstiden blir innlagt i helseinstitusjon hvor det gis gratis full forpleining kan inntil kursets avslutning ytes 50 pst av full kursstønad.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Ikke-forsørgere i tilsvarende helseinstutusjon ytes stønad etter laveste sats.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">På det tidspunkt kursdeltakeren har rett til sykepenger, jfr. folketrygdlovens § 3-16 og 3-19, faller retten til kursstønad bort, uansett størrelsen av sykepengene.</article></article><article class="legalArticle" data-lovdata-URL="LTI/forskrift/1982-08-06-1222/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Legeutgifter</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Nødvendige legeutgifter i samband med kurset kan refunderes etter regning fra vedkommende lege.</article></article><article class="legalArticle" data-lovdata-URL="LTI/forskrift/1982-08-06-1222/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ferietillegg</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Kursdeltakere som i ferieopptjeningsåret i mer enn 8 uker har hevet høyeste grunnstønad etter første ledd, bokstav a, eller har valgt å ta ut dagpenger under kurset etter § 2, annet ledd, har rett til ferietillegg.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Ferietillegget ytes også ved en kombinasjon av høyeste grunnstønad og dagpenger etter folketrygdlovens § 4-1, bokstav a, hvis stønadstida tilsammen utgjør mer enn 8 uker.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Med opptjeningsåret for ferie menes tidsrommet fra og med 1. mai i det ene kalenderår til og med 30. april det påfølgende kalenderår.</article><article class="legalP" data-absoluteaddress="/paragraf/10/ledd/4/" id="paragraf-10-ledd-4">Ferietillegget ytes med 9,5 pst av utbetalt stønad. Stønad som nevnt i § 2, første ledd, punktene 3-7, regnes ikke med.</article></article><article class="legalArticle" data-lovdata-URL="LTI/forskrift/1982-08-06-1222/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Lønn fra arbeidsgiver</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Lønnes kursdeltakeren helt eller delvis av arbeidsgiver, utbetales grunnstønad etter laveste sats.</article></article><article class="legalArticle" data-lovdata-URL="LTI/forskrift/1982-08-06-1222/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Samordning med andre offentlige pensjons- og trygdeytelser</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Kursstønad tilståes ikke kursdeltakere som i kurstiden mottar attføringspenger eller mer enn halve sykepenger.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Mottar kursdeltakeren annen stønad fra offentlig trygde- eller pensjonsordning som helt eller delvis skal dekke utgifter til livsopphold, eller har deltakeren i kurstiden fritt opphold i offentlig institusjon, utbetales grunnstønaden etter laveste sats.</article><article class="legalP" data-absoluteaddress="/paragraf/12/ledd/3/" id="paragraf-12-ledd-3">Kursstønad etter disse forskrifter kan reduseres eller falle helt bort dersom kursdeltakeren nekter å fremme søknad om tilsvarende pensjons- eller trygdeytelser som nevnt i første og annet ledd.</article></article><article class="legalArticle" data-lovdata-URL="LTI/forskrift/1982-08-06-1222/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Avgjerd</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Avgjerd om innvilgning av kursstønad tas av distriktsarbeidssjefen eventuelt formidlingssjefen/kontorsjefen i det distrikt kurset holdes.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">For anke over vedtak om kursstønad gjelder bestemmelsene i lov av 27. juni 1947 nr. 9 om tiltak til å fremme sysselsetting, §§ 30, 31 og 32. Vedtak truffet av distriktsarbeidssjefen eller formidlingssjefen/ kontorsjefen i henhold til disse forskrifter § 13, første ledd, kan ankes inn for fylkets arbeids- og tiltaksnemnd, jfr. lov om tiltak til å fremme sysselsetting, § 30, første ledd, som gjelder tilsvarende.</article></article><article class="legalArticle" data-lovdata-URL="LTI/forskrift/1982-08-06-1222/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Kursstønad utbetales av trygdekontoret i den kommune hvor kurset holdes etter anvisning av den som tar avgjerd etter § 13, første ledd. Tilskott til engangsreiser og besøksreiser utbetales av trygdekontoret for den trygdedes oppholdskommune etter anvisning av arbeidskontoret for samme kommune.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Arbeidsdirektoratet kan gi nærmere regler om gjennomføringen av samordning med andre pensjons- og trygdeytelser, jfr. § 12.</article></article><article class="legalArticle" data-lovdata-URL="LTI/forskrift/1982-08-06-1222/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Arbeidsformidlingen på kursstedet fører kontroll med at stønad etter disse forskrifter blir nyttet til de formål de er bestemt for. For misbruk av stønad etter disse forskrifter gjelder bestemmelsen i lov om folketrygd § 4-10, § 15-8 og § 18-6, jfr. § 4-11.</article></article><article class="legalArticle" data-lovdata-URL="LTI/forskrift/1982-08-06-1222/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Særlige regler</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Kommunal- og arbeidsdepartementet kan når særlige hensyn foreligger, gi regler om at stønad kan tilstås på andre vilkår enn det som følger av disse forskrifter. Kommunal- og arbeidsdepartementet gis fullmakt til å endre tilskottssatsene for de stønader som er nevnt i § 2, 1., 2., 3. og 4.</article><article class="legalP" data-absoluteaddress="/paragraf/16/ledd/2/" id="paragraf-16-ledd-2">Arbeidsdirektoratet kan gi nærmere regler om nedsettelse av elevpenger og andre ytelser som er nevnt i disse forskrifter for deltakere i kurs hvor det gis gratis naturalytelser eller hvor det ukentlige timetall er mindre enn vanlig, og ellers gi nærmere regler til utfylling og gjennomføring av disse forskrifter.</article></article><article class="legalArticle" data-lovdata-URL="LTI/forskrift/1982-08-06-1222/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Disse forskrifter trer i kraft straks.</article><article class="legalP" data-absoluteaddress="/paragraf/17/ledd/2/" id="paragraf-17-ledd-2">Fra samme tidspunkt oppheves forskrifter om tilskott under opplæring med sikte på høvelig arbeid, fastsatt ved kgl.res. 19. oktober 1979.</article><article class="legalP" data-absoluteaddress="/paragraf/17/ledd/3/" id="paragraf-17-ledd-3">Kursdeltakere som på det tidspunkt disse forskrifter trer i kraft, hever stønad etter de tidligere regler, får stønaden omregnet etter regler og satser i disse forskrifter med virkning fra ikrafttredelsestidspunktet.</article><article class="legalP" data-absoluteaddress="/paragraf/17/ledd/4/" id="paragraf-17-ledd-4">I de tilfeller disse forskrifter stiller strengere vilkår for rett til stønad enn etter de tidligere regler, skal de strengere regler ikke komme til anvendelse under det pågående kurs overfor kursdeltakerne som hever stønad på ikrafttredelsestidspunktet.</article></article></main></body></html>