<!DOCTYPE html><html lang="no"><head><title>Forskrift om fangst av sel utenom norskekysten i 1982.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:32</dd><dt class="legacyID">Datokode</dt><dd class="legacyID">FOR-1982-02-19-385</dd><dt class="dokid">DokumentID</dt><dd class="dokid">LTI/forskrift/1982-02-19-385</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1982 Nr. 5</dd><dt class="dateInForce">I kraft fra</dt><dd class="dateInForce">1982-04-11</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1951-12-14-1</li></ul></dd><dt class="dateOfPublication">Kunngjort</dt><dd class="dateOfPublication">1982-03-10</dd><dt class="title">Tittel</dt><dd class="title">Forskrift om fangst av sel utenom norskekysten i 1982.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res av 19. februar 1982 i medhold av lov 14. desember 1951 om fangst av sel. Fremmet av Fiskeridepartementet.</dd><dt class="refid">RefID</dt><dd class="refid">forskrift/1982-02-19-385</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fangst av sel utenom norskekysten i 1982.<ul class="tocSubUl"><li>I. Newfoundlandsfeltet</li><li>II. Vesterisen.</li><li>III. Østisen (øst for 20° 00' østlig lengde).</li><li>IV.</li><li>V.</li><li>VI</li><li>VII.</li><li>VIII.</li></ul></li></ul></dd></dl></header><main class="documentBody" data-lovdata-URL="LTI/forskrift/1982-02-19-385" id="dokument"><h1>Forskrift om fangst av sel utenom norskekysten i 1982.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1982-02-19-385/KAPITTEL_1" data-partID="k1"><h2>I. Newfoundlandsfeltet</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Norge kan på dette fangstfelt fange maksimum 24.000 grønlandssel og 6.000 klappmyss. Til fangst for kanadiske landfangere er avsatt en kvote på inntil 3.000 klappmyss. Den delen av denne kvote som ikke blir tatt innen en nærmere angitt dato, kan de norske og kanadiske fangstfartøyer etter dette tidspunkt konkurrere fritt om å fange.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Fangsten av grønlandssel skal avpasses slik at det totale antallet ett år gamle og eldre dyr ikke overstiger 6 % av den samlede grønlandsselfangsten som til en hver tid er om bord i de enkelte farøyer. Av voksne klappmyss, som må avlives av sikkerhetsmessige grunner, tillates for hvert av fartøyene fanget inntil 5 % av den totale daglige klappmyssfangsten for vedkommende fartøy.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det er forbudt å fange eller å drepe grønlandssel før 10. mars kl. 09.00 GMT og etter 24. april kl. 24.00 GMT. Klappmyss er forbudt å fange eller å drepe før 20. mars kl. 10.00 GMT og etter 24. april kl. 24.00 GMT. Den 25. mars tas standpunkt til fangst på eventuell resterende dei av kvoten på 3.000 klappmyss for landfangere. Den kanadiske regionale fiskeridirektør for Newfoundland kan etter konsultasjoner med de norske og kanadiske førere av fangstfartøyene endre denne dato og likeledes datoene for åpning av fangsten av grønlandssel og klappmyss.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">I fangstsonen er det mellom kl. 24.00 GMT og kl. 09.00 GMT forbudt å fange, drepe eller å flå grønlandssel på dette feltet I tidsrommet til og med 31. mars er det forbudt å fange, drepe eller å flå klappmyss mellom kl. 22.00 GMT og kl. 09.00 GMT og etter nevnte dato mellom kl. 24.00 GMT og kl. 09.00 GMT.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1982-02-19-385/KAPITTEL_2" data-partID="k2"><h2>II. Vesterisen.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Det tillates fanget maksimum 21.000 unger av grønlandssel og maksimum 16.700 klappmyssunger. Den delen av ungekvoten for grønlandssel som ikke er fanget innen 10. april kl. 24.00 GMT kan tas som hårfellende (ett år gamle og eldre) dyr etter dette tidspunkt</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Det er forbudt å avlive voksne klappmysshunner. Antallet voksne klappmysshunner, som må avlives av sikkerhetsmessige grunner, skal ikke overstige 2 % av kvoten for klappmyssunger. For hver voksen klappmysshunn som avlives på denne måte, skal trekkes fra 2 unger i den tildelte ungekvote.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Voksne (kjønnsmodne) klappmysshanner kan fanges fritt. Det er forbudt å fange ikke kjønnsmodne klappmyss (gris).</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Det er forbudt å fange eller å drepe grønlandssel og klappmyss før 22. mars kl. 07.00 GMT og etter 5. mai kl. 24.00 GMT. Det er forbudt for fartøyene å gå fra Norge før 15. mars kl. 18.00 norsk tid.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Med Vesterisen forstås i disse bestemmelser drivisområdet utenfor Øst-Grønlands kyst mellom 77°00' nordlig bredde og en linje trukket fra Kap Nord (Horn) på Island rettvisende vest til et punkt 66 ° 28' nordlig bredde og 30°00' vestlig lengde og herfra i en rett linje til midt i Storfjordens munning (Grønland).</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">Det er forbudt å foreta mer enn en fangsttur til fangstfeltet i Vesterisen. Fiskeridepartementet kan dispensere fra denne bestemmelse. Slik dispensasjon kan bare gis i de tilfeller et fartøy på grunn av tvingende omstendigheter må forlate fangstfeltet uten å ha oppnådd tilfredsstillende fangstresultat.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1982-02-19-385/KAPITTEL_3" data-partID="k3"><h2>III. Østisen (øst for 20° 00' østlig lengde).</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Det tillates fanget maksimum 17.500 grønlandssel. Fangst av andre selarter er forbudt i sovjetisk sone. Det er dessuten forbudt å fange klappmyss på hele dette fangstfelt</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Storkobbe er inntil videre totalfredet i Østisen, øst for 37° 00' østlig lengde i området nord for 75° 00' nordlig bredde, og øst for 20° 00' østlig lengde i området sør for 75° 00' nordlig bredde.</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Det er forbudt å fange eller å drepe grønlandssel før 23. mars kl. 07.00 GMT og etter 30. april kl. 24.00 GMT. De sovjetiske myndigheter vil kunne forlenge fangstiden for dette felt dersom ugunstige fangstforhold gjør det nødvendig, dog ikke utover 10. mai kl. 24.00 GMT.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1982-02-19-385/KAPITTEL_4" data-partID="k4"><h2>IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Fordeling av fangstkvotene foretas etter nærmere bestemmelse av Fiskeridepartementet</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1982-02-19-385/KAPITTEL_5" data-partID="k5"><h2>V.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Utenom de foran nevnte fangstfelt er all regulær skutefangst av sel forbudt hele året Fiskeridepartementet kan for ringsel og storkobbe dispensere fra denne bestemmelse i Nordisen (Svalbardområdet), vest for de grenselinjer som er angitt i 2. avsnitt i punkt III.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1982-02-19-385/KAPITTEL_6" data-partID="k6"><h2>VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">For å påse at bestemmelsene i denne resolusjon overholdes kan Fiskeridepartementet oppnevne inspektører. Inspektørene skal ha rett til å foreta inspeksjon av fartøy og redskaper, å kontrollere bruken av fangstredskapene og ellers foreta det som er nødvendig for å påse overholdelsen av de gjeldende reguleringsbestemmelser.</article><article class="legalP" data-absoluteaddress="/kapittel/6/ledd/2/" id="kapittel-6-ledd-2">Skipperen eller annen ansvarshavende om bord i fartøyer som deltar i selfangst skal gi inspektøren adgang til fartøyet og ellers være behjelpelig med at inspeksjonen kan bli utført tilfredstillende.</article><article class="legalP" data-absoluteaddress="/kapittel/6/ledd/3/" id="kapittel-6-ledd-3">Nærmere instruks for inspektørene fastsettes av Fiskeridepartementet.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1982-02-19-385/KAPITTEL_7" data-partID="k7"><h2>VII.</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Selavgiften for 1982 fastsettes til kr 1,- pr. fanget sel uansett selart.</article><article class="legalP" data-absoluteaddress="/kapittel/7/ledd/2/" id="kapittel-7-ledd-2">Etter ankomst norsk havn pålegges fangstfartøyenes eiere uten hensyn til hvor fangsten leveres – å melde fangsten og dens sammensetning til Fiskeridirektoratets kontrollverk i Ålesund eller Tromsø, samt å foranledige avgiften innbetalt samme steder.</article><article class="legalP" data-absoluteaddress="/kapittel/7/ledd/3/" id="kapittel-7-ledd-3">Nærmere bestemmelser om innkreving av selavgiften kan fastsettes av Fiskeridepartementet.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTI/forskrift/1982-02-19-385/KAPITTEL_8" data-partID="k8"><h2>VIII.</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Den som forsettlig eller uaktsomt overtrer bestemmelsene i denne resolusjonen eller medvirker hertil, straffes overensstemmende med § 6 i lov av 14. desember 1951 om fangst av sel, med bøter eller fengsel inntil 3 måneder.</article><article class="legalP" data-absoluteaddress="/kapittel/8/ledd/2/" id="kapittel-8-ledd-2">Ulovlig fanget sel eller verdien herav kan inndras i henhold til inndragningsbestemmelsene i straffeloven av 22. mai 1902.</article></section></main></body></html>