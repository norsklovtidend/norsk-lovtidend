<!DOCTYPE html><html lang="no"><head><title>Forskrift for innsamling av matavfall fra storhusholdninger, Hå kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:22</dd><dt class="legacyID">Datokode</dt><dd class="legacyID">FOR-2000-09-07-923</dd><dt class="dokid">DokumentID</dt><dd class="dokid">LTII/forskrift/2000-09-07-923</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 8</dd><dt class="dateInForce">I kraft fra</dt><dd class="dateInForce">2001-01-01</dd><dt class="appliesTo">Gjelder for</dt><dd class="appliesTo">Hå kommune, Rogaland.</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§30</li><li>lov/1981-03-13-6/§33</li><li>lov/1981-03-13-6/§34</li></ul></dd><dt class="dateOfPublication">Kunngjort</dt><dd class="dateOfPublication">2000-10-06</dd><dt class="titleShort">Korttittel</dt><dd class="titleShort">Forskrift om innsamling av matavfall, Hå</dd><dt class="title">Tittel</dt><dd class="title">Forskrift for innsamling av matavfall fra storhusholdninger, Hå kommune, Rogaland.</dd><dt class="miscInformation">Annet om dokumentet</dt><dd class="miscInformation">Fastsatt av Hå kommunestyre 7. september 2000 med hjemmel i lov av 13. mars 1981 nr. 6 om vern mot forurensninger og om avfall (Forurensningsloven) § 30, § 33 og § 34.</dd><dt class="refid">RefID</dt><dd class="refid">forskrift/2000-09-07-923</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for innsamling av matavfall fra storhusholdninger, Hå kommune, Rogaland.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Innsamlers rettigheter og plikter</li><li>§ 4. Abonnentens plikter</li><li>§ 5. Bruk av beholdere</li><li>§ 6. Avsluttende bestemmelser</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/2000-09-07-923" id="dokument"><h1>Forskrift for innsamling av matavfall fra storhusholdninger, Hå kommune, Rogaland.</h1><article class="legalArticle" data-lovdata-URL="LTII/forskrift/2000-09-07-923/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="marginIdArticle" data-partID="a1.1" data-absoluteaddress="/paragraf/1/punkt/1/" id="paragraf-1-punkt-1"><span class="data-marginOriginalId">1.1</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">For å fremme gjenbruk, avfallsminimering og redusere miljøbelastningen fra avfallshåndteringen i Hå kommune, skal det iverksettes organisert innsamling av matavfall fra storkjøkken/kantiner.</article></article><article class="marginIdArticle" data-partID="a1.2" data-absoluteaddress="/paragraf/1/punkt/2/" id="paragraf-1-punkt-2"><span class="data-marginOriginalId">1.2</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Ordningen gjelder innsamling og transport av matavfall fra storkjøkken/kantiner med mer enn 50 liter matavfall pr. uke. Annen virksomhet som har tilsvarende avfallsprodukter som kan nyttes til fór (slakterier, bakerier etc.) og med mengder over 50 liter pr. uke, kan bli pålagt å knytte seg til ordningen dersom avfallet ikke blir benyttet direkte til fór.</article></article><article class="marginIdArticle" data-partID="a1.3" data-absoluteaddress="/paragraf/1/punkt/3/" id="paragraf-1-punkt-3"><span class="data-marginOriginalId">1.3</span><article class="legalP" data-absoluteaddress="/paragraf/1/punkt/3/ledd/1/" id="paragraf-1-punkt-3-ledd-1">Formålet med innsamlingen er primært at matavfallet, etter sterilisering, kan benyttes som dyrefór. Forskriften skal samtidig sikre en hygienisk forsvarlig oppbevaring, innsamling og transport av denne avfallskategori.</article></article></article><article class="legalArticle" data-lovdata-URL="LTII/forskrift/2000-09-07-923/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="marginIdArticle" data-partID="a2.1" data-absoluteaddress="/paragraf/2/punkt/1/" id="paragraf-2-punkt-1"><span class="data-marginOriginalId">2.1</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Med <i>matavfall</i> menes kasserte rester og levninger fra tillaging og servering/salg av matvareprodukter (skyller), herunder også frityrfett.</article></article><article class="marginIdArticle" data-partID="a2.2" data-absoluteaddress="/paragraf/2/punkt/2/" id="paragraf-2-punkt-2"><span class="data-marginOriginalId">2.2</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Med <i>storkjøkken/kantiner</i> menes virksomheter som lager mat for andre med henblikk på forpleining eller ervervsvirksomhet, som institusjons-, restaurantkjøkken, kantiner, catering osv.</article></article><article class="marginIdArticle" data-partID="a2.3" data-absoluteaddress="/paragraf/2/punkt/3/" id="paragraf-2-punkt-3"><span class="data-marginOriginalId">2.3</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Med <i>beholder</i> menes her den type 60-liters beholder som utleveres av innsamler til formålet. Enhver abonnent kan til enhver tid ha så mange beholdere som behovet tilsier.</article></article></article><article class="legalArticle" data-lovdata-URL="LTII/forskrift/2000-09-07-923/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innsamlers rettigheter og plikter</span></h2><article class="marginIdArticle" data-partID="a3.1" data-absoluteaddress="/paragraf/3/punkt/1/" id="paragraf-3-punkt-1"><span class="data-marginOriginalId">3.1</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Beholdere skal tømmes minst én gang pr. uke. Kommunen kan fastsette hyppigere tømming. Innsamler skal ved hver tømming erstatte fylte beholdere med tomme og rengjorte beholdere samt føre oversikt over antall beholdere som tømmes fra abonnent.</article></article><article class="marginIdArticle" data-partID="a3.2" data-absoluteaddress="/paragraf/3/punkt/2/" id="paragraf-3-punkt-2"><span class="data-marginOriginalId">3.2</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Innsamler/mottaker skal sørge for rengjøring av beholdere etter hver tømming.</article></article><article class="marginIdArticle" data-partID="a3.3" data-absoluteaddress="/paragraf/3/punkt/3/" id="paragraf-3-punkt-3"><span class="data-marginOriginalId">3.3</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Innsamler skal levere matavfallet til godkjent steriliseringsanlegg.</article></article></article><article class="legalArticle" data-lovdata-URL="LTII/forskrift/2000-09-07-923/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Abonnentens plikter</span></h2><article class="marginIdArticle" data-partID="a4.1" data-absoluteaddress="/paragraf/4/punkt/1/" id="paragraf-4-punkt-1"><span class="data-marginOriginalId">4.1</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Abonnenten plikter å holde matavfallet adskilt fra annet avfall. Beholdere skal disponeres i henhold til gjeldende regler fra helsemyndighetene.</article></article><article class="marginIdArticle" data-partID="a4.2" data-absoluteaddress="/paragraf/4/punkt/2/" id="paragraf-4-punkt-2"><span class="data-marginOriginalId">4.2</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Abonnenten skal sørge for at beholdere plasseres til anvist tid og på det sted som kommunen bestemmer etter gjeldende ruteplaner.</article></article><article class="marginIdArticle" data-partID="a4.3" data-absoluteaddress="/paragraf/4/punkt/3/" id="paragraf-4-punkt-3"><span class="data-marginOriginalId">4.3</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Når kommunestyret har vedtatt iverksettelse av en innsamlingsordning for matavfall, har de storkjøkken/kantiner og annen virksomhet som omfattes av denne forskrift, plikt til å slutte seg til ordningen.</article></article></article><article class="legalArticle" data-lovdata-URL="LTII/forskrift/2000-09-07-923/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bruk av beholdere</span></h2><article class="marginIdArticle" data-partID="a5.1" data-absoluteaddress="/paragraf/5/punkt/1/" id="paragraf-5-punkt-1"><span class="data-marginOriginalId">5.1</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Beholdere må ikke overfylles slik at hygieniske ulemper kan oppstå. Fyllingsgrense er angitt på beholderen.</article></article><article class="marginIdArticle" data-partID="a5.2" data-absoluteaddress="/paragraf/5/punkt/2/" id="paragraf-5-punkt-2"><span class="data-marginOriginalId">5.2</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Beholdere må ikke inneholde fraksjoner som er uegnet eller farlig som dyrefór.</article></article><article class="marginIdArticle" data-partID="a5.3" data-absoluteaddress="/paragraf/5/punkt/3/" id="paragraf-5-punkt-3"><span class="data-marginOriginalId">5.3</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Det må kun benyttes beholdere tildelt av innsamler.</article></article><article class="marginIdArticle" data-partID="a5.4" data-absoluteaddress="/paragraf/5/punkt/4/" id="paragraf-5-punkt-4"><span class="data-marginOriginalId">5.4</span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">Levering av matavfall i bulk må avtales særskilt med innsamler.</article></article></article><article class="legalArticle" data-lovdata-URL="LTII/forskrift/2000-09-07-923/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avsluttende bestemmelser</span></h2><article class="marginIdArticle" data-partID="a6.1" data-absoluteaddress="/paragraf/6/punkt/1/" id="paragraf-6-punkt-1"><span class="data-marginOriginalId">6.1</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">Denne forskrift er en utfyllende forskrift til renovasjonsforskrift for Hå kommune, vedtatt av Hå kommunestyre 7. september 2000 nr. 922.</article></article><article class="marginIdArticle" data-partID="a6.2" data-absoluteaddress="/paragraf/6/punkt/2/" id="paragraf-6-punkt-2"><span class="data-marginOriginalId">6.2</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">Abonnenten skal betale tømmegebyr til innsamler for innhenting av matavfall i henhold til denne forskrift. Innsamler plikter å utarbeide egne regler for beregning av gebyrets størrelse basert på gebyrgrunnlaget.</article><article class="legalP" data-absoluteaddress="/paragraf/6/punkt/2/ledd/2/" id="paragraf-6-punkt-2-ledd-2">For levering av matavfall i bulk gjelder særskilt gebyr regulert etter hele kubikkmeter (m<sup>3</sup> ) som volumenhet.</article></article><article class="marginIdArticle" data-partID="a6.3" data-absoluteaddress="/paragraf/6/punkt/3/" id="paragraf-6-punkt-3"><span class="data-marginOriginalId">6.3</span><article class="legalP" data-absoluteaddress="/paragraf/6/punkt/3/ledd/1/" id="paragraf-6-punkt-3-ledd-1">Klage og straff er regulert i Renovasjonsforskriften for Hå kommune, 7. september 2000 nr. 922 §§ 17 og 18.</article></article></article><section class="section" data-name="kapII" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/2000-09-07-923/KAPITTEL_1" data-partID="k1"><h2 data-text-align="center">II</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Forskriften trer i kraft 1. januar 2001 og erstatter tidligere vedtak av Hå formannskap 13. mai 1991.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></section></main></body></html>