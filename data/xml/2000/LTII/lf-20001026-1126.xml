<!DOCTYPE html><html lang="no"><head><title>Forskrift om montering av husbrannslange, Asker og Bærum kommuner, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:21</dd><dt class="legacyID">Datokode</dt><dd class="legacyID">FOR-2000-10-26-1126</dd><dt class="dokid">DokumentID</dt><dd class="dokid">LTII/forskrift/2000-10-26-1126</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 10</dd><dt class="dateInForce">I kraft fra</dt><dd class="dateInForce">2001-01-08</dd><dt class="appliesTo">Gjelder for</dt><dd class="appliesTo">Asker og Bærum kommuner, Akershus.</dd><dt class="basedOn">Hjemmel</dt><dd class="basedOn"><ul><li>lov/1987-06-05-26/§25</li><li>forskrift/1990-07-05-546/§8-2</li></ul></dd><dt class="dateOfPublication">Kunngjort</dt><dd class="dateOfPublication">2000-12-08</dd><dt class="titleShort">Korttittel</dt><dd class="titleShort">Forskrift om husbrannslange, Asker og Bærum</dd><dt class="title">Tittel</dt><dd class="title">Forskrift om montering av husbrannslange, Asker og Bærum kommuner, Akershus.</dd><dt class="miscInformation">Annet om dokumentet</dt><dd class="miscInformation">Fastsatt av styret for Asker og Bærum brannvesen 26. oktober 2000 med hjemmel i lov av 5. juni 1987 nr. 26 om brannvern m.v. § 25 og forskrift av 5. juli 1990 nr. 546 om brannforebyggende tiltak og brannsyn § 8-2 siste ledd jf. delegeringsvedtak fra Asker og Bærum kommunestyrer 29. april 1998 og 13. mai 1998.</dd><dt class="refid">RefID</dt><dd class="refid">forskrift/2000-10-26-1126</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om montering av husbrannslange, Asker og Bærum kommuner, Akershus.</li></ul></dd></dl></header><main class="documentBody" data-lovdata-URL="LTII/forskrift/2000-10-26-1126" id="dokument"><h1>Forskrift om montering av husbrannslange, Asker og Bærum kommuner, Akershus.</h1><article class="legalP" data-absoluteaddress="/ledd/1/" id="ledd-1">Denne forskrift gjelder for alle hus og boliger. På sanitæranmeldelsen i nye bygninger skal det anføres hvilket slangeutstyr som aktes montert. Montasjen vil bli fulgt opp i forbindelse med utstedelse av ferdigattest.</article><article class="legalP" data-absoluteaddress="/ledd/2/" id="ledd-2">Brannslangen skal ligge på trommel, den skal ha stivt tverrsnitt og være fast tilknyttet vannledningen. Slangen skal være kveilet slik at slangespiss er tilgjengelig og slangen kan benyttes uten at slangen kveiles helt av trommelen.</article><article class="legalP" data-absoluteaddress="/ledd/3/" id="ledd-3">Slangetromler skal utformes i samsvar med NS-EN 671-1.</article><article class="legalP" data-absoluteaddress="/ledd/4/" id="ledd-4">Når det gjelder kravet til slangetype, -dimensjonering og -materiell, skiller en mellom to grupper av bygninger som skal utstyres med husbrannslanger:</article> <article class="defaultP" margin-top="true"><i>Gruppe 1: Bygninger som omfattes av brannvernlovens § 22 samt boligblokker med fire etasjer eller mer</i></article><article class="legalP" data-absoluteaddress="/ledd/5/" id="ledd-5">§ 22 omfatter bl.a.:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/5/punkt/1/" id="ledd-5-punkt-1"><span class="data-originalId">-</span><article class="legalP" data-absoluteaddress="/ledd/5/punkt/1/ledd/1/" id="ledd-5-punkt-1-ledd-1">Overnattingssteder, sykehus og pleieanstalter.</article></article></li><li data-li-identifier="-" data-name="-"><article class="listArticle" data-absoluteaddress="/ledd/5/punkt/2/" id="ledd-5-punkt-2"><span class="data-originalId">-</span><article class="legalP" data-absoluteaddress="/ledd/5/punkt/2/ledd/1/" id="ledd-5-punkt-2-ledd-1">Forsamlingslokaler.</article></article></li><li data-li-identifier="-" data-name="-"><article class="listArticle" data-absoluteaddress="/ledd/5/punkt/3/" id="ledd-5-punkt-3"><span class="data-originalId">-</span><article class="legalP" data-absoluteaddress="/ledd/5/punkt/3/ledd/1/" id="ledd-5-punkt-3-ledd-1">Skoler, barnehager og fritidshjem.</article></article></li><li data-li-identifier="-" data-name="-"><article class="listArticle" data-absoluteaddress="/ledd/5/punkt/4/" id="ledd-5-punkt-4"><span class="data-originalId">-</span><article class="legalP" data-absoluteaddress="/ledd/5/punkt/4/ledd/1/" id="ledd-5-punkt-4-ledd-1">Salgslokaler.</article></article></li><li data-li-identifier="-" data-name="-"><article class="listArticle" data-absoluteaddress="/ledd/5/punkt/5/" id="ledd-5-punkt-5"><span class="data-originalId">-</span><article class="legalP" data-absoluteaddress="/ledd/5/punkt/5/ledd/1/" id="ledd-5-punkt-5-ledd-1">Verksteder, produksjonslokaler, lager og opplag. Industribedrifter.</article></article></li><li data-li-identifier="-" data-name="-"><article class="listArticle" data-absoluteaddress="/ledd/5/punkt/6/" id="ledd-5-punkt-6"><span class="data-originalId">-</span><article class="legalP" data-absoluteaddress="/ledd/5/punkt/6/ledd/1/" id="ledd-5-punkt-6-ledd-1">Kulturhistoriske bygninger.</article></article></li><li data-li-identifier="-" data-name="-"><article class="listArticle" data-absoluteaddress="/ledd/5/punkt/7/" id="ledd-5-punkt-7"><span class="data-originalId">-</span><article class="legalP" data-absoluteaddress="/ledd/5/punkt/7/ledd/1/" id="ledd-5-punkt-7-ledd-1">Idrettsanlegg, stevneplasser, campingplasser og gjestehavner.</article></article></li></ul></article><article class="legalP" data-absoluteaddress="/ledd/6/" id="ledd-6">Se for øvrig vedlegg 15 til veiledning til forskrift om brannforebyggende tiltak og brannsyn.</article><article class="legalP" data-absoluteaddress="/ledd/7/" id="ledd-7">I boligblokker gjelder kravene fellesområder.</article> <article class="defaultP" margin-top="true"><i>Krav</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/7/punkt/1/" id="ledd-7-punkt-1"><span class="data-originalId">-</span><article class="legalP" data-absoluteaddress="/ledd/7/punkt/1/ledd/1/" id="ledd-7-punkt-1-ledd-1">Min. 19 mm slange med sentervannsinnføring på rull, montert fortrinnsvis på vegg eller i godkjent skap. Slangelengde ikke over 30 m. Dekker den ikke alle rom må det monteres flere brannslanger.</article></article></li><li data-li-identifier="-" data-name="-"><article class="listArticle" data-absoluteaddress="/ledd/7/punkt/2/" id="ledd-7-punkt-2"><span class="data-originalId">-</span><article class="legalP" data-absoluteaddress="/ledd/7/punkt/2/ledd/1/" id="ledd-7-punkt-2-ledd-1">Det skal monteres minst en brannslange i hver etasje. Røropplegget til brannslangen skal være 28 mm rør for inntil to brannslanger, 35 mm for tre eller fire slanger og 42 mm for fem eller seks slanger på samme opplegg. Med flere enn seks slanger på samme røropplegg skal rørdimensjonen være 54 mm.</article></article></li><li data-li-identifier="-" data-name="-"><article class="listArticle" data-absoluteaddress="/ledd/7/punkt/3/" id="ledd-7-punkt-3"><span class="data-originalId">-</span><article class="legalP" data-absoluteaddress="/ledd/7/punkt/3/ledd/1/" id="ledd-7-punkt-3-ledd-1">Brannslangene skal plasseres så nær utgangene (trappereposene) som mulig, men frostsikkert. Brannslangeskap må ikke plasseres i trapperom. I korridorer plasseres de fortrinnsvis ved utgangsdørene.</article></article></li><li data-li-identifier="-" data-name="-"><article class="listArticle" data-absoluteaddress="/ledd/7/punkt/4/" id="ledd-7-punkt-4"><span class="data-originalId">-</span><article class="legalP" data-absoluteaddress="/ledd/7/punkt/4/ledd/1/" id="ledd-7-punkt-4-ledd-1">Brannslangene må være tilgjengelige.</article></article></li><li data-li-identifier="-" data-name="-"><article class="listArticle" data-absoluteaddress="/ledd/7/punkt/5/" id="ledd-7-punkt-5"><span class="data-originalId">-</span><article class="legalP" data-absoluteaddress="/ledd/7/punkt/5/ledd/1/" id="ledd-7-punkt-5-ledd-1">Kastelengde i henhold til NS 3922 – min. 11 m.</article></article></li><li data-li-identifier="-" data-name="-"><article class="listArticle" data-absoluteaddress="/ledd/7/punkt/6/" id="ledd-7-punkt-6"><span class="data-originalId">-</span><article class="legalP" data-absoluteaddress="/ledd/7/punkt/6/ledd/1/" id="ledd-7-punkt-6-ledd-1">Skap og rom hvor slangen plasseres skal være tydelig merket med tekst eller dekkende symboler i overensstemmelse med NS 4054 og NS 4210.</article></article></li><li data-li-identifier="-" data-name="-"><article class="listArticle" data-absoluteaddress="/ledd/7/punkt/7/" id="ledd-7-punkt-7"><span class="data-originalId">-</span><article class="legalP" data-absoluteaddress="/ledd/7/punkt/7/ledd/1/" id="ledd-7-punkt-7-ledd-1">Der vann er uegnet som slokkemiddel, kan husbrannslange erstattes av annet hensiktsmessig håndslokkingsutstyr i tilstrekkelig omfang.</article></article></li></ul></article> <article class="defaultP" margin-top="true"><i>Gruppe 2: Alle boliger</i></article> <article class="defaultP" margin-top="true"><i>Krav</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/7/punkt/8/" id="ledd-7-punkt-8"><span class="data-originalId">-</span><article class="legalP" data-absoluteaddress="/ledd/7/punkt/8/ledd/1/" id="ledd-7-punkt-8-ledd-1">Min. 13 mm slange fast montert til 15 mm ledning, montert fortrinnsvis direkte på vegg eller oppbevart i originalt stålskap. Slangelengde for 13 mm slange maks. 30 m. Slangen skal monteres i 1. eller i sokkeletasje dersom denne har direkte utgang til det fri. Strålen skal nå fram overalt. Hvis ikke må det monteres flere slanger.</article></article></li><li data-li-identifier="-" data-name="-"><article class="listArticle" data-absoluteaddress="/ledd/7/punkt/9/" id="ledd-7-punkt-9"><span class="data-originalId">-</span><article class="legalP" data-absoluteaddress="/ledd/7/punkt/9/ledd/1/" id="ledd-7-punkt-9-ledd-1">Der det er hensiktsmessig kan det kreves husbrannslange i hver etasje.</article></article></li><li data-li-identifier="-" data-name="-"><article class="listArticle" data-absoluteaddress="/ledd/7/punkt/10/" id="ledd-7-punkt-10"><span class="data-originalId">-</span><article class="legalP" data-absoluteaddress="/ledd/7/punkt/10/ledd/1/" id="ledd-7-punkt-10-ledd-1">Hybelleilighet skal ha egen slange eller uhindret adgang til felles slange.</article></article></li><li data-li-identifier="-" data-name="-"><article class="listArticle" data-absoluteaddress="/ledd/7/punkt/11/" id="ledd-7-punkt-11"><span class="data-originalId">-</span><article class="legalP" data-absoluteaddress="/ledd/7/punkt/11/ledd/1/" id="ledd-7-punkt-11-ledd-1">Husbrannslange skal ikke plasseres i fyrrom.</article></article></li><li data-li-identifier="-" data-name="-"><article class="listArticle" data-absoluteaddress="/ledd/7/punkt/12/" id="ledd-7-punkt-12"><span class="data-originalId">-</span><article class="legalP" data-absoluteaddress="/ledd/7/punkt/12/ledd/1/" id="ledd-7-punkt-12-ledd-1">Husbrannslange bør ikke plasseres på kjøkken.</article></article></li><li data-li-identifier="-" data-name="-"><article class="listArticle" data-absoluteaddress="/ledd/7/punkt/13/" id="ledd-7-punkt-13"><span class="data-originalId">-</span><article class="legalP" data-absoluteaddress="/ledd/7/punkt/13/ledd/1/" id="ledd-7-punkt-13-ledd-1">Skap og rom hvor slangen plasseres skal være tydelig merket med tekst eller dekkende symboler i samsvar med NS 4054 og NS 4210. På våtrom kan brannskap sløyfes når kran og slange blir plassert på vegg eller i forkant av servantseksjon med skilt «Brannslange».</article></article></li><li data-li-identifier="-" data-name="-"><article class="listArticle" data-absoluteaddress="/ledd/7/punkt/14/" id="ledd-7-punkt-14"><span class="data-originalId">-</span><article class="legalP" data-absoluteaddress="/ledd/7/punkt/14/ledd/1/" id="ledd-7-punkt-14-ledd-1">I garasje kan husbrannslange erstattes av annet hensiktsmessig slokkeutstyr.</article></article></li></ul></article></main></body></html>