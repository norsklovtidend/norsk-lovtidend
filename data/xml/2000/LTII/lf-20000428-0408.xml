<!DOCTYPE html><html lang="no"><head><title>Forskrift om vern av Steinsbuskardet – Hisdal biotopvernområde, Bykle kommune, Aust-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:24</dd><dt class="legacyID">Datokode</dt><dd class="legacyID">FOR-2000-04-28-408</dd><dt class="dokid">DokumentID</dt><dd class="dokid">LTII/forskrift/2000-04-28-408</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 4</dd><dt class="dateInForce">I kraft fra</dt><dd class="dateInForce">2000-04-28</dd><dt class="appliesTo">Gjelder for</dt><dd class="appliesTo">Bykle kommune, Aust-Agder.</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§7</li></ul></dd><dt class="dateOfPublication">Kunngjort</dt><dd class="dateOfPublication">2000-05-26</dd><dt class="titleShort">Korttittel</dt><dd class="titleShort">Forskr. om vern av Steinsbuskardet – Hisdal</dd><dt class="title">Tittel</dt><dd class="title">Forskrift om vern av Steinsbuskardet – Hisdal biotopvernområde, Bykle kommune, Aust-Agder.</dd><dt class="miscInformation">Annet om dokumentet</dt><dd class="miscInformation">Fastsett ved Kronprinsreg.res. 28. april 2000 med heimel i lov av 29. mai 1981 nr. 38 om viltet § 7 annet ledd. Fremja av Miljøverndepartementet.</dd><dt class="refid">RefID</dt><dd class="refid">forskrift/2000-04-28-408</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vern av Steinsbuskardet – Hisdal biotopvernområde, Bykle kommune, Aust-Agder.<ul class="tocSubUl"><li>I.</li><li>II. Avgrensing</li><li>III. Føremålet</li><li>IV. Vernereglar</li><li>V. Forvaltningsplan</li><li>VI. Unnatak i særskilde høve</li><li>VII. Informasjon</li><li>VIII. Forvaltningsstyresmakt</li><li>IX. Rådgjevande utval</li><li>X. Ikraftsetting</li></ul></li></ul></dd></dl></header><main class="documentBody" data-lovdata-URL="LTII/forskrift/2000-04-28-408" id="dokument"><h1>Forskrift om vern av Steinsbuskardet – Hisdal biotopvernområde, Bykle kommune, Aust-Agder.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/2000-04-28-408/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhald av lov om viltet av 29. juni 1981 nr. 38, § 7 annet ledd, er eit område verna ved kronprinsregentens resolusjon av 28. april 2000 under namnet Steinsbuskardet – Hisdal biotopvernområde. Det verna området ligg i Bykle kommune i Aust-Agder fylke.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/2000-04-28-408/KAPITTEL_2" data-partID="k2"><h2 data-text-align="center">II. Avgrensing</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Det verna området berører heile eller delar av gnr./bnr.: 7/1,2, 8/1, 9/1,3,5, 10/1,2,3,4, 11/1,2,4, 12/1,2, 20/2,3.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Biotopvernområdet dekker eit areal på 39,9 km<sup>2</sup> .</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Grensene for biotopvernområdet framgår av kart i målestokk 1:80.000, datert Miljøverndepartementet mars 2000. Kartet og vernereglane blir oppbevarte i kommunen, hjå Fylkesmannen i Aust-Agder, i Direktoratet for naturforvaltning og i Miljøverndepartementet.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Dei nøyaktige grensene for biotopvernområdet skal merkast opp i marka etter nærare tilvising frå forvaltningsstyresmakta. Knekkpunkta skal koordinatfestast.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Steinsbuskardet – Hisdal biotopvernområde har i to soner med ferdslerestriksjonar. I sone A, Steinsbuskardet, er det særs viktige trekkrutar for villreinen. Sone B, Hisdal, er kalvingsområde. Grensene for sonene framgår av kartet. Direktoratet for naturforvaltning kan ved forskrift oppheve ferdslereguleringane eller endre grensene for desse sonene.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/2000-04-28-408/KAPITTEL_3" data-partID="k3"><h2 data-text-align="center">III. Føremålet</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Steinsbuskardet – Hisdal biotopvernområde har til føremål å sikre eit særs viktig heilårs leveområde med trekkvegar og kalvingsområde for villrein i Setesdal Vesthei.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/2000-04-28-408/KAPITTEL_4" data-partID="k4"><h2 data-text-align="center">IV. Vernereglar</h2><article class="marginIdArticle" data-partID="a1" data-absoluteaddress="/kapittel/4/punkt/1/" id="kapittel-4-punkt-1"><span class="data-marginOriginalId">1.</span><span class="miscHeadline"><i>Naturmiljøet</i></span></article><article class="marginIdArticle" data-partID="a1.1" data-absoluteaddress="/kapittel/4/punkt/2/" id="kapittel-4-punkt-2"><span class="data-marginOriginalId">1.1</span><article class="legalP" data-absoluteaddress="/kapittel/4/punkt/2/ledd/1/" id="kapittel-4-punkt-2-ledd-1">Det må ikkje iverksetjast tiltak som kan endre dei naturgjevne produksjonstilhøva, gjera villreinen sitt livsmiljø ringare eller hindre villreinen sin bruk av området. Dette gjeld til dømes:</article><article class="legalP" data-absoluteaddress="/kapittel/4/punkt/2/ledd/2/" id="kapittel-4-punkt-2-ledd-2">Oppføring av bygningar, anlegg og faste innretningar, framføring av luftledningar, bygging av vegar og rasteplassar, oppsetting av autovern, drenering og anna form for tørrlegging, framføring av røyr over bakken, uttak, oppfylling, planering og lagring av masse, bergverksdrift, vassdragsregulering, gjødsling, sprøyting med kjemiske midlar, nydyrking, såing, planting, endring av samansetnaden av treslag ved skogkultur og plassering av campingvogner og bubilar. Opplistinga er ikkje uttømmande.</article><article class="legalP" data-absoluteaddress="/kapittel/4/punkt/2/ledd/3/" id="kapittel-4-punkt-2-ledd-3">Nye plante- eller dyreartar må ikkje innførast.</article></article><article class="marginIdArticle" data-partID="a1.2" data-absoluteaddress="/kapittel/4/punkt/3/" id="kapittel-4-punkt-3"><span class="data-marginOriginalId">1.2</span><article class="legalP" data-absoluteaddress="/kapittel/4/punkt/3/ledd/1/" id="kapittel-4-punkt-3-ledd-1">Reglane i 1.1 er ikkje til hinder for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/punkt/3/ledd/1/punkt/1/" id="kapittel-4-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/punkt/3/ledd/1/punkt/1/ledd/1/" id="kapittel-4-punkt-3-ledd-1-punkt-1-ledd-1">Tradisjonell landbruksdrift, herunder støling, stenging av skårfeste, oppsetting av kve og liknande som er naudsynt for fedrifta.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/punkt/3/ledd/1/punkt/2/" id="kapittel-4-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/punkt/3/ledd/1/punkt/2/ledd/1/" id="kapittel-4-punkt-3-ledd-1-punkt-2-ledd-1">Tradisjonell beiting. Direktoratet for naturforvaltning kan ved forskrift regulere eller forby beite som strir mot føremålet med vernet.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/4/punkt/3/ledd/1/punkt/3/" id="kapittel-4-punkt-3-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/4/punkt/3/ledd/1/punkt/3/ledd/1/" id="kapittel-4-punkt-3-ledd-1-punkt-3-ledd-1">Vedlikehald av bygningar, vegar og anlegg.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/4/punkt/3/ledd/1/punkt/4/" id="kapittel-4-punkt-3-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/4/punkt/3/ledd/1/punkt/4/ledd/1/" id="kapittel-4-punkt-3-ledd-1-punkt-4-ledd-1">Hogst i samsvar med reglane for hogst i vernskog.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/4/punkt/3/ledd/1/punkt/5/" id="kapittel-4-punkt-3-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/4/punkt/3/ledd/1/punkt/5/ledd/1/" id="kapittel-4-punkt-3-ledd-1-punkt-5-ledd-1">Vedlikehald av merka, eksisterande stiar og løyper. Forvaltningsstyremakta kan nekte vedlikehald av eksisterande stier og løyper når det av omsyn til førermålet med vernet er ønskjeleg å redusere ferdsla i einskilde område.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/4/punkt/3/ledd/1/punkt/6/" id="kapittel-4-punkt-3-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/4/punkt/3/ledd/1/punkt/6/ledd/1/" id="kapittel-4-punkt-3-ledd-1-punkt-6-ledd-1">Manøvrering av eksisterande regulerte innsjøar i tråd med konsesjonsvilkåra.</article><article class="legalP" data-absoluteaddress="/kapittel/4/punkt/3/ledd/1/punkt/6/ledd/2/" id="kapittel-4-punkt-3-ledd-1-punkt-6-ledd-2">Vedlikehald og tilsyn av konsesjonsgjevne kraftanlegg, herunder anleggsvegar, luker, dammar, radiolinkar og kraftliner og radiolinkar, herunder naudsynt auke i linetverrsnitt.</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/4/punkt/3/ledd/1/punkt/7/" id="kapittel-4-punkt-3-ledd-1-punkt-7"><span class="data-originalId">g)</span><article class="legalP" data-absoluteaddress="/kapittel/4/punkt/3/ledd/1/punkt/7/ledd/1/" id="kapittel-4-punkt-3-ledd-1-punkt-7-ledd-1">Jakt etter viltlova sine reglar.</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/4/punkt/3/ledd/1/punkt/8/" id="kapittel-4-punkt-3-ledd-1-punkt-8"><span class="data-originalId">h)</span><article class="legalP" data-absoluteaddress="/kapittel/4/punkt/3/ledd/1/punkt/8/ledd/1/" id="kapittel-4-punkt-3-ledd-1-punkt-8-ledd-1">Fiske etter lakse- og innlandsfiskelova.</article></article></li></ul></article></article><article class="marginIdArticle" data-partID="a1.3" data-absoluteaddress="/kapittel/4/punkt/4/" id="kapittel-4-punkt-4"><span class="data-marginOriginalId">1.3.</span><article class="legalP" data-absoluteaddress="/kapittel/4/punkt/4/ledd/1/" id="kapittel-4-punkt-4-ledd-1">Når verksemda eller tiltaket kan skje utan at det strir mot føremålet med vernet, kan forvaltningsstyresmakta på nærare vilkår gje løyve til:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/punkt/4/ledd/1/punkt/1/" id="kapittel-4-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/punkt/4/ledd/1/punkt/1/ledd/1/" id="kapittel-4-punkt-4-ledd-1-punkt-1-ledd-1">Oppattbygging av bygningar som er gått tapt ved brann eller naturskade og oppattbygging av nedfalne bygningar som høyrer med i det tradisjonelle bygningsmiljøet i stølsgrender. Eventuelle vilkår for og utforming av bygningane skal setjast i samråd med fylkeskonservatoren.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/punkt/4/ledd/1/punkt/2/" id="kapittel-4-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/punkt/4/ledd/1/punkt/2/ledd/1/" id="kapittel-4-punkt-4-ledd-1-punkt-2-ledd-1">Mindre tilbygg til eksisterande bygningar.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/4/punkt/4/ledd/1/punkt/3/" id="kapittel-4-punkt-4-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/4/punkt/4/ledd/1/punkt/3/ledd/1/" id="kapittel-4-punkt-4-ledd-1-punkt-3-ledd-1">Opparbeiding og merking av nye turstiar og løyper.</article></article></li></ul></article></article><article class="marginIdArticle" data-partID="a2" data-absoluteaddress="/kapittel/4/punkt/5/" id="kapittel-4-punkt-5"><span class="data-marginOriginalId">2.</span><span class="miscHeadline"><i>Ferdsle (ikkje motorisert ferdsle)</i></span><article class="legalP" data-absoluteaddress="/kapittel/4/punkt/5/ledd/1/" id="kapittel-4-punkt-5-ledd-1">All ferdsle skal skje omsynsfullt og ta særleg omsyn til villreinen.</article></article><article class="marginIdArticle" data-partID="a2.1" data-absoluteaddress="/kapittel/4/punkt/6/" id="kapittel-4-punkt-6"><span class="data-marginOriginalId">2.1</span><article class="legalP" data-absoluteaddress="/kapittel/4/punkt/6/ledd/1/" id="kapittel-4-punkt-6-ledd-1">I sone A – Steinsbuskardet, er all ferdsle forbode heile året.</article><article class="defaultP">I sone B – Hisdal, er ferdsle forbode i tidsrommet f.o.m. 25. april t.o.m. 31. mai.</article></article><article class="marginIdArticle" data-partID="a2.2" data-absoluteaddress="/kapittel/4/punkt/7/" id="kapittel-4-punkt-7"><span class="data-marginOriginalId">2.2</span><article class="legalP" data-absoluteaddress="/kapittel/4/punkt/7/ledd/1/" id="kapittel-4-punkt-7-ledd-1">Forbodet i pkt. 2.1 er ikkje til hinder for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/punkt/7/ledd/1/punkt/1/" id="kapittel-4-punkt-7-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/punkt/7/ledd/1/punkt/1/ledd/1/" id="kapittel-4-punkt-7-ledd-1-punkt-1-ledd-1">Forhold som er nemnd i pkt. 4.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/punkt/7/ledd/1/punkt/2/" id="kapittel-4-punkt-7-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/punkt/7/ledd/1/punkt/2/ledd/1/" id="kapittel-4-punkt-7-ledd-1-punkt-2-ledd-1">Ferdsle som følgjer veg og merka løype.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/4/punkt/7/ledd/1/punkt/3/" id="kapittel-4-punkt-7-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/4/punkt/7/ledd/1/punkt/3/ledd/1/" id="kapittel-4-punkt-7-ledd-1-punkt-3-ledd-1">Ferdsle som er naudsynt i samband med sanking og tilsyn av sau og ved akutt behov for tilsyn og forebyggingutbetring av skade på kraftanlegg.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/4/punkt/7/ledd/1/punkt/4/" id="kapittel-4-punkt-7-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/4/punkt/7/ledd/1/punkt/4/ledd/1/" id="kapittel-4-punkt-7-ledd-1-punkt-4-ledd-1">Naudsynt ferdsle i sone A i samband med tilsyn og vedlikehald av kraftanlegg, sjå pkt 1.2. f, i samråd med forvaltningsstyresmakta.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/4/punkt/7/ledd/1/punkt/5/" id="kapittel-4-punkt-7-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/4/punkt/7/ledd/1/punkt/5/ledd/1/" id="kapittel-4-punkt-7-ledd-1-punkt-5-ledd-1">Naudsynt ferdsle for grunneigar for tilsyn av eigedomen sin.</article></article></li></ul></article></article><article class="marginIdArticle" data-partID="a2.3" data-absoluteaddress="/kapittel/4/punkt/8/" id="kapittel-4-punkt-8"><span class="data-marginOriginalId">2.3</span><article class="legalP" data-absoluteaddress="/kapittel/4/punkt/8/ledd/1/" id="kapittel-4-punkt-8-ledd-1">Arrangørar av større organiserte arrangement, som idrettsarrangement, jaktprøver, store teltleirar og militærøvingar, må søke forvaltningsstyresmakta om løyve til arrangementet.</article></article><article class="marginIdArticle" data-partID="a2.4" data-absoluteaddress="/kapittel/4/punkt/9/" id="kapittel-4-punkt-9"><span class="data-marginOriginalId">2.4</span><article class="legalP" data-absoluteaddress="/kapittel/4/punkt/9/ledd/1/" id="kapittel-4-punkt-9-ledd-1">Forvaltningsstyresmakta kan gje unntak frå forbodet i pkt. 2.1 i særlege tilfelle når det ikkje strir mot føremålet med vernet, sjå pkt. VI.</article></article><article class="marginIdArticle" data-partID="a3" data-absoluteaddress="/kapittel/4/punkt/10/" id="kapittel-4-punkt-10"><span class="data-marginOriginalId">3.</span><span class="miscHeadline"><i>Motorisert ferdsle</i></span></article><article class="marginIdArticle" data-partID="a3.1" data-absoluteaddress="/kapittel/4/punkt/11/" id="kapittel-4-punkt-11"><span class="data-marginOriginalId">3.1</span><article class="legalP" data-absoluteaddress="/kapittel/4/punkt/11/ledd/1/" id="kapittel-4-punkt-11-ledd-1">Motorisert ferdsle på land er forbode.</article></article><article class="marginIdArticle" data-partID="a3.2" data-absoluteaddress="/kapittel/4/punkt/12/" id="kapittel-4-punkt-12"><span class="data-marginOriginalId">3.2</span><article class="legalP" data-absoluteaddress="/kapittel/4/punkt/12/ledd/1/" id="kapittel-4-punkt-12-ledd-1">Lågtflyging under 300 m er forbode.</article></article><article class="marginIdArticle" data-partID="a3.3" data-absoluteaddress="/kapittel/4/punkt/13/" id="kapittel-4-punkt-13"><span class="data-marginOriginalId">3.3</span><article class="legalP" data-absoluteaddress="/kapittel/4/punkt/13/ledd/1/" id="kapittel-4-punkt-13-ledd-1">Unnateke frå reglane i 3.1 og 3.2 er:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/punkt/13/ledd/1/punkt/1/" id="kapittel-4-punkt-13-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/punkt/13/ledd/1/punkt/1/ledd/1/" id="kapittel-4-punkt-13-ledd-1-punkt-1-ledd-1">Motorferdsle på anleggsvegar i tråd med gjevne konsesjonsvilkår.</article></article></li></ul></article></article><article class="marginIdArticle" data-partID="a3.4" data-absoluteaddress="/kapittel/4/punkt/14/" id="kapittel-4-punkt-14"><span class="data-marginOriginalId">3.4.</span><article class="legalP" data-absoluteaddress="/kapittel/4/punkt/14/ledd/1/" id="kapittel-4-punkt-14-ledd-1">Forvaltningsstyresmakta kan gje løyve til:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/punkt/14/ledd/1/punkt/1/" id="kapittel-4-punkt-14-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/punkt/14/ledd/1/punkt/1/ledd/1/" id="kapittel-4-punkt-14-ledd-1-punkt-1-ledd-1">Luft og snøscootertransport som trengst i samband med:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/punkt/14/ledd/1/punkt/1/ledd/1/punkt/1/" id="kapittel-4-punkt-14-ledd-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/punkt/14/ledd/1/punkt/1/ledd/1/punkt/1/ledd/1/" id="kapittel-4-punkt-14-ledd-1-punkt-1-ledd-1-punkt-1-ledd-1">jord- og beitebruk, t.d. frakting av gjerdeutstyr</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/14/ledd/1/punkt/1/ledd/1/punkt/2/" id="kapittel-4-punkt-14-ledd-1-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/punkt/14/ledd/1/punkt/1/ledd/1/punkt/2/ledd/1/" id="kapittel-4-punkt-14-ledd-1-punkt-1-ledd-1-punkt-2-ledd-1">frakt av ved eller hogstvirke</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/14/ledd/1/punkt/1/ledd/1/punkt/3/" id="kapittel-4-punkt-14-ledd-1-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/4/punkt/14/ledd/1/punkt/1/ledd/1/punkt/3/ledd/1/" id="kapittel-4-punkt-14-ledd-1-punkt-1-ledd-1-punkt-3-ledd-1">frakt av felt storvilt</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/14/ledd/1/punkt/1/ledd/1/punkt/4/" id="kapittel-4-punkt-14-ledd-1-punkt-1-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/4/punkt/14/ledd/1/punkt/1/ledd/1/punkt/4/ledd/1/" id="kapittel-4-punkt-14-ledd-1-punkt-1-ledd-1-punkt-4-ledd-1">kalking av vassdrag.</article></article></li></ul></article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/punkt/14/ledd/1/punkt/2/" id="kapittel-4-punkt-14-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/punkt/14/ledd/1/punkt/2/ledd/1/" id="kapittel-4-punkt-14-ledd-1-punkt-2-ledd-1">Luft- og snøscootertransport som trengst ved tilsyn og vedlikehald av kraftanlegg, sjå pkt. 1.2. f. Ved akutt behov for slik transport skal det sendast melding.</article></article></li><li data-li-identifier="a)" data-name="a)"><article class="listArticle" data-absoluteaddress="/kapittel/4/punkt/14/ledd/1/punkt/3/" id="kapittel-4-punkt-14-ledd-1-punkt-3"><span class="data-originalId">a)</span><article class="legalP" data-absoluteaddress="/kapittel/4/punkt/14/ledd/1/punkt/3/ledd/1/" id="kapittel-4-punkt-14-ledd-1-punkt-3-ledd-1">Luft- og snøscootertransport av materialer til hytter, klopper mv. og av brensel, utstyr og proviant til hytter og buer.</article></article></li></ul></article></article><article class="marginIdArticle" data-partID="a3.5" data-absoluteaddress="/kapittel/4/punkt/15/" id="kapittel-4-punkt-15"><span class="data-marginOriginalId">3.5</span><article class="legalP" data-absoluteaddress="/kapittel/4/punkt/15/ledd/1/" id="kapittel-4-punkt-15-ledd-1">All lufttransport etter punkt 3 skal meldast til oppsynet for transporten tek til.</article></article><article class="marginIdArticle" data-partID="a4" data-absoluteaddress="/kapittel/4/punkt/16/" id="kapittel-4-punkt-16"><span class="data-marginOriginalId">4.</span><span class="miscHeadline"><i>Militær operativ verksemd og andre offentlege tiltak</i></span><article class="legalP" data-absoluteaddress="/kapittel/4/punkt/16/ledd/1/" id="kapittel-4-punkt-16-ledd-1">Vernereglane er ikkje til hinder for motorferdsle og for gjennomføring av militær operativ verksemd og tiltak i samband med ambulanse-, politi-, brannvern-, sikrings-, oppsyns- og forvaltningsverksemd. Øvingskøyring i samband med desse formåla krev særskild løyve.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/2000-04-28-408/KAPITTEL_5" data-partID="k5"><h2 data-text-align="center">V. Forvaltningsplan</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Forvaltningsstyresmakta kan setje i verk tiltak for å fremja føremålet med vernet. Det skal utarbeidast forvaltningsplan med nærare retningsliner når det gjeld forvaltning, skjøtsel, tilrettelegging, informasjon og rådgjeving. Forvaltningsplanen skal godkjennast av Direktoratet for naturforvaltning.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/2000-04-28-408/KAPITTEL_6" data-partID="k6"><h2 data-text-align="center">VI. Unnatak i særskilde høve</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forvaltningsstyresmakta kan gjera unnatak frå vernereglane i kap. IV når føremålet med vernet krev det, for vitskaplege undersøkingar, for tiltak av vesentleg verdi for samfunnet og i særskilde tilfelle når det ikkje strir mot føremålet med vernet.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/2000-04-28-408/KAPITTEL_7" data-partID="k7"><h2 data-text-align="center">VII. Informasjon</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Det kan setjast opp informasjonstavler.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/2000-04-28-408/KAPITTEL_8" data-partID="k8"><h2 data-text-align="center">VIII. Forvaltningsstyresmakt</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Direktoratet for naturforvaltning fastset kven som er forvaltningsstyresmakt for biotopvernområdet.</article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/2000-04-28-408/KAPITTEL_9" data-partID="k9"><h2 data-text-align="center">IX. Rådgjevande utval</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Det kan opprettast eit rådgjevande utval for forvaltninga av biotopvernområdet.</article></section><section class="section" data-name="kapX" data-section-type="default" data-absoluteaddress="/kapittel/10/" id="kapittel-10" data-lovdata-URL="LTII/forskrift/2000-04-28-408/KAPITTEL_10" data-partID="k10"><h2 data-text-align="center">X. Ikraftsetting</h2><article class="legalP" data-absoluteaddress="/kapittel/10/ledd/1/" id="kapittel-10-ledd-1">Desse reglane trer i kraft straks.</article></section></main></body></html>