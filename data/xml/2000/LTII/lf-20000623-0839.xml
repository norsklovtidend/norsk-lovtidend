<!DOCTYPE html><html lang="no"><head><title>Forskrift for bruk av åpen ild i Fjordaområdet mellom 15. april og 15. september, Gran kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:23</dd><dt class="legacyID">Datokode</dt><dd class="legacyID">FOR-2000-06-23-839</dd><dt class="dokid">DokumentID</dt><dd class="dokid">LTII/forskrift/2000-06-23-839</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 7</dd><dt class="dateInForce">I kraft fra</dt><dd class="dateInForce">2000-09-30</dd><dt class="changesToDocuments">Endrer</dt><dd class="changesToDocuments"><ul><li>lov/1993-06-11-85</li></ul></dd><dt class="appliesTo">Gjelder for</dt><dd class="appliesTo">Gran kommune, Oppland.</dd><dt class="basedOn">Hjemmel</dt><dd class="basedOn"><ul><li>lov/1987-06-05-26</li><li>forskrift/1987-12-15-960</li></ul></dd><dt class="dateOfPublication">Kunngjort</dt><dd class="dateOfPublication">2000-08-30</dd><dt class="titleShort">Korttittel</dt><dd class="titleShort">Forskrift for bruk av åpen ild i Fjordaom</dd><dt class="title">Tittel</dt><dd class="title">Forskrift for bruk av åpen ild i Fjordaområdet mellom 15. april og 15. september, Gran kommune, Oppland.</dd><dt class="miscInformation">Annet om dokumentet</dt><dd class="miscInformation">Fastsatt av Gran kommunestyre 23. juni 2000 med hjemmel i lov av 5. juni 1987 nr. 26 om brannvern m.v. og forskrift av 15. desember 1987 nr. 960 om brannvern m.v.</dd><dt class="refid">RefID</dt><dd class="refid">forskrift/2000-06-23-839</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for bruk av åpen ild i Fjordaområdet mellom 15. april og 15. september, Gran kommune, Oppland.<ul class="tocSubUl"><li>I<ul class="tocSubUl"><li>§ 1. Hjemmel</li><li>§ 2. Virkeområde</li><li>§ 3. Brenning</li><li>§ 4. Tilsyn</li><li>§ 5. Straffeansvar</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/2000-06-23-839" id="dokument"><h1>Forskrift for bruk av åpen ild i Fjordaområdet mellom 15. april og 15. september, Gran kommune, Oppland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/2000-06-23-839/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTII/forskrift/2000-06-23-839/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Hjemmel</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne vedtekt er vedtatt av Gran kommunestyre i møte 22. juni 2000 sak nr. 54/00 med hjemmel i lov av 5. juni 1987 nr. 26 om brannvern m.v. med endringer sist ved lov av 11. juni 1993 nr. 85 og 88. Samt midlertidig forskrift av 15. desember 1987 nr. 960 om brannvern m.v. med endringer, sist ved forskrift av 15. januar 1998 nr. 33.</article></article><article class="legalArticle" data-lovdata-URL="LTII/forskrift/2000-06-23-839/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Vedtektene skal gjelde for Fjordaområdet i forbindelse med bålbrenning og annen bruk av åpen ild som følge av friluftsaktivitet.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Bestemmelsene er innført med bakgrunn i at området i perioder har stor tilstrømning av friluftsinteresserte og at det er behov for å redusere ulovlig bålbrenning på en slik måte at faren for skogbrannskader reduseres til et minimum.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Vedtektene skal gjelde i perioder hvor det er «forsvarlig» å brenne bål etter fastsatte regler og i fastsatte områder.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">I tørre perioder hvor bålbrenning ikke kan tilrås gjelder totalforbudet mot bålbrenning (§ 6-2 femte ledd i forskrift av 15. desember 1987 nr. 960 om brannvern m.v.).</article></article><article class="legalArticle" data-lovdata-URL="LTII/forskrift/2000-06-23-839/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Brenning</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">I perioder hvor bålbrenning er forsvarlig kan brenning skje etter forenklet tillatelse og etter fastsatte regler på skjema utlagt i «informasjonskasser» i området.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Tillatelse gis i samtykke med grunneier og områder hvor brenning tillates avmerkes på kartutsnitt på baksiden av skjema for båltillatelse.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Brenning skal skje etter følgende regler:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/3/ledd/3/punkt/1/" id="kapittel-1-paragraf-3-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/3/ledd/3/punkt/1/ledd/1/" id="kapittel-1-paragraf-3-ledd-3-punkt-1-ledd-1">Det skal utpekes en voksen ansvarlig person som er ansvarlig for bålbrenningen.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/3/ledd/3/punkt/2/" id="kapittel-1-paragraf-3-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/3/ledd/3/punkt/2/ledd/1/" id="kapittel-1-paragraf-3-ledd-3-punkt-2-ledd-1">Bålet plasseres i nær tilknytning til vann (1-2 meter fra strandlinjen), og slokkevann må være i beredskap ved bålet.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/3/ledd/3/punkt/3/" id="kapittel-1-paragraf-3-ledd-3-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/3/ledd/3/punkt/3/ledd/1/" id="kapittel-1-paragraf-3-ledd-3-punkt-3-ledd-1">Ansvarshavende må alltid være tilstede ved bålbrenningen og sørge for at bålet er forsvarlig slokket etter brenning.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/3/ledd/3/punkt/4/" id="kapittel-1-paragraf-3-ledd-3-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/3/ledd/3/punkt/4/ledd/1/" id="kapittel-1-paragraf-3-ledd-3-punkt-4-ledd-1">Ildstedet må ikke være større enn nødvendig og forsvarlig.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/3/ledd/3/punkt/5/" id="kapittel-1-paragraf-3-ledd-3-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/3/ledd/3/punkt/5/ledd/1/" id="kapittel-1-paragraf-3-ledd-3-punkt-5-ledd-1">All brenning skjer på eget ansvar jf. brannloven § 13 om alminnelig aktsomhet.</article></article></li></ul></article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">Brenning må kun skje i fastsatt område (se avmerking på kart). <i>Bålbrenning må kun skje med medbrakt ved.</i></article><article class="legalP" data-absoluteaddress="/kapittel/1/paragraf/3/ledd/5/" id="kapittel-1-paragraf-3-ledd-5">I perioder med skogbrannfare inndras tillatelsene og informasjon om dette kunngjøres på oppslagstavler og hos kanoutleiere. I disse perioder tillates ingen bruk av åpen ild.</article></article><article class="legalArticle" data-lovdata-URL="LTII/forskrift/2000-06-23-839/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Tilsyn med bålbrenningen gjøres av oppsynsmann for området i samarbeid med kommunens brannmyndighet.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Oppsynsmannen inndrar tillatelsene og informerer om dette når det ikke lenger finnes forsvarlig å bruke åpen ild i området.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">I disse periodene gjennomføres regelmessige kontrollrunder i samarbeid med brannvesenet.</article></article><article class="legalArticle" data-lovdata-URL="LTII/forskrift/2000-06-23-839/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Straffeansvar</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Den som forsettelig eller uaktsomt overtrer brannloven, forskrifter, lokale vedtekter eller enkeltavgjørelser fastsatt i medhold av loven, eller som medvirker til dette, straffes med bøter eller med fengsel inntil 3 måneder. (jf. straffeloven § 27).</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/2000-06-23-839/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Vedtekten trer i kraft 1. juli 2000.</article></section></main></body></html>