<!DOCTYPE html><html lang="no"><head><title>Forskrift om vedtekter til plan- og bygningsloven, Skedsmo kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:17</dd><dt class="legacyID">Datokode</dt><dd class="legacyID">FOR-2000-10-20-1122</dd><dt class="dokid">DokumentID</dt><dd class="dokid">LTII/forskrift/2000-10-20-1122</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 10</dd><dt class="dateInForce">I kraft fra</dt><dd class="dateInForce">2001-01-08</dd><dt class="appliesTo">Gjelder for</dt><dd class="appliesTo">Skedsmo kommune, Akershus.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">2000-12-08</dd><dt class="titleShort">Korttittel</dt><dd class="titleShort">Forskrift om vedtekter til plbl, Skedsmo</dd><dt class="title">Tittel</dt><dd class="title">Forskrift om vedtekter til plan- og bygningsloven, Skedsmo kommune, Akershus.</dd><dt class="miscInformation">Annet om dokumentet</dt><dd class="miscInformation">Fastsatt av Skedsmo kommunestyre 30. mars 2000 med hjemmel i plan- og bygningslov av 14. juni 1985 nr. 77 § 4. Stadfestet av Kommunal- og regionaldepartementet 20. oktober 2000.</dd><dt class="refid">RefID</dt><dd class="refid">forskrift/2000-10-20-1122</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningsloven, Skedsmo kommune, Akershus.<ul class="tocSubUl"><li>Til § 65 første ledd:</li><li>Til § 66 nr. 1 første ledd:</li><li>Til § 66 a:</li><li>Til § 69 nr. 1:</li><li>Til § 69 nr. 3:</li><li>Til § 69 nr. 4:</li><li>Til § 74 nr. 2:</li><li>Til § 75 nr. 1:</li><li>Til § 76, siste punktum:</li><li>Til § 78 nr. 1, tredje ledd:</li><li>Til § 79:</li><li>Til § 91 a:</li><li>Til § 94 nr. 1 tredje ledd, siste punktum:</li><li>Til § 103 nr. 1:</li><li>Til § 104:</li></ul></li></ul></dd></dl></header><main class="documentBody" data-lovdata-URL="LTII/forskrift/2000-10-20-1122" id="dokument"><h1>Forskrift om vedtekter til plan- og bygningsloven, Skedsmo kommune, Akershus.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/2000-10-20-1122/KAPITTEL_1" data-partID="k1"><h2>Til § 65 første ledd:</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Eiendom må ikke deles, bygning må ikke føres opp eller tas i bruk til opphold for mennesker eller dyr med mindre det er tilfredsstillende adgang til hygienisk betryggende og tilstrekkelig drikkevann og tilstrekkelig vann til brannslukking.</article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/2000-10-20-1122/KAPITTEL_2" data-partID="k2"><h2>Til § 66 nr. 1 første ledd:</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Før eiendom fradeles eller bebygges kan kommunen stille krav om opparbeidelse av adkomstvei i samsvar med § 67, første ledd, bokstav a.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">§ 67 nr. 3 gjelder for slike veier.</article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/2000-10-20-1122/KAPITTEL_3" data-partID="k3"><h2>Til § 66 a:</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Bygninger som oppføres innenfor et område som omfattes av konsesjon gitt etter lov av 29. juni 1990 nr. 50 (energiloven) om bygging og drift av fjernvarmeanlegg, må tilknyttes fjernvarmeanlegget.</article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/2000-10-20-1122/KAPITTEL_4" data-partID="k4"><h2>Til § 69 nr. 1:</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Kommunestyret kan fastsette normer for parkeringsdekning for de enkelte kategorier bebyggelse.</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Kommunen kan kreve snuplass på egen grunn.</article></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/2000-10-20-1122/KAPITTEL_5" data-partID="k5"><h2>Til § 69 nr. 3:</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">I reguleringsplaner og bebyggelsesplaner skal gjøres rede for plassering av de anlegg som nevnt i § 69 nr. 1. Anleggene må vises i sin sammenheng med kjøreveier, gangveier og friareal. Ved anlegg av parkerings- og/eller garasjeplasser kan kommunen kreve opparbeidet snuplass på egen grunn.</article><article class="legalP" data-absoluteaddress="/kapittel/5/ledd/2/" id="kapittel-5-ledd-2"><i>Bestemmelser om lekeplasser for barn i forbindelse med regulerings- og bebyggelsesplaner for boliger:</i><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/ledd/2/punkt/1/" id="kapittel-5-ledd-2-punkt-1"><span class="data-originalId">1.</span><span class="miscHeadline"><i>Barnehager/daghjem:</i></span><article class="legalP" data-absoluteaddress="/kapittel/5/ledd/2/punkt/1/ledd/1/" id="kapittel-5-ledd-2-punkt-1-ledd-1">Til barneinstitusjoner avsettes 2.000 m<sup>2</sup> tomteareal pr. 250 boligenheter.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/ledd/2/punkt/2/" id="kapittel-5-ledd-2-punkt-2"><span class="data-originalId">2.</span><span class="miscHeadline"><i>Sentrale lekefelt:</i></span><article class="legalP" data-absoluteaddress="/kapittel/5/ledd/2/punkt/2/ledd/1/" id="kapittel-5-ledd-2-punkt-2-ledd-1">Sentrale lekefelt forutsettes anlagt for boligområde med 600 boligenheter eller mer. Avstanden til lekefelt skal ikke være mer enn 400 m. Feltet skal være 6-7 da, ha variert terreng og gi muligheter for virksomhet som ikke innpasses i mindre lekeplasser som: byggelekeplass, plaskedam og akebakker og slik at toiletter og leskur kan anlegges. I feltet kan innpasses ballfelt og kvartalslekeplasser som nevnt nedenfor.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/ledd/2/punkt/3/" id="kapittel-5-ledd-2-punkt-3"><span class="data-originalId">3.</span><span class="miscHeadline"><i>Ballplass:</i></span><article class="legalP" data-absoluteaddress="/kapittel/5/ledd/2/punkt/3/ledd/1/" id="kapittel-5-ledd-2-punkt-3-ledd-1">For boligfelt med inntil 200 boligenheter skal det avsettes areal til ballfelt. Areal til dette formål bør ha en arealstørrelse på minst 1 da, og skal ikke ha større avstand fra nærmeste boligenhet enn 300 m. Ballplassen bør allikevel plasseres i god avstand fra boligene og gjerne med tilknytting til turvei eller større naturområde, og med trafikksikker adkomst.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/5/ledd/2/punkt/4/" id="kapittel-5-ledd-2-punkt-4"><span class="data-originalId">4.</span><span class="miscHeadline"><i>Kvartalslekeplass:</i></span><article class="legalP" data-absoluteaddress="/kapittel/5/ledd/2/punkt/4/ledd/1/" id="kapittel-5-ledd-2-punkt-4-ledd-1">For boliggruppe med 25-30 boligenheter skal det avsettes areal til kvartalslekeplass. Arealet bør være minimum 2-3,5 da, og ikke ha større avstand til nærmeste bolig enn 150 m. Plassen bør ha variert terreng og lun beliggenhet, og plasseres noe skjermet i forhold til nærmeste bolig. Trafikksikker adkomst bør etterstrebes.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/5/ledd/2/punkt/5/" id="kapittel-5-ledd-2-punkt-5"><span class="data-originalId">5.</span><span class="miscHeadline"><i>Sandlekeplass:</i></span><article class="legalP" data-absoluteaddress="/kapittel/5/ledd/2/punkt/5/ledd/1/" id="kapittel-5-ledd-2-punkt-5-ledd-1">For mindre boliggrupper skal det avsettes areal for sandlekeplass. Arealet bør være 50-200 m<sup>2</sup> og gi plass for sandkasse samt bord og benker for barn og voksne. I boligområder med stor boligkonsentrasjon skal sandlekeplassen ha et areal som gir minimum 1 m<sup>2</sup> sandflate pr. familiebolig. Plassen skal ha god solbelysning, og ligge ved gangvei, skjermet fra kjørevei. Lekeredskap skal ha et støtdempende underlag.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/5/ledd/2/punkt/6/" id="kapittel-5-ledd-2-punkt-6"><span class="data-originalId">6.</span><article class="legalP" data-absoluteaddress="/kapittel/5/ledd/2/punkt/6/ledd/1/" id="kapittel-5-ledd-2-punkt-6-ledd-1">I områder hvor det er regulert antall boliger som anført under pkt. 1-5, men hvor boligene ikke blir bygget samlet, avgjør kommunen når lekeplasser m.m. skal anlegges.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/5/ledd/2/punkt/7/" id="kapittel-5-ledd-2-punkt-7"><span class="data-originalId">7.</span><article class="legalP" data-absoluteaddress="/kapittel/5/ledd/2/punkt/7/ledd/1/" id="kapittel-5-ledd-2-punkt-7-ledd-1">Areal avsatt for lek skal være skilt fra kjørevei, parkeringsplasser m.v., og skal kunne være tilgjengelig fra bolig uten at kjørevei krysses.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/5/ledd/2/punkt/8/" id="kapittel-5-ledd-2-punkt-8"><span class="data-originalId">8.</span><article class="legalP" data-absoluteaddress="/kapittel/5/ledd/2/punkt/8/ledd/1/" id="kapittel-5-ledd-2-punkt-8-ledd-1">Boligbebyggelse bør ivareta terrengets forutsetning for rekreasjonsformål, og skal innenfor rimelig gangavstand fra boligen tilby friområde i slikt omfang at beboernes behov for lek og fritidsvirksomhet kan tilfredsstilles i rimelig grad. Disponibelt friareal i en avstand av 50 m fra inngangsdør med ca 100 m<sup>2</sup> bebygget bruttoareal kan godtas.</article></article></li></ul></article><article class="legalP" data-absoluteaddress="/kapittel/5/ledd/3/" id="kapittel-5-ledd-3"><i>Bestemmelser om avkjørsel og parkering av biler, motorsykler og sykler for bebyggelsens behov:</i><table><thead><tr><th data-text-align="left" data-vertical-align="top"><i>Formål</i></th><th data-text-align="left" data-vertical-align="top"><i>Omfang<sup class="footnotereference" data-footnotereferencevalue="**" data-unique-footnote-counter="2">**</sup></i></th><th data-text-align="left" data-vertical-align="top"><i>Norm<sup class="footnotereference" data-footnotereferencevalue="**" data-unique-footnote-counter="2">**</sup></i></th><th data-text-align="left" data-vertical-align="top"><i>Merknad<sup class="footnotereference" data-footnotereferencevalue="*" data-unique-footnote-counter="1">*</sup></i></th></tr></thead><tbody><tr><td data-text-align="left" data-vertical-align="top"><br />Åpen småhusbebyggelse</td><td data-text-align="left" data-vertical-align="top"><br />Ene-/<br />tomannsbolig<br />Enebolig m/hybelleil.</td><td data-text-align="left" data-vertical-align="top"><br />2 ppl. inkl. garasje pr. boligenhet</td><td data-text-align="left" data-vertical-align="top"><br />Min. 1 ppl. skal være beregnet for garasje.</td></tr><tr><td data-text-align="left" data-vertical-align="top"><br />Sammenhengende småhusbebyggelse</td><td data-text-align="left" data-vertical-align="top"><br />Rekke-/kjede-/atriumshus i inntil 2 etasjer m/ loft</td><td data-text-align="left" data-vertical-align="top"><br />2 ppl. inkl. garasje pr. boligenhet</td><td data-text-align="left" data-vertical-align="top"><br />Min. 1 ppl. skal være beregnet for garasje.</td></tr><tr><td data-text-align="left" data-vertical-align="top"><br />Boligblokker og terrassehus m/ parkering i felles parkeringsanlegg</td><td data-text-align="left" data-vertical-align="top"><br />Boligenhet</td><td data-text-align="left" data-vertical-align="top"><br />(1) 2 ppl inkl. garasjeplass og gjesteplass</td><td data-text-align="left" data-vertical-align="top"><br />For hybelleilighet under 60 m<sup>2</sup> kan godkjennes (0,5) 1 ppl pr. boligenhet. Normen omfatter også boliger i kombinert bebyggelse</td></tr><tr><td data-text-align="left" data-vertical-align="top"><br />Forretninger (detaljhandel)</td><td data-text-align="left" data-vertical-align="top"><br />(50) 30 m<sup>2</sup> bruksareal<br /></td><td data-text-align="left" data-vertical-align="top"><br />1 ppl</td><td data-text-align="left" data-vertical-align="top"><br />Arealet beregnes etter NS 3940. I tillegg kommer laste- og snuareal for vare- og lastebiler/trailere. Parkeringsbehov for ansatte inngår i normen.</td></tr><tr><td data-text-align="left" data-vertical-align="top"><br />Kontorer og tilsvarende</td><td data-text-align="left" data-vertical-align="top"><br />(70) 40 m<sup>2</sup> bruksareal</td><td data-text-align="left" data-vertical-align="top"><br />1 ppl</td><td data-text-align="left" data-vertical-align="top"><br />Arealet beregnes etter NS 3940.</td></tr><tr><td data-text-align="left" data-vertical-align="top"><br />Industri inkl. produksjon//lager/service</td><td data-text-align="left" data-vertical-align="top"><br />(150) 100 m<sup>2</sup> bruksareal</td><td data-text-align="left" data-vertical-align="top"><br />1 ppl</td><td data-text-align="left" data-vertical-align="top"><br />Arealet regnes etter NS 3940. Kontorbehovet regnes for seg.</td></tr><tr><td data-text-align="left" data-vertical-align="top"><br />Institusjoner (sykehjem/pleiehjem og lignende</td><td data-text-align="left" data-vertical-align="top"><br />Seng (beh.plass)</td><td data-text-align="left" data-vertical-align="top"><br />0,5 ppl</td><td data-text-align="left" data-vertical-align="top"><br />De ansatte er inkludert.</td></tr><tr><td data-text-align="left" data-vertical-align="top"><br />Barne- og ungdomsskoler</td><td data-text-align="left" data-vertical-align="top"><br />Ansatte</td><td data-text-align="left" data-vertical-align="top"><br />0,5 ppl</td><td data-text-align="left" data-vertical-align="top"><br />I tillegg sykkelparkering for min. 50% av elevene</td></tr><tr><td data-text-align="left" data-vertical-align="top"><br />Videregående skoler</td><td data-text-align="left" data-vertical-align="top"><br />Ansatte + elever over 18 år</td><td data-text-align="left" data-vertical-align="top"><br />0,4 ppl</td><td data-text-align="left" data-vertical-align="top"><br />I tillegg sykkelparkering for min. 50% av elevene</td></tr><tr><td data-text-align="left" data-vertical-align="top"><br />Barnehager/ -parker</td><td data-text-align="left" data-vertical-align="top"><br />Ansatte</td><td data-text-align="left" data-vertical-align="top"><br />0,5 ppl</td><td data-text-align="left" data-vertical-align="top"><br />De ansatte er inkludert</td></tr><tr><td data-text-align="left" data-vertical-align="top"><br />Idrettsanlegg</td><td data-text-align="left" data-vertical-align="top"><br />Tilskuere</td><td data-text-align="left" data-vertical-align="top"><br />0,3 ppl</td><td data-text-align="left" data-vertical-align="top" /></tr><tr><td data-text-align="left" data-vertical-align="top"><br />Hotell/herberger</td><td data-text-align="left" data-vertical-align="top"><br />Gjesterom</td><td data-text-align="left" data-vertical-align="top"><br />0,5 ppl</td><td data-text-align="left" data-vertical-align="top"><br />De ansatte er inkludert. Vurderes i hvert enkelt tilfelle avhengig av type og lokalisering.</td></tr><tr><td data-text-align="left" data-vertical-align="top"><br />Bevertningssteder</td><td data-text-align="left" data-vertical-align="top"><br />Sitteplasser</td><td data-text-align="left" data-vertical-align="top"><br />0,2 ppl</td><td data-text-align="left" data-vertical-align="top"><br />De ansatte er inkludert</td></tr><tr><td data-text-align="left" data-vertical-align="top"><br />Kirker/kino/forsamlingslokaler</td><td data-text-align="left" data-vertical-align="top"><br />Sitteplasser</td><td data-text-align="left" data-vertical-align="top"><br />0,2 ppl</td><td data-text-align="left" data-vertical-align="top"><br />De ansatte er inkludert</td></tr><tr><td data-text-align="left" data-vertical-align="top"><br />Båthavner</td><td data-text-align="left" data-vertical-align="top"><br />Båtplass</td><td data-text-align="left" data-vertical-align="top"><br />0,3 ppl</td><td data-text-align="left" data-vertical-align="top"><br />Inkl. bøyeplass</td></tr></tbody></table></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Carport likestilles med garasje.</article><article class="footnote" data-name="**" data-unique-footnote-counter="2"><span class="footnoteLabel">**</span> Tallene er oppgitt slik: (Innenfor frikjøpsgrensene) Utenfor frikjøpsgrensene. Der hvor det kun står ett tall gjelder dette for hele kommunen.</article></footer><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/ledd/3/punkt/1/" id="kapittel-5-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/5/ledd/3/punkt/1/ledd/1/" id="kapittel-5-ledd-3-punkt-1-ledd-1">Frittstående garasje eller carport plassert vinkelrett på tilliggende kjørevei, skal ha en minsteavstand fra regulert veikant på 6,0 m, eller plasseres i regulert byggegrense.</article><article class="legalP" data-absoluteaddress="/kapittel/5/ledd/3/punkt/1/ledd/2/" id="kapittel-5-ledd-3-punkt-1-ledd-2">Frittstående garasje eller carport plassert parallelt med tilliggende kjørevei, skal ha en minsteavstand fra regulert veikant på 3,0 m eller plasseres i regulert byggegrense.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/ledd/3/punkt/2/" id="kapittel-5-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/5/ledd/3/punkt/2/ledd/1/" id="kapittel-5-ledd-3-punkt-2-ledd-1">Kommunen kan treffe bestemmelse om flere eller færre oppstillingsplasser enn nevnt i normene når trafikkforholdene på stedet tilsier det.</article><article class="legalP" data-absoluteaddress="/kapittel/5/ledd/3/punkt/2/ledd/2/" id="kapittel-5-ledd-3-punkt-2-ledd-2">Kommunen kan godkjenne at biloppstillingsplassene helt eller delvis blir anordnet annet sted i rimelig nærhet. I spesielle tilfeller kan kommunen gi utsettelse med plikten til å skaffe det fulle antall biloppstillingsplasser.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/ledd/3/punkt/3/" id="kapittel-5-ledd-3-punkt-3"><span class="data-originalId">-</span><article class="legalP" data-absoluteaddress="/kapittel/5/ledd/3/punkt/3/ledd/1/" id="kapittel-5-ledd-3-punkt-3-ledd-1">På- og avstigning for bil samt parkeringsplasser godtas i en horisontal avstand av minst 15 m fra nærmeste vindu i boligrom i sammenhengende bebyggelse.</article></article></li></ul></section><section class="section" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/2000-10-20-1122/KAPITTEL_6" data-partID="k6"><h2>Til § 69 nr. 4:</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Kommunen kan samtykke i at det i stedet for biloppstillingsplasser på egen grunn eller fellesareal, blir innbetalt et beløp pr. manglende plass til kommunen for bygging av parkeringsanlegg. Kommunestyret bestemmer hvilke satser som til enhver tid skal gjelde i slike tilfeller.</article></section><section class="section" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/2000-10-20-1122/KAPITTEL_7" data-partID="k7"><h2>Til § 74 nr. 2:</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Kommunen kan i særskilte tilfeller fastsette takform, takbelegg, fasademateriale og farge.</article></section><section class="section" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/2000-10-20-1122/KAPITTEL_8" data-partID="k8"><h2>Til § 75 nr. 1:</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Leilighet, herunder ett-roms leilighet, skal ha eget vannklosett og bad eller dusj.</article></section><section class="section" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/2000-10-20-1122/KAPITTEL_9" data-partID="k9"><h2>Til § 76, siste punktum:</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Kommunen kan kreve at nødvendig garasjeplass er sikret for eiendommens behov.</article><article class="legalP" data-absoluteaddress="/kapittel/9/ledd/2/" id="kapittel-9-ledd-2">Ved søknad om oppføring av boligbygg og andre større bygg, skal det avsettes plass for garasje i planene, selv om garasjen ikke blir bygget samtidig med resten av bebyggelsen.</article><article class="legalP" data-absoluteaddress="/kapittel/9/ledd/3/" id="kapittel-9-ledd-3">Kommunen kan i særlige tilfeller kreve at garasje(r) føres opp samtidig med bygningen for øvrig.</article></section><section class="section" data-section-type="default" data-absoluteaddress="/kapittel/10/" id="kapittel-10" data-lovdata-URL="LTII/forskrift/2000-10-20-1122/KAPITTEL_10" data-partID="k10"><h2>Til § 78 nr. 1, tredje ledd:</h2><article class="legalP" data-absoluteaddress="/kapittel/10/ledd/1/" id="kapittel-10-ledd-1">Kommunen kan forby at bedrifter, anlegg, opplag og lager av farlige eller sjenerende art blir lagt innenfor kommunens område eller deler av dette.</article><article class="legalP" data-absoluteaddress="/kapittel/10/ledd/2/" id="kapittel-10-ledd-2">I uregulert strøk må eksisterende bygning ikke tas i bruk til industri, lager eller salg uten kommunens samtykke.</article></section><section class="section" data-section-type="default" data-absoluteaddress="/kapittel/11/" id="kapittel-11" data-lovdata-URL="LTII/forskrift/2000-10-20-1122/KAPITTEL_11" data-partID="k11"><h2>Til § 79:</h2><article class="legalP" data-absoluteaddress="/kapittel/11/ledd/1/" id="kapittel-11-ledd-1">Kommunen kan forby bebyggelse og/eller virksomhet som etter sin art eller størrelse avviker vesentlig fra det som er vanlig i strøket.</article><article class="legalP" data-absoluteaddress="/kapittel/11/ledd/2/" id="kapittel-11-ledd-2">I boligområde tillates bare boliger med nødvendige anlegg så som garasje/uthus for boligene. I slike strøk tillates ikke innredet og drevet kontor-/forretnings- eller industrivirksomhet.</article></section><section class="section" data-section-type="default" data-absoluteaddress="/kapittel/12/" id="kapittel-12" data-lovdata-URL="LTII/forskrift/2000-10-20-1122/KAPITTEL_12" data-partID="k12"><h2>Til § 91 a:</h2><article class="legalP" data-absoluteaddress="/kapittel/12/ledd/1/" id="kapittel-12-ledd-1">Det må foreligge tillatelse av kommunen for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/12/ledd/1/punkt/1/" id="kapittel-12-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/12/ledd/1/punkt/1/ledd/1/" id="kapittel-12-ledd-1-punkt-1-ledd-1">å omdanne eller ta i bruk bolig til forretningslokale, herunder hotell eller annet herberge.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/12/ledd/1/punkt/2/" id="kapittel-12-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/12/ledd/1/punkt/2/ledd/1/" id="kapittel-12-ledd-1-punkt-2-ledd-1">å rive bygning som inneholder bolig, unntatt når bygningen<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/12/ledd/1/punkt/2/ledd/1/punkt/1/" id="kapittel-12-ledd-1-punkt-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/12/ledd/1/punkt/2/ledd/1/punkt/1/ledd/1/" id="kapittel-12-ledd-1-punkt-2-ledd-1-punkt-1-ledd-1">er ekspropriert av det offentlige</article></article></li><li data-li-identifier="2." data-name="2."><article class="listArticle" data-absoluteaddress="/kapittel/12/ledd/1/punkt/2/ledd/1/punkt/2/" id="kapittel-12-ledd-1-punkt-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/12/ledd/1/punkt/2/ledd/1/punkt/2/ledd/1/" id="kapittel-12-ledd-1-punkt-2-ledd-1-punkt-2-ledd-1">ligger innenfor område som er regulert til fornyelse (§ 25 nr. 8) og er ervervet av kommunen eller andre som med kommunestyrets samtykke skal stå for fornyelsen.</article></article></li></ul></article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/12/ledd/1/punkt/3/" id="kapittel-12-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/12/ledd/1/punkt/3/ledd/1/" id="kapittel-12-ledd-1-punkt-3-ledd-1">å slå sammen boliger eller dele opp leiligheter til hybler</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/12/ledd/1/punkt/4/" id="kapittel-12-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/12/ledd/1/punkt/4/ledd/1/" id="kapittel-12-ledd-1-punkt-4-ledd-1">annen ombygging av bolig enn den som omfattes av bokstav a) eller c) når ombygging fører til at leilighet må fravikes.</article></article></li></ul></article><article class="legalP" data-absoluteaddress="/kapittel/12/ledd/2/" id="kapittel-12-ledd-2">Ved avgjørelse om tillatelse etter første ledd bokstav a) til d) skal gis, tas det hensyn til en forsvarlig utnytting av boligmassen. Det kan stilles vilkår om at berørte beboere skal skaffes erstatningsbolig. Dersom bolig er omgjort i strid med vedtekt etter første ledd, kan kommunen påby at den settes i slik stand at den kan tjene sitt opprinnelige formål.</article></section><section class="section" data-section-type="default" data-absoluteaddress="/kapittel/13/" id="kapittel-13" data-lovdata-URL="LTII/forskrift/2000-10-20-1122/KAPITTEL_13" data-partID="k13"><h2>Til § 94 nr. 1 tredje ledd, siste punktum:</h2><article class="legalP" data-absoluteaddress="/kapittel/13/ledd/1/" id="kapittel-13-ledd-1">Medfører delingen at kravene i § 69 nr. 1 ikke lenger oppfylles både for hovedbølet og for den delen som søkes fradelt, skal søkeren vise hvordan kravene kan tilfredsstilles på annen måte. Kommunen kan i slike tilfelle stille vilkår om at kravene sikres og om opparbeidelse.</article></section><section class="section" data-section-type="default" data-absoluteaddress="/kapittel/14/" id="kapittel-14" data-lovdata-URL="LTII/forskrift/2000-10-20-1122/KAPITTEL_14" data-partID="k14"><h2>Til § 103 nr. 1:</h2><article class="legalP" data-absoluteaddress="/kapittel/14/ledd/1/" id="kapittel-14-ledd-1">Dersom ikke annet er fastsatt i reguleringsbestemmelser eller bestemmes særskilt, skal gjerde ikke ha større høyde enn 1,2 m. Hvor trafikksikkerhetsmessige grunner tilsier det, tillates bare flettverksgjerde. Kommunen kan påby innhegning for å avverge fare eller for å unngå betydelige ulemper som følge av utbygging.</article></section><section class="section" data-section-type="default" data-absoluteaddress="/kapittel/15/" id="kapittel-15" data-lovdata-URL="LTII/forskrift/2000-10-20-1122/KAPITTEL_15" data-partID="k15"><h2>Til § 104:</h2><article class="legalP" data-absoluteaddress="/kapittel/15/ledd/1/" id="kapittel-15-ledd-1">Innenfor hele kommunen skal ubebygget areal holdes i ryddig og ordentlig stand. Kommunen kan forby lagring eller annen bruk av ubebygget areal når den etter kommunens skjønn vil virke skjemmende eller være til vesentlig ulempe for andre.</article><article class="legalP" data-absoluteaddress="/kapittel/15/ledd/2/" id="kapittel-15-ledd-2">Før ubebygget areal tas i bruk til lagring skal det sendes søknad etter § 93. §§ 94 og 95 gjelder tilsvarende for slike saker.</article></section></main></body></html>