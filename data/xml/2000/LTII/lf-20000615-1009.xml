<!DOCTYPE html><html lang="no"><head><title>Forskrift for innsamling av risikoavfall, Randaberg kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:50</dd><dt class="legacyID">Datokode</dt><dd class="legacyID">FOR-2000-06-15-1009</dd><dt class="dokid">DokumentID</dt><dd class="dokid">LTII/forskrift/2000-06-15-1009</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 9</dd><dt class="dateInForce">I kraft fra</dt><dd class="dateInForce">2000-06-15</dd><dt class="appliesTo">Gjelder for</dt><dd class="appliesTo">Randaberg kommune, Rogaland.</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§31</li><li>lov/1981-03-13-6/§34</li></ul></dd><dt class="dateOfPublication">Kunngjort</dt><dd class="dateOfPublication">2000-11-03</dd><dt class="titleShort">Korttittel</dt><dd class="titleShort">Forskrift om risikoavfall, Randaberg</dd><dt class="title">Tittel</dt><dd class="title">Forskrift for innsamling av risikoavfall, Randaberg kommune, Rogaland.</dd><dt class="miscInformation">Annet om dokumentet</dt><dd class="miscInformation">Fastsatt av Randaberg kommunestyre 15. juni 2000 med hjemmel i lov av 13. mars 1981 nr. 6 om vern mot forurensninger og om avfall (Forurensningsloven) § 31 og § 34 og forskrift av 19. mai 1994 nr. 362 om spesialavfall.</dd><dt class="refid">RefID</dt><dd class="refid">forskrift/2000-06-15-1009</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for innsamling av risikoavfall, Randaberg kommune, Rogaland.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Innsamlers rettigheter og plikter</li><li>§ 4. Abonnentens plikter</li><li>§ 5. Avsluttende bestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/2000-06-15-1009" id="dokument"><h1>Forskrift for innsamling av risikoavfall, Randaberg kommune, Rogaland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/2000-06-15-1009/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTII/forskrift/2000-06-15-1009/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="marginIdArticle" data-partID="a1.1" data-absoluteaddress="/kapittel/1/paragraf/1/punkt/1/" id="kapittel-1-paragraf-1-punkt-1"><span class="data-marginOriginalId">1.1</span><article class="legalP" data-absoluteaddress="/kapittel/1/paragraf/1/punkt/1/ledd/1/" id="kapittel-1-paragraf-1-punkt-1-ledd-1">For å hindre at risikoavfall dvs. avfall fra medisinsk behandling eller veterinærbehandling og/eller tilhørende forskning kan komme på avveie eller være tilgjengelig for uvedkommende, har teknisk etat iverksatt organisert innsamling av slikt avfall i kommunen.</article></article><article class="marginIdArticle" data-partID="a1.2" data-absoluteaddress="/kapittel/1/paragraf/1/punkt/2/" id="kapittel-1-paragraf-1-punkt-2"><span class="data-marginOriginalId">1.2</span><article class="legalP" data-absoluteaddress="/kapittel/1/paragraf/1/punkt/2/ledd/1/" id="kapittel-1-paragraf-1-punkt-2-ledd-1">Ordningen gjelder risikoavfall fra alle legekontorer, tannlegekontorer, veterinærer, helseinstitusjoner og eventuelle andre (apotek) som har avfall av denne art. Avfallet skal være pakket i godkjent emballasje (esker eller plastbeholdere).</article></article><article class="marginIdArticle" data-partID="a1.3" data-absoluteaddress="/kapittel/1/paragraf/1/punkt/3/" id="kapittel-1-paragraf-1-punkt-3"><span class="data-marginOriginalId">1.3</span><article class="legalP" data-absoluteaddress="/kapittel/1/paragraf/1/punkt/3/ledd/1/" id="kapittel-1-paragraf-1-punkt-3-ledd-1">Avfallet vil bli hentet på avtalt oppsamlingssted samtidig som ny emballasje blir utlevert. Avfallet leveres til godkjent destruksjonsanlegg.</article></article></article><article class="legalArticle" data-lovdata-URL="LTII/forskrift/2000-06-15-1009/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="marginIdArticle" data-partID="a2.1" data-absoluteaddress="/kapittel/1/paragraf/2/punkt/1/" id="kapittel-1-paragraf-2-punkt-1"><span class="data-marginOriginalId">2.1</span><article class="legalP" data-absoluteaddress="/kapittel/1/paragraf/2/punkt/1/ledd/1/" id="kapittel-1-paragraf-2-punkt-1-ledd-1">Risikoavfall inngår som egen kategori i den europeiske avfallskatalogen for spesialavfall med EAK-kode nr 18 00 00. Amalgamavfall kommer også inn i denne kategorien med EAK-kode nr 18 01 06. For amalgamavfall er det egen forskrift nr T-1061.</article></article><article class="marginIdArticle" data-partID="a2.2" data-absoluteaddress="/kapittel/1/paragraf/2/punkt/2/" id="kapittel-1-paragraf-2-punkt-2"><span class="data-marginOriginalId">2.2</span><article class="legalP" data-absoluteaddress="/kapittel/1/paragraf/2/punkt/2/ledd/1/" id="kapittel-1-paragraf-2-punkt-2-ledd-1">Risikoavfall kan deles inn i 2 kategorier:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/2/punkt/2/ledd/1/punkt/1/" id="kapittel-1-paragraf-2-punkt-2-ledd-1-punkt-1"><span class="data-originalId">1.</span><span class="miscHeadline"><i>Stikkende, skjærende avfall</i></span><article class="legalP" data-absoluteaddress="/kapittel/1/paragraf/2/punkt/2/ledd/1/punkt/1/ledd/1/" id="kapittel-1-paragraf-2-punkt-2-ledd-1-punkt-1-ledd-1">Kanyler, skalpeller, suturnåler, prøveglass og annet skjærende eller stikkende avfall</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/2/punkt/2/ledd/1/punkt/2/" id="kapittel-1-paragraf-2-punkt-2-ledd-1-punkt-2"><span class="data-originalId">2.</span><span class="miscHeadline"><i>Smitteavfall</i></span><article class="legalP" data-absoluteaddress="/kapittel/1/paragraf/2/punkt/2/ledd/1/punkt/2/ledd/1/" id="kapittel-1-paragraf-2-punkt-2-ledd-1-punkt-2-ledd-1">Avfall som er direkte forurenset med sekreter o.l. herunder bleier, når det er fare for at avfallet kommer fra personer med infeksjoner. Urin og avføring tømmes i toalett eller bekkenspyler.</article><article class="legalP" data-absoluteaddress="/kapittel/1/paragraf/2/punkt/2/ledd/1/punkt/2/ledd/2/" id="kapittel-1-paragraf-2-punkt-2-ledd-1-punkt-2-ledd-2">Blod, blodprodukter og blodige artikler, herunder bandasjer o.l.</article></article></li></ul></article><article class="legalP" data-absoluteaddress="/kapittel/1/paragraf/2/punkt/2/ledd/2/" id="kapittel-1-paragraf-2-punkt-2-ledd-2"><i>Patologisk avfall (amputerte kroppsdeler og vevsprøver):</i> Patologisk avfall omfattes ikke av denne forskriften.</article></article><article class="marginIdArticle" data-partID="a2.3" data-absoluteaddress="/kapittel/1/paragraf/2/punkt/3/" id="kapittel-1-paragraf-2-punkt-3"><span class="data-marginOriginalId">2.3</span><article class="legalP" data-absoluteaddress="/kapittel/1/paragraf/2/punkt/3/ledd/1/" id="kapittel-1-paragraf-2-punkt-3-ledd-1">Med emballasje menes eske med tilhørende plastsekk eller plastbeholder. Emballasjen må være godkjent av kommunen og mottakstasjonen for risikoavfall.</article></article></article><article class="legalArticle" data-lovdata-URL="LTII/forskrift/2000-06-15-1009/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Innsamlers rettigheter og plikter</span></h3><article class="marginIdArticle" data-partID="a3.1" data-absoluteaddress="/kapittel/1/paragraf/3/punkt/1/" id="kapittel-1-paragraf-3-punkt-1"><span class="data-marginOriginalId">3.1</span><article class="legalP" data-absoluteaddress="/kapittel/1/paragraf/3/punkt/1/ledd/1/" id="kapittel-1-paragraf-3-punkt-1-ledd-1">Innsamleren skal hente risikoavfall til avtalt fast ukentlig henting.</article></article><article class="marginIdArticle" data-partID="a3.2" data-absoluteaddress="/kapittel/1/paragraf/3/punkt/2/" id="kapittel-1-paragraf-3-punkt-2"><span class="data-marginOriginalId">3.2</span><article class="legalP" data-absoluteaddress="/kapittel/1/paragraf/3/punkt/2/ledd/1/" id="kapittel-1-paragraf-3-punkt-2-ledd-1">Innsamleren skal ved hentingen levere ut ny(e) beholder(e) tilsvarende det antallet som blir hentet.</article></article><article class="marginIdArticle" data-partID="a3.3" data-absoluteaddress="/kapittel/1/paragraf/3/punkt/3/" id="kapittel-1-paragraf-3-punkt-3"><span class="data-marginOriginalId">3.3</span><article class="legalP" data-absoluteaddress="/kapittel/1/paragraf/3/punkt/3/ledd/1/" id="kapittel-1-paragraf-3-punkt-3-ledd-1">Innsamleren leverer avfallet til godkjent mottakstasjon.</article></article></article><article class="legalArticle" data-lovdata-URL="LTII/forskrift/2000-06-15-1009/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Abonnentens plikter</span></h3><article class="marginIdArticle" data-partID="a4.1" data-absoluteaddress="/kapittel/1/paragraf/4/punkt/1/" id="kapittel-1-paragraf-4-punkt-1"><span class="data-marginOriginalId">4.1</span><article class="legalP" data-absoluteaddress="/kapittel/1/paragraf/4/punkt/1/ledd/1/" id="kapittel-1-paragraf-4-punkt-1-ledd-1">Abonnenten plikter å holde risikoavfallet atskilt fra annet avfall. Beholdere skal disponeres og oppbevares i henhold til forskrift om spesialavfall § 5.</article></article><article class="marginIdArticle" data-partID="a4.2" data-absoluteaddress="/kapittel/1/paragraf/4/punkt/2/" id="kapittel-1-paragraf-4-punkt-2"><span class="data-marginOriginalId">4.2</span><article class="legalP" data-absoluteaddress="/kapittel/1/paragraf/4/punkt/2/ledd/1/" id="kapittel-1-paragraf-4-punkt-2-ledd-1">Abonnenten skal sørge for at beholderen ikke er overfylt eller skadet, og den skal være forsvarlig lukket ved framsetting for avhenting.</article></article><article class="marginIdArticle" data-partID="a4.3" data-absoluteaddress="/kapittel/1/paragraf/4/punkt/3/" id="kapittel-1-paragraf-4-punkt-3"><span class="data-marginOriginalId">4.3</span><article class="legalP" data-absoluteaddress="/kapittel/1/paragraf/4/punkt/3/ledd/1/" id="kapittel-1-paragraf-4-punkt-3-ledd-1">Etter at Randaberg kommunestyre har vedtatt iverksettelse av en innsamlingsordning for risikoavfall, har alle virksomheter som genererer risikoavfall som omfattes av denne forskriften, plikt til å slutte seg til ordningen.</article></article></article><article class="legalArticle" data-lovdata-URL="LTII/forskrift/2000-06-15-1009/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Avsluttende bestemmelser</span></h3><article class="marginIdArticle" data-partID="a5.1" data-absoluteaddress="/kapittel/1/paragraf/5/punkt/1/" id="kapittel-1-paragraf-5-punkt-1"><span class="data-marginOriginalId">5.1</span><article class="legalP" data-absoluteaddress="/kapittel/1/paragraf/5/punkt/1/ledd/1/" id="kapittel-1-paragraf-5-punkt-1-ledd-1">Denne forskriften er en utfyllende forskrift til forskrift om renovasjon, Randaberg kommune, Rogaland, vedtatt av Randaberg kommunestyre 15. juni 2000 nr. 1007.</article></article><article class="marginIdArticle" data-partID="a5.2" data-absoluteaddress="/kapittel/1/paragraf/5/punkt/2/" id="kapittel-1-paragraf-5-punkt-2"><span class="data-marginOriginalId">5.2</span><article class="legalP" data-absoluteaddress="/kapittel/1/paragraf/5/punkt/2/ledd/1/" id="kapittel-1-paragraf-5-punkt-2-ledd-1">Abonnenten skal betale et gebyr til kommunen for henting og destruksjon av risikoavfallet samt kostnader for ny emballasje. Faktura vil bli sendt ut 4 ganger pr. år.</article></article><article class="marginIdArticle" data-partID="a5.3" data-absoluteaddress="/kapittel/1/paragraf/5/punkt/3/" id="kapittel-1-paragraf-5-punkt-3"><span class="data-marginOriginalId">5.3</span><article class="legalP" data-absoluteaddress="/kapittel/1/paragraf/5/punkt/3/ledd/1/" id="kapittel-1-paragraf-5-punkt-3-ledd-1">Klage og straff er regulert i Renovasjonsforskrift for Randaberg kommune §§ 17 og 18.</article></article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/2000-06-15-1009/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 15. juni 2000.</article></section></main></body></html>