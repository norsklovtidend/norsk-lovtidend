<!DOCTYPE html><html lang="no"><head><title>Forskrift for tømming av slamavskillere, privet, tette tanker m.v. og for slamgebyr (kloakkavgift) med tilhørende gebyrregulativ, Larvik kommune, Vestfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:58</dd><dt class="legacyID">Datokode</dt><dd class="legacyID">FOR-2000-05-10-908</dd><dt class="dokid">DokumentID</dt><dd class="dokid">LTII/forskrift/2000-05-10-908</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 8</dd><dt class="dateInForce">I kraft fra</dt><dd class="dateInForce">2000-11-06</dd><dt class="appliesTo">Gjelder for</dt><dd class="appliesTo">Larvik kommune, Vestfold.</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§26</li><li>lov/1981-03-13-6/§30</li><li>lov/1981-03-13-6/§34</li></ul></dd><dt class="dateOfPublication">Kunngjort</dt><dd class="dateOfPublication">2000-10-06</dd><dt class="titleShort">Korttittel</dt><dd class="titleShort">Forskr om tømming av slamavskillere mm, Larvik</dd><dt class="title">Tittel</dt><dd class="title">Forskrift for tømming av slamavskillere, privet, tette tanker m.v. og for slamgebyr (kloakkavgift) med tilhørende gebyrregulativ, Larvik kommune, Vestfold.</dd><dt class="miscInformation">Annet om dokumentet</dt><dd class="miscInformation">Fastsatt av Larvik kommunestyre 10. mai 2000 med hjemmel i lov av 13. mars 1981 nr. 6 om vern mot forurensninger og om avfall (Forurensningsloven) § 26 tredje ledd, § 30 annet og tredje ledd og § 34.</dd><dt class="refid">RefID</dt><dd class="refid">forskrift/2000-05-10-908</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tømming av slamavskillere, privet, tette tanker m.v. og for slamgebyr (kloakkavgift) med tilhørende gebyrregulativ, Larvik kommune, Vestfold.<ul class="tocSubUl"><li>Kap. 1. Generelle bestemmelser<ul class="tocSubUl"><li>§ 1. Virkeområder</li><li>§ 2. Definisjoner</li><li>§ 3. Tvungen tømmeordning</li></ul></li><li>Kap. 2. Tømming av slam fra slamavskillere m.v.<ul class="tocSubUl"><li>§ 4. Abonnentens plikter</li><li>§ 5. Tømming av slamavskiller m.v.</li></ul></li><li>Kap. 3. Slamgebyr<ul class="tocSubUl"><li>§ 6. Gebyr</li><li>§ 7. Innkreving, renter m.v.</li></ul></li><li>Kap. 4. Avsluttende bestemmelser<ul class="tocSubUl"><li>§ 8. Delegasjon, klage</li><li>§ 9. Straff</li></ul></li><li>Gebyrregulativ</li></ul></li></ul></dd></dl></header><main class="documentBody" data-lovdata-URL="LTII/forskrift/2000-05-10-908" id="dokument"><h1>Forskrift for tømming av slamavskillere, privet, tette tanker m.v. og for slamgebyr (kloakkavgift) med tilhørende gebyrregulativ, Larvik kommune, Vestfold.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/2000-05-10-908/KAPITTEL_1" data-partID="k1"><h2>Kap. 1. Generelle bestemmelser</h2><article class="legalArticle" data-lovdata-URL="LTII/forskrift/2000-05-10-908/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområder</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften gjelder tømming av slamavskillere, privet, tette tanker m.v. for hele kommunen. Forskriften gjelder også slamgebyr (kloakkavgift).</article></article><article class="legalArticle" data-lovdata-URL="LTII/forskrift/2000-05-10-908/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Som abonnent regnes eier og fester av eiendom som omfattes av den kommunale tømmeordningen.</article></article><article class="legalArticle" data-lovdata-URL="LTII/forskrift/2000-05-10-908/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Tvungen tømmeordning</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Kommunen skal tømme slamavskillere, privet m.v. som omfattes av disse forskriftene. Kommunen kan gi tillatelse til at andre står for tømmingen.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Kommunen kan etter søknad unnta enkelte eiendommer i området fra ordningen.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/2000-05-10-908/KAPITTEL_2" data-partID="k2"><h2>Kap. 2. Tømming av slam fra slamavskillere m.v.</h2><article class="legalArticle" data-lovdata-URL="LTII/forskrift/2000-05-10-908/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Abonnentens plikter</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Abonnenten skal etter varsling sørge for at anleggene som skal tømmes er lett tilgjengelig for tømming med bil. Overdekking av kumlokk o.l. med snø, is, jord osv. fjernes av abonnenten før tømming skal utføres.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Den som tømmer anlegget har rett til å plassere nødvendig utstyr på eiendommen for å få utført tømmingen.</article></article><article class="legalArticle" data-lovdata-URL="LTII/forskrift/2000-05-10-908/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tømming av slamavskiller m.v.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Tømmehyppigheten etter avsnitt 5, gjeldende fra 1. juli 2001, trer først i kraft fra denne dato.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Varsling om når tømming vil finne sted vil bli gitt gjennom pressen eller på annen måte som kommunen finner hensiktsmessig.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">For eiendommer med fast bosetting og med toalett tilknyttet slamavskilleren, skal slamavskilleren tømmes 1 gang hvert 2. år.</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">For eiendommer med fast bosetting uten toalett tilknyttet slamavskilleren og for fritidsbebyggelse, skal slamavskilleren tømmes minst hvert 4. år. Tette tanker i tilknytning til fritidsbebyggelse skal tømmes minst hvert 2. år. Tømming for fritidsbebyggelse kan foretas etter varsel fra eieren. Kommunen skal kontrollere at tømming foretas i samsvar med forskriftene.</article><article class="legalP" data-absoluteaddress="/kapittel/2/paragraf/2/ledd/5/" id="kapittel-2-paragraf-2-ledd-5">For eiendommer med fast bosetting i nedslagsfelt for offentlige drikkevannskilder skal tette tanker større enn eller lik 6 m<sup>3</sup> for avløpsvann tømmes 1 gang hvert år og tette tanker mindre enn 6 m<sup>3</sup> for avløpsvann tømmes 2 ganger hvert år. For øvrige eiendommer med fast bosetting skal tette tanker tømmes hvert annet år.</article><article class="legalP" data-absoluteaddress="/kapittel/2/paragraf/2/ledd/6/" id="kapittel-2-paragraf-2-ledd-6">I spesielle tilfeller kan kommunen bestemme en annen tømmehyppighet og inngå særavtaler om tømming.</article><article class="legalP" data-absoluteaddress="/kapittel/2/paragraf/2/ledd/7/" id="kapittel-2-paragraf-2-ledd-7">Tømming skal utføres slik at beboerne ikke unødig sjeneres av støy og lukt. Anlegget skal forlates i lukket stand og grinder, porter og dører skal lukkes, eventuelt låses.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/2000-05-10-908/KAPITTEL_3" data-partID="k3"><h2>Kap. 3. Slamgebyr</h2><article class="legalArticle" data-lovdata-URL="LTII/forskrift/2000-05-10-908/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Gebyr</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Abonnenten skal betale et årlig gebyr til kommunen. Eventuell framgraving av kum m.v. kan innkreves etter regning. Kommunen fastsetter regler for beregning av gebyrenes størrelse.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">For eiendommer tilknyttet kommunal kloakk vil tømmekostnadene bli medregnet i kloakkavgiften. For eiendommer ikke tilknyttet kommunal kloakk, vil tømmekostnadene bli innkrevd som gebyr etter regler fastsatt av kommunen.</article></article><article class="legalArticle" data-lovdata-URL="LTII/forskrift/2000-05-10-908/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Innkreving, renter m.v.</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Slamgebyr med påløpende renter og kostnader er sikret med lovbestemt pant etter panteloven § 6-1. Om renteplikt ved for sen betaling og inndrivelse av slamgebyr (kloakkavgift), gjelder reglene i lov av 6. juni 1975 nr. 29 om eiendomsskatt til kommunene § 26 og § 27 tilsvarende.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/2000-05-10-908/KAPITTEL_4" data-partID="k4"><h2>Kap. 4. Avsluttende bestemmelser</h2><article class="legalArticle" data-lovdata-URL="LTII/forskrift/2000-05-10-908/§8" data-name="§8" data-partID="§8" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Delegasjon, klage</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Utgår.</article></article><article class="legalArticle" data-lovdata-URL="LTII/forskrift/2000-05-10-908/§9" data-name="§9" data-partID="§9" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Overtredelse av forskriftene straffes med bøter etter forurensningslovens § 79, annet ledd.</article></article></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/2000-05-10-908/KAPITTEL_5" data-partID="k5"><h2>Gebyrregulativ</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Larvik kommunestyre fastsetter årlig gebyr for slamrenovasjon.</article></section></main></body></html>