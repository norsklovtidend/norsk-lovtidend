<!DOCTYPE html><html lang="no"><head><title>Forskrift om vedtekt til plan- og bygningsloven § 66a, § 69 nr. 4 og § 85, Fredrikstad kommune, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:13</dd><dt class="legacyID">Datokode</dt><dd class="legacyID">FOR-2000-10-19-1121</dd><dt class="dokid">DokumentID</dt><dd class="dokid">LTII/forskrift/2000-10-19-1121</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 10</dd><dt class="dateInForce">I kraft fra</dt><dd class="dateInForce">2001-01-08</dd><dt class="appliesTo">Gjelder for</dt><dd class="appliesTo">Fredrikstad kommune, Østfold.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§66a</li><li>lov/1985-06-14-77/§69</li><li>lov/1985-06-14-77/§85</li></ul></dd><dt class="dateOfPublication">Kunngjort</dt><dd class="dateOfPublication">2000-12-08</dd><dt class="titleShort">Korttittel</dt><dd class="titleShort">Forskrift om vedtekt til plbl, Fredrikstad</dd><dt class="title">Tittel</dt><dd class="title">Forskrift om vedtekt til plan- og bygningsloven § 66a, § 69 nr. 4 og § 85, Fredrikstad kommune, Østfold.</dd><dt class="miscInformation">Annet om dokumentet</dt><dd class="miscInformation">Fastsatt av Fredrikstad kommune 19. oktober 2000 med hjemmel i plan- og bygningsloven av 14. juni 1985 nr. 77 § 66a, § 69 nr. 4 og § 85.</dd><dt class="refid">RefID</dt><dd class="refid">forskrift/2000-10-19-1121</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til plan- og bygningsloven § 66a, § 69 nr. 4 og § 85, Fredrikstad kommune, Østfold.</li></ul></dd></dl></header><main class="documentBody" data-lovdata-URL="LTII/forskrift/2000-10-19-1121" id="dokument"><h1>Forskrift om vedtekt til plan- og bygningsloven § 66a, § 69 nr. 4 og § 85, Fredrikstad kommune, Østfold.</h1> <article class="defaultP" margin-top="true"><i>Vedtekt til plan- og bygningsloven § 66 a:</i></article><article class="legalP" data-absoluteaddress="/ledd/1/" id="ledd-1">Nybygg samt alle bygninger som foretar hovedombygging innenfor arealer av Øra Industriområde, Østsiden, Sentrum og det tidligere FMV-området, og som omfattes av konsesjon gitt etter lov om bygging og drift av fjernvarmeanlegg, må tilknyttes fjernvarmeanlegget.</article><article class="legalP" data-absoluteaddress="/ledd/2/" id="ledd-2">I spesielle tilfeller hvor bygningens varmebehov er dekket av intern overskuddsvarme og hvor det ikke er behov for å få tilført fjernvarme for å dekke oppvarmingsbehovet, og ved hovedombygging hvor tilknytning vil medføre uforholdsmessig store inngrep i bygningen, kan kommunen etter å ha innhentet uttalelse fra fjernvarmeanleggets eier, gi dispensasjon fra tilknytningsplikten.</article> <article class="defaultP" margin-top="true"><i>Vedtekt til plan- og bygningsloven § 69 nr. 4:</i></article><article class="legalP" data-absoluteaddress="/ledd/3/" id="ledd-3">Kommunen kan samtykke i at det i stedet for parkeringsplass på egen grunn eller på fellesareal blir innbetalt et beløp pr. manglende plass til kommunen for bygging av parkeringsanlegg. Beløpet må i så fall være innbetalt til kommunens konto før igangsettingstillatelse gis. Dersom tiltakshaver istedet stiller bankgaranti eller lignende sikkerhet for beløpet, kan betaling utstå til tidspunktet for ferdigattest. Kommunestyret bestemmer hvilke satser som til enhver tid skal gjelde i slike tilfeller.</article> <article class="defaultP" margin-top="true"><i>Vedtekt til plan- og bygningsloven § 85:</i></article><article class="marginIdArticle" data-partID="a1" data-absoluteaddress="/punkt/1/" id="punkt-1"><span class="data-marginOriginalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">I områder i sjø og på land som omfattes av kommunedelplan for kystsonen, er det forbudt å plassere midlertidige eller transportable konstruksjoner og anlegg, herunder campingvogner, telt, husbåter, konstruksjoner med hytte o.l.</article><article class="legalP" data-absoluteaddress="/punkt/1/ledd/2/" id="punkt-1-ledd-2">I vassdragene Glomma og Seutelva (i området fra utløp til kommunegrensen) på land inntil 100 m fra strandlinjen målt i horisontalplanet ved gjennomsnittlig flomvannstand og i selve vassdraget, gjelder forbudet i første ledd tilsvarende.</article></article><article class="marginIdArticle" data-partID="a2" data-absoluteaddress="/punkt/2/" id="punkt-2"><span class="data-marginOriginalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Forbudet gjelder ikke:</article></article><article class="marginIdArticle" data-partID="a2.1" data-absoluteaddress="/punkt/3/" id="punkt-3"><span class="data-marginOriginalId">2.1</span><article class="legalP" data-absoluteaddress="/punkt/3/ledd/1/" id="punkt-3-ledd-1">Plassering av registrerte campingvogner, telt og lignende på områder som betegnes og er registrert som feriehjem, og på godkjente campingplasser.</article></article><article class="marginIdArticle" data-partID="a2.2" data-absoluteaddress="/punkt/4/" id="punkt-4"><span class="data-marginOriginalId">2.2</span><article class="legalP" data-absoluteaddress="/punkt/4/ledd/1/" id="punkt-4-ledd-1">Plassering av campingvogn for supplering av egen overnattingskapasitet på boligeiendom som er bebygd med småhus og som er helårsbolig.</article></article><article class="marginIdArticle" data-partID="a2.3" data-absoluteaddress="/punkt/5/" id="punkt-5"><span class="data-marginOriginalId">2.3</span><article class="legalP" data-absoluteaddress="/punkt/5/ledd/1/" id="punkt-5-ledd-1">Telt på gårdsplass eller bebygget hytte- eller boligtomt for supplering av egen overnattingskapasitet.</article></article><article class="marginIdArticle" data-partID="a2.4" data-absoluteaddress="/punkt/6/" id="punkt-6"><span class="data-marginOriginalId">2.4</span><article class="legalP" data-absoluteaddress="/punkt/6/ledd/1/" id="punkt-6-ledd-1">Konstruksjoner eller anlegg på bygge- eller anleggstomt.</article></article><article class="marginIdArticle" data-partID="a2.5" data-absoluteaddress="/punkt/7/" id="punkt-7"><span class="data-marginOriginalId">2.5</span><article class="legalP" data-absoluteaddress="/punkt/7/ledd/1/" id="punkt-7-ledd-1">Konstruksjoner og anlegg som er nødvendige for forsvaret, i landbruket, fangst- og fiskerinæringen, for vannforsyningen, kloakkutslipp eller den alminnelige samferdsel.</article></article><article class="marginIdArticle" data-partID="a2.6" data-absoluteaddress="/punkt/8/" id="punkt-8"><span class="data-marginOriginalId">2.6</span><article class="legalP" data-absoluteaddress="/punkt/8/ledd/1/" id="punkt-8-ledd-1">Badeanlegg m.v. og toalettanlegg på friluftsområde som er åpent for allmennheten.</article><article class="legalP" data-absoluteaddress="/punkt/8/ledd/2/" id="punkt-8-ledd-2">Plassering av transportable konstruksjoner eller anlegg som nevnt under pkt. 2.5 og 2.6 skal på forhånd meldes til kommunen, og må ikke plasseres for et lengere tidsrom enn 3 måneder uten at kommunen på forhånd har gitt samtykke.</article><article class="legalP" data-absoluteaddress="/punkt/8/ledd/3/" id="punkt-8-ledd-3">Telt med større areal enn 50m<sup>2</sup> må heller ikke for et tidsrom kortere enn 3 måneder plasseres uten samtykke fra kommunen.</article></article><article class="marginIdArticle" data-partID="a3" data-absoluteaddress="/punkt/9/" id="punkt-9"><span class="data-marginOriginalId">3.</span><article class="legalP" data-absoluteaddress="/punkt/9/ledd/1/" id="punkt-9-ledd-1">Tillatelse kan likevel gis når oppstilling av ovennevnte konstruksjoner etter kommunens skjønn ikke hindrer den allmenne ferdsel og ikke fører til vesentlige ulemper for omgivelsene. Kommunen kan sette vilkår for bruken og også gjøre den tidsbegrenset.</article></article></main></body></html>