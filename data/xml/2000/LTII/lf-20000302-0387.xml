<!DOCTYPE html><html lang="no"><head><title>Forskrift om skjenketider og åpningstider for serveringssteder og salgstider for øl, Orkdal kommune, Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:17</dd><dt class="legacyID">Datokode</dt><dd class="legacyID">FOR-2000-03-02-387</dd><dt class="dokid">DokumentID</dt><dd class="dokid">LTII/forskrift/2000-03-02-387</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 4</dd><dt class="dateInForce">I kraft fra</dt><dd class="dateInForce">2000-05-26</dd><dt class="appliesTo">Gjelder for</dt><dd class="appliesTo">Orkdal kommune, Sør-Trøndelag.</dd><dt class="basedOn">Hjemmel</dt><dd class="basedOn"><ul><li>lov/1989-06-02-27/§4-4</li><li>lov/1989-06-02-27/§3-7</li><li>lov/1998-06-26-43</li><li>lov/1997-06-13-55/§15</li></ul></dd><dt class="dateOfPublication">Kunngjort</dt><dd class="dateOfPublication">2000-05-26</dd><dt class="titleShort">Korttittel</dt><dd class="titleShort">Forskr. om skjenketider og åpningstider, Orkdal</dd><dt class="title">Tittel</dt><dd class="title">Forskrift om skjenketider og åpningstider for serveringssteder og salgstider for øl, Orkdal kommune, Sør-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av Orkdal kommunestyre 2. mars 2000 med hjemmel i lov av 2. juni 1989 nr. 27 om omsetning av alkoholholdig drikk m.v. § 4-4, § 3-7, lov av 26. juni 1998 nr. 43 om åpningstider for utsalgssteder (åpningstidsloven), jf. lov av 13. juni 1997 nr. 55 om serveringsvirksomhet (serveringsloven) § 15.</dd><dt class="refid">RefID</dt><dd class="refid">forskrift/2000-03-02-387</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om skjenketider og åpningstider for serveringssteder og salgstider for øl, Orkdal kommune, Sør-Trøndelag.<ul class="tocSubUl"><li>§ 1. Hjemmel for forskriften</li><li>§ 2. Virkeområde og definisjoner</li><li>§ 3. Serveringssteders åpnings- og lukningstider</li><li>§ 4. Skjenketider</li><li>§ 5. Boligområder m.v.</li><li>§ 6. Åpnings-/lukningstider for salg av øl i forretningene</li><li>§ 7. Dispensasjoner</li><li>§ 8. Overtredelse</li><li>§ 9. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/2000-03-02-387" id="dokument"><h1>Forskrift om skjenketider og åpningstider for serveringssteder og salgstider for øl, Orkdal kommune, Sør-Trøndelag.</h1><article class="legalArticle" data-lovdata-URL="LTII/forskrift/2000-03-02-387/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hjemmel for forskriften</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften er gitt i medhold av lov om omsetning av alkoholholdig drikk m.v. av 2. juni 1989 nr. 27 med endringer, sist ved lov av 2. juli 1999 nr. 57, § 4-4, § 3-7, lov av 26. juni 1998 nr. 43 om åpningstider for utsalgssteder, jf. lov av 13. juni 1997 nr. 55 om serveringsvirksomhet § 15.</article></article><article class="legalArticle" data-lovdata-URL="LTII/forskrift/2000-03-02-387/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde og definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften gjelder for alle serveringssteder og overnattingssteder samt salgssteder for øl klasse 2 i Orkdal kommune. Forskriften regulerer:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">lukningstider for serveringssteder</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">skjenketider for øl, vin og brennevin</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">salgstider for øl i forretninger.</article></article></li></ul></article></article><article class="legalArticle" data-lovdata-URL="LTII/forskrift/2000-03-02-387/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Serveringssteders åpnings- og lukningstider</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1"><i>Innendørs</i></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Serveringssteder i kommunen med bevilling til skjenking av alkohol innendørs, skal holde lukket fra kl. 03.00 til kl. 06.00. Serveringssteder uten skjenkebevilling kan holde åpent hele døgnet.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3"><i>Utendørs</i></article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Servering utendørs, med eller uten skjenkebevilling, holdes lukket fra kl. 23.00 til kl. 09.00.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Gatekjøkken betraktes som en variant av utendørsservering og skal holde lukket fra kl. 01.00 til kl. 06.00.</article></article><article class="legalArticle" data-lovdata-URL="LTII/forskrift/2000-03-02-387/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Skjenketider</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Skjenketid for øl og vin er: søndag – torsdag fra kl. 09.00 – 01.00<br />fredag – lørdag fra kl. 09.00. – 02.00.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Skjenketid for brennevin er fra kl. 13.00 – 01.00.</article></article><article class="legalArticle" data-lovdata-URL="LTII/forskrift/2000-03-02-387/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Boligområder m.v.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I boligområder og ellers hvor det er behov for det, kan kommunestyret eller formannskapet etter fullmakt, innskrenke åpnings-/skjenketidene for bestemte serverings-/skjenkesteder.</article></article><article class="legalArticle" data-lovdata-URL="LTII/forskrift/2000-03-02-387/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Åpnings-/lukningstider for salg av øl i forretningene</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Uavhengig av forretningens åpnings- og lukningstid, kan salgssteder med kommunal bevilling til ølsalg maksimalt kunne selge øl i følgende tidsrom:<ul class="defaultList"><li><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Mandag – fredag 08.30 – 20.00.</article></article></li><li><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">På lørdager og dager før helligdager skal ølsalg være stengt fra kl. 18.00.</article></article></li><li><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Nyttårs-, påske-, pinse- og julekvelden skal ølsalg være stengt fra kl. 14.00.</article></article></li></ul></article></article><article class="legalArticle" data-lovdata-URL="LTII/forskrift/2000-03-02-387/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjoner</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Dispensasjoner med hensyn til skjenketid kan gis innenfor rammene i alkoholloven § 4-4. Kommunestyret, eller formannskapet etter fullmakt kan gi et enkelt skjenkested rett til utvidet skjenketid. Formannskapet kan unnta fra tidsinnskrenkningene for ølsalg.</article></article><article class="legalArticle" data-lovdata-URL="LTII/forskrift/2000-03-02-387/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overtredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ved overtredelse av bestemmelsene om åpnings-, skjenke- og salgstider, kan hovedutvalg for oppvekst og omsorg inndra en bevilling for et visst tidsrom etter vedtatte retningslinjer. Kommunestyret kan inndra en bevilling permanent. For øvrig gjelder bestemmelsene i lov om overnattings- og serveringssteder og lov om omsetning av alkoholholdig drikk m.v.</article></article><article class="legalArticle" data-lovdata-URL="LTII/forskrift/2000-03-02-387/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft fra kunngjøringsdato.</article></article></main></body></html>