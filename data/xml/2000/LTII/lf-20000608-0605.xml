<!DOCTYPE html><html lang="no"><head><title>Forskrift om midlertidig vern av Selligrunnen naturreservat, Leksvik kommune, Nord-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:14</dd><dt class="legacyID">Datokode</dt><dd class="legacyID">FOR-2000-06-08-605</dd><dt class="dokid">DokumentID</dt><dd class="dokid">LTII/forskrift/2000-06-08-605</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 6</dd><dt class="dateInForce">I kraft fra</dt><dd class="dateInForce">2000-06-08</dd><dt class="appliesTo">Gjelder for</dt><dd class="appliesTo">Leksvik kommune, Nord-Trøndelag.</dd><dt class="basedOn">Hjemmel</dt><dd class="basedOn"><ul><li>lov/1970-06-19-63/§18</li><li>lov/1970-06-19-63/§8</li><li>lov/1970-06-19-63/§21</li><li>lov/1970-06-19-63/§22</li><li>lov/1970-06-19-63/§23</li><li>lov/1970-06-19-63/§24</li></ul></dd><dt class="dateOfPublication">Kunngjort</dt><dd class="dateOfPublication">2000-07-13</dd><dt class="titleShort">Korttittel</dt><dd class="titleShort">Forskrift om Selligrunnen naturreservat</dd><dt class="title">Tittel</dt><dd class="title">Forskrift om midlertidig vern av Selligrunnen naturreservat, Leksvik kommune, Nord-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 8. juni 2000 med hjemmel i lov av 19. juni 1970 nr. 63 om naturvern § 18, nr. 4 jf. § 8, § 21, § 22, § 23 og § 24, jf. delegeringsvedtak av 20. oktober 1988.</dd><dt class="refid">RefID</dt><dd class="refid">forskrift/2000-06-08-605</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig vern av Selligrunnen naturreservat, Leksvik kommune, Nord-Trøndelag.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li></ul></li></ul></dd></dl></header><main class="documentBody" data-lovdata-URL="LTII/forskrift/2000-06-08-605" id="dokument"><h1>Forskrift om midlertidig vern av Selligrunnen naturreservat, Leksvik kommune, Nord-Trøndelag.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/2000-06-08-605/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av lov om naturvern av 19. juni 1970 nr. 63 om naturvern § 18, nr. 4 jf. §§ 8, 21, 22, 23 og 24, jf. Miljøverndepartementets vedtak av 20. oktober 1988 om delegering av myndighet til Direktoratet for naturforvaltning, er et område med korallrev i Leksvik kommuner i Nord-Trøndelag fylke, ved Direktoratet for naturforvaltnings vedtak av 8. juni 2000 midlertidig fredet som naturreservat under betegnelsen Selligrunnen naturreservat.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/2000-06-08-605/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Det fredete området ligger i Trondheimsfjorden i Leksvik kommune.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Reservatet dekker et areal på ca 687 daa.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Grensene for det midlertidig fredede naturreservatet framgår av følgende koordinater:<ul class="defaultList"><li><article class="listArticle" data-absoluteaddress="/kapittel/2/ledd/3/punkt/1/" id="kapittel-2-ledd-3-punkt-1"><article class="legalP" data-absoluteaddress="/kapittel/2/ledd/3/punkt/1/ledd/1/" id="kapittel-2-ledd-3-punkt-1-ledd-1">A: 63° 36,2′ N og 10° 30,6′ Ø</article></article></li><li><article class="listArticle" data-absoluteaddress="/kapittel/2/ledd/3/punkt/2/" id="kapittel-2-ledd-3-punkt-2"><article class="legalP" data-absoluteaddress="/kapittel/2/ledd/3/punkt/2/ledd/1/" id="kapittel-2-ledd-3-punkt-2-ledd-1">B: 63° 35,9′ N og 10° 31,7′ Ø</article></article></li><li><article class="listArticle" data-absoluteaddress="/kapittel/2/ledd/3/punkt/3/" id="kapittel-2-ledd-3-punkt-3"><article class="legalP" data-absoluteaddress="/kapittel/2/ledd/3/punkt/3/ledd/1/" id="kapittel-2-ledd-3-punkt-3-ledd-1">C: 63° 35,7′ N og 10° 31,2′ Ø</article></article></li><li><article class="listArticle" data-absoluteaddress="/kapittel/2/ledd/3/punkt/4/" id="kapittel-2-ledd-3-punkt-4"><article class="legalP" data-absoluteaddress="/kapittel/2/ledd/3/punkt/4/ledd/1/" id="kapittel-2-ledd-3-punkt-4-ledd-1">D: 63° 36,0′ N og 10° 30,1′ Ø</article></article></li></ul></article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Koordinatene er inntegnet i kart (Norske sjøkart nr. 130) med målestokk 1:50.000, datert Direktoratet for naturforvaltning 8. juni 2000.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Verneforskriftene med kart er tilgjengelige i Leksvik kommune, hos Fylkesmannen i Nord-Trøndelag, i Direktoratet for naturforvaltning og i Miljøverndepartementet.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/2000-06-08-605/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Formålet med vedtaket om midlertidig vern er å sikre et unikt korallrevområde av internasjonal betydning mot uheldige inngrep inntil spørsmålet om varig vern er avklart.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/2000-06-08-605/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For reservatet gjelder følgende bestemmelser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">Korallrevet og fastlevende organismer på revet er fredet mot skade og ødeleggelse.</article><article class="legalP" data-absoluteaddress="/kapittel/4/ledd/1/punkt/1/ledd/2/" id="kapittel-4-ledd-1-punkt-1-ledd-2">Det er forbudt å fjerne koraller, koralldeler eller fastlevende organismer på koraller fra reservatet.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/ledd/1/punkt/2/" id="kapittel-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/ledd/1/punkt/2/ledd/1/" id="kapittel-4-ledd-1-punkt-2-ledd-1">Det må ikke iverksettes tiltak som kan endre naturmiljøet, som f.eks. bunnskraping, bruk av fiskeredskaper som slepes under fiske og som i den forbindelse kan berøre bunnen, oppankring, havbruk, framføring av kabler og kloakkledninger, utføring av kloakk eller annen konsentrert forurensning, henleggelse av avfall. Opplistingen er ikke fullstendig.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/2000-06-08-605/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Bestemmelsene i pkt. IV er ikke til hinder for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/ledd/1/punkt/1/" id="kapittel-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/5/ledd/1/punkt/1/ledd/1/" id="kapittel-5-ledd-1-punkt-1-ledd-1">Gjennomføring av redningsoperasjoner.</article></article></li></ul></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/2000-06-08-605/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forvaltningsmyndigheten kan gjøre unntak fra verneforskriften for bestemte institusjoner eller for bestemte personer når det gjelder vitenskapelige undersøkelser og arbeider eller tiltak av vesentlig samfunnsmessig betydning, eller når formålet med fredningen krever det.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/2000-06-08-605/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forsettlig eller uaktsom overtredelse av forbudsbestemmelser gitt i denne forskrift, eller medvirkning til dette, er straffbart.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/2000-06-08-605/KAPITTEL_8" data-partID="k8"><h2 data-text-align="center">VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Direktoratet for naturforvaltning fastsetter hvem som skal ha forvaltningsmyndighet etter denne forskriften.</article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/2000-06-08-605/KAPITTEL_9" data-partID="k9"><h2 data-text-align="center">IX</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Denne forskrift trer i kraft straks.</article></section></main></body></html>