<!DOCTYPE html><html lang="no"><head><title>Forskrift om konsesjonsbetingelser for visning og omsetning av film og videogram, Hamar kommune, Hedmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:54</dd><dt class="legacyID">Datokode</dt><dd class="legacyID">FOR-2000-06-28-841</dd><dt class="dokid">DokumentID</dt><dd class="dokid">LTII/forskrift/2000-06-28-841</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 7</dd><dt class="dateInForce">I kraft fra</dt><dd class="dateInForce">2000-09-30</dd><dt class="appliesTo">Gjelder for</dt><dd class="appliesTo">Hamar kommune, Hedmark.</dd><dt class="basedOn">Hjemmel</dt><dd class="basedOn"><ul><li>lov/1987-05-15-21</li><li>forskrift/1999-12-20-1515</li></ul></dd><dt class="dateOfPublication">Kunngjort</dt><dd class="dateOfPublication">2000-08-30</dd><dt class="titleShort">Korttittel</dt><dd class="titleShort">Forskrift om konsesjonsbetingelser for vi</dd><dt class="title">Tittel</dt><dd class="title">Forskrift om konsesjonsbetingelser for visning og omsetning av film og videogram, Hamar kommune, Hedmark.</dd><dt class="miscInformation">Annet om dokumentet</dt><dd class="miscInformation">Fastsatt av Hamar kommunestyre 28. juni 2000 med hjemmel i lov av 15. mai 1987 nr. 21 om film og videogram og forskrift av 20. desember 1999 nr. 1515 om film og videogram.</dd><dt class="refid">RefID</dt><dd class="refid">forskrift/2000-06-28-841</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjonsbetingelser for visning og omsetning av film og videogram, Hamar kommune, Hedmark.<ul class="tocSubUl"><li>§ 1. Virkeområde</li><li>§ 2. Konsesjonsplikt</li><li>§ 3. Konsesjonsmyndighet – klage</li><li>§ 4. Generelle konsesjonsbetingelser</li><li>§ 5. Spesielle konsesjonsbetingelser</li><li>§ 6. Kontroll</li><li>§ 7. Konsesjonens gyldighetstid, oppsigelse m.v.</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/2000-06-28-841" id="dokument"><h1>Forskrift om konsesjonsbetingelser for visning og omsetning av film og videogram, Hamar kommune, Hedmark.</h1><article class="legalArticle" data-lovdata-URL="LTII/forskrift/2000-06-28-841/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder visning og omsetning av film og videogram i næring i Hamar kommune.</article></article><article class="legalArticle" data-lovdata-URL="LTII/forskrift/2000-06-28-841/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Konsesjonsplikt</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Alle som vil drive næringsmessig visning eller omsetning av film og videogram skal ha kommunal konsesjon. Forskrift av 20. desember 1999 nr. 1515 om film og videogram § 2-2 gjør noen unntak fra kravet om konsesjonsplikt.</article></article><article class="legalArticle" data-lovdata-URL="LTII/forskrift/2000-06-28-841/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Konsesjonsmyndighet – klage</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Myndighet til å fatte vedtak og utføre kontroll i henhold til denne forskrift delegeres til rådmannen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Enkeltvedtak fattet i medhold av forskriften kan påklages til Klagenemnda for Hamar kommune.</article></article><article class="legalArticle" data-lovdata-URL="LTII/forskrift/2000-06-28-841/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelle konsesjonsbetingelser</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Alle konsesjonshavere plikter å sette seg inn i og rette seg etter lov om film og videogram og forskriftene til denne.</article></article><article class="legalArticle" data-lovdata-URL="LTII/forskrift/2000-06-28-841/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Spesielle konsesjonsbetingelser</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">a)</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Konsesjon gis til enkeltpersoner og ikke bedrift. Firmaer som skifter konsesjonshaver må derfor søke om ny konsesjon.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">b)</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Konsesjon vil ikke bli gitt til videoforhandlere under 18 år. All omsetning av film og videogram skal skje over disk, og betjening som håndterer slik omsetning skal ha fylt 18 år. Videoautomater tillates ikke.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">c)</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Postordreomsetning av videogram og film direkte til forbruker skal ha konsesjon på vanlig måte i den kommune virksomheten hører hjemme. Omsetning kan ikke skje til personer under 18 år.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/5/punkt/4/" id="paragraf-5-punkt-4"><span class="data-originalId">d)</span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">Omsetning av film og videogram må ikke skje til barn under 10 år. For øvrig skal film og videogram ikke vises eller omsettes til personer under den anbefalte aldersgrense som filmen/videogrammet er merket med.</article><article class="legalP" data-absoluteaddress="/paragraf/5/punkt/4/ledd/2/" id="paragraf-5-punkt-4-ledd-2">Konsesjonshaver skal i tvilstilfelle forlange legitimasjon.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/5/punkt/5/" id="paragraf-5-punkt-5"><span class="data-originalId">e)</span><article class="legalP" data-absoluteaddress="/paragraf/5/punkt/5/ledd/1/" id="paragraf-5-punkt-5-ledd-1">Videoforhandlerne bør ved utleie av film og videogram tilstrebe en største mulig bredde i tilbudet. Et rimelig utvalg av det som finnes på markedet av barnefilm og norskprodusert film skal være tilgjengelig for publikum (jf. forskrift av 20. desember 1999 nr. 1515 om film og videogram § 2-1).</article></article></li></ul></article><article class="legalArticle" data-lovdata-URL="LTII/forskrift/2000-06-28-841/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kommunen har rett til å gjennomføre nødvendig kontroll med at den konsesjonspliktige virksomheten blir drevet i samsvar med gjeldende regler.</article></article><article class="legalArticle" data-lovdata-URL="LTII/forskrift/2000-06-28-841/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Konsesjonens gyldighetstid, oppsigelse m.v.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Konsesjonen gis for en periode på inntil fire år, slik at alle konsesjoner må fornyes pr. 1. juli første året i hver valgperiode.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Konsesjonshaver plikter selv å søke om fornyelse innen 3 måneder før konsesjonen går ut. Konsesjonen kan trekkes tilbake dersom konsesjonshaver bryter reglene i loven, forskriftene eller de kommunale konsesjonsbetingelsene.</article></article><article class="legalArticle" data-lovdata-URL="LTII/forskrift/2000-06-28-841/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften gjøres gjeldende fra 1. januar 2000.</article></article></main></body></html>