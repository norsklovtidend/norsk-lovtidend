<!DOCTYPE html><html lang="no"><head><title>Forskrift om vedtekt til plan- og bygningsloven § 107, Fauske kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:56</dd><dt class="legacyID">Datokode</dt><dd class="legacyID">FOR-2000-06-27-615</dd><dt class="dokid">DokumentID</dt><dd class="dokid">LTII/forskrift/2000-06-27-615</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 6</dd><dt class="dateInForce">I kraft fra</dt><dd class="dateInForce">2000-08-13</dd><dt class="appliesTo">Gjelder for</dt><dd class="appliesTo">Fauske kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§107</li><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">2000-07-13</dd><dt class="titleShort">Korttittel</dt><dd class="titleShort">Forskrift om vedtekt til plbl, Fauske</dd><dt class="title">Tittel</dt><dd class="title">Forskrift om vedtekt til plan- og bygningsloven § 107, Fauske kommune, Nordland.</dd><dt class="miscInformation">Annet om dokumentet</dt><dd class="miscInformation">Fastsatt av Fauske kommunestyre 10. februar 2000 med hjemmel i plan- og bygningslov av 14. juni 1985 nr. 77 § 107. Stadfestet 27. juni av Kommunal- og regionaldepartementet med hjemmel i plan- og bygningslov av 14. juni 1985 nr. 77 § 4.</dd><dt class="refid">RefID</dt><dd class="refid">forskrift/2000-06-27-615</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til plan- og bygningsloven § 107, Fauske kommune, Nordland.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/2000-06-27-615" id="dokument"><h1>Forskrift om vedtekt til plan- og bygningsloven § 107, Fauske kommune, Nordland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/2000-06-27-615/KAPITTEL_1" data-partID="k1"><h2 data-text-align="center">I</h2><article class="marginIdArticle" data-partID="a1" data-absoluteaddress="/kapittel/1/punkt/1/" id="kapittel-1-punkt-1"><span class="data-marginOriginalId">1.</span><span class="miscHeadline"><i>Søknad</i></span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Lysreklame, takreklame, gavlreklame, uthengsskilt, automater, reklame på støttemur eller innhegning, samt frittstående reklameskilt eller lignende må ikke oppsettes uten at kommunen på forhånd har gitt tillatelse etter søknad etter lovens kap. XVI. Tillatelse kan bare gis inntil videre eller for et begrenset tidsrom.</article><article class="legalP" data-absoluteaddress="/kapittel/1/punkt/1/ledd/2/" id="kapittel-1-punkt-1-ledd-2">I boligstrøk er takreklame, lysreklame og større reklamearrangementer ikke tillatt. Mindre reklamer på forretninger som tjener strøket kan tillates. Reklame som sjenerer boliger kan forbys.</article><article class="legalP" data-absoluteaddress="/kapittel/1/punkt/1/ledd/3/" id="kapittel-1-punkt-1-ledd-3">Forhåndstillatelse etter første ledd kreves ikke for skilt flatt på bygg og mindre reklame direkte på vegg, mindre enn 1 m<sup>2</sup> , samt for lykt eller reklameflagg.</article></article><article class="marginIdArticle" data-partID="a2" data-absoluteaddress="/kapittel/1/punkt/2/" id="kapittel-1-punkt-2"><span class="data-marginOriginalId">2.</span><span class="miscHeadline"><i>Reklameinnretninger – områdehensyn</i></span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">I følgende områder bør det ikke oppføres frittstående reklameskilt og på bygninger må det ikke oppføres reklame som virker dominerende:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/punkt/2/ledd/1/punkt/1/" id="kapittel-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/punkt/2/ledd/1/punkt/1/ledd/1/" id="kapittel-1-punkt-2-ledd-1-punkt-1-ledd-1">I åpne naturlandskap eller friluftsområder (LNF-1), kulturlandskap (LNF-2), parker og friområder.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/2/ledd/1/punkt/2/" id="kapittel-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/punkt/2/ledd/1/punkt/2/ledd/1/" id="kapittel-1-punkt-2-ledd-1-punkt-2-ledd-1">Innenfor særpregede og historisk interessante miljøer må det ikke oppføres reklameinnretninger som ikke er tilpasset miljøets karakter og historie.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/2/ledd/1/punkt/3/" id="kapittel-1-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/punkt/2/ledd/1/punkt/3/ledd/1/" id="kapittel-1-punkt-2-ledd-1-punkt-3-ledd-1">I sentrale byområder tillates ikke frittstående reklameinnretninger dersom de ikke er utformet spesielt for å passe inn i bybilde.</article></article></li></ul></article></article><article class="marginIdArticle" data-partID="a3" data-absoluteaddress="/kapittel/1/punkt/3/" id="kapittel-1-punkt-3"><span class="data-marginOriginalId">3.</span><span class="miscHeadline"><i>Formingskriterier</i></span><ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/punkt/3/punkt/1/" id="kapittel-1-punkt-3-punkt-1"><span class="data-originalId">a.</span><article class="legalP" data-absoluteaddress="/kapittel/1/punkt/3/punkt/1/ledd/1/" id="kapittel-1-punkt-3-punkt-1-ledd-1">Skilt og reklameinnretninger må utformes slik at de tilfredsstiller rimelige skjønnhetshensyn både i seg selv og i forhold til bakgrunn og omgivelser. Skjemmende farger og utførelse er ikke tillatt og kan kreves endret.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/punkt/3/punkt/2/" id="kapittel-1-punkt-3-punkt-2"><span class="data-originalId">b.</span><article class="legalP" data-absoluteaddress="/kapittel/1/punkt/3/punkt/2/ledd/1/" id="kapittel-1-punkt-3-punkt-2-ledd-1">Skilt og reklameinnretninger o.l. skal ikke være til hinder for ferdsel eller til fare for omgivelsene på annen måte.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/punkt/3/punkt/3/" id="kapittel-1-punkt-3-punkt-3"><span class="data-originalId">c.</span><article class="legalP" data-absoluteaddress="/kapittel/1/punkt/3/punkt/3/ledd/1/" id="kapittel-1-punkt-3-punkt-3-ledd-1">Skilt må ikke plasseres på møne, takflate, takutstikk eller gesims.</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/punkt/3/punkt/4/" id="kapittel-1-punkt-3-punkt-4"><span class="data-originalId">d.</span><article class="legalP" data-absoluteaddress="/kapittel/1/punkt/3/punkt/4/ledd/1/" id="kapittel-1-punkt-3-punkt-4-ledd-1">Uthengsskilt på bygninger o.l. skal ikke ha større bredde enn 1,0 m og skal ha fri høyde over fortau på minst 2,5 m.</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/punkt/3/punkt/5/" id="kapittel-1-punkt-3-punkt-5"><span class="data-originalId">e.</span><article class="legalP" data-absoluteaddress="/kapittel/1/punkt/3/punkt/5/ledd/1/" id="kapittel-1-punkt-3-punkt-5-ledd-1">Transparenter må ikke bryte med det arkitektoniske uttrykk på den bygning eller bakgrunn de tilhører.</article></article></li></ul></article><article class="marginIdArticle" data-partID="a4" data-absoluteaddress="/kapittel/1/punkt/4/" id="kapittel-1-punkt-4"><span class="data-marginOriginalId">4.</span><span class="miscHeadline"><i>Fjerning av skilt, reklameinnretninger m.v.</i></span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Dersom det kan skje uten hinder av tillatelse som er gitt for et bestemt tidsrom, kan kommunen gi pålegg om å fjerne eller endre enhver innretning når den etter kommunens skjønn virker skjemmende i seg selv eller i forhold til omgivelsene, eller virker sjenerende. Innretninger som antas å medføre fare kan i alle tilfelle kreves fjernet ved pålegg fra kommunen.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/2000-06-27-615/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne vedtekt trer i kraft ved kunngjøring.</article></section></main></body></html>