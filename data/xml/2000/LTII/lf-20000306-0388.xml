<!DOCTYPE html><html lang="no"><head><title>Forskrift om endring i forskrift for kjeldesortering, oppsamling, innsamling, transport og gebyr for forbruksavfall, Bø, Hjartdal, Notodden og Sauherad kommunar, Telemark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:21</dd><dt class="legacyID">Datokode</dt><dd class="legacyID">FOR-2000-03-06-388</dd><dt class="dokid">DokumentID</dt><dd class="dokid">LTII/forskrift/2000-03-06-388</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 4</dd><dt class="dateInForce">I kraft fra</dt><dd class="dateInForce">2000-06-26</dd><dt class="appliesTo">Gjelder for</dt><dd class="appliesTo">Bø, Hjartdal, Notodden og Sauherad kommunar, Telemark.</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§30</li><li>lov/1981-03-13-6/§34</li></ul></dd><dt class="dateOfPublication">Kunngjort</dt><dd class="dateOfPublication">2000-05-26</dd><dt class="titleShort">Korttittel</dt><dd class="titleShort">Endr. i forskrift om forbruksavfall, Bø m.fl.</dd><dt class="title">Tittel</dt><dd class="title">Forskrift om endring i forskrift for kjeldesortering, oppsamling, innsamling, transport og gebyr for forbruksavfall, Bø, Hjartdal, Notodden og Sauherad kommunar, Telemark.</dd><dt class="miscInformation">Annet om dokumentet</dt><dd class="miscInformation">Fastsett av Bø kommunestyre 16. juni 1997, Hjartdal kommunestyre 18. juni 1997, Notodden kommunestyre 19. juni 1997 og Sauherad kommunestyre 19 juni 1997 med heimel i lov av 13. mars 1981 nr. 6 om vern mot forurensninger og om avfall (Forurensningsloven) § 30 og § 34.</dd><dt class="refid">RefID</dt><dd class="refid">forskrift/2000-03-06-388</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for kjeldesortering, oppsamling, innsamling, transport og gebyr for forbruksavfall, Bø, Hjartdal, Notodden og Sauherad kommunar, Telemark.<ul class="tocSubUl"><li>Kapittel 1. Generelle føresegner</li><li>Kapittel 2. Oppsamling av forbruksavfall</li><li>Kapittel 3. Innsamling av forbruksavfall</li><li>Kapittel 4. Transport av forbruksavfall</li><li>Kapittel 5. Renovasjonsavgift</li><li>Kapittel 6. Avsluttande føresegner</li></ul></li></ul></dd></dl></header><main class="documentBody" data-lovdata-URL="LTII/forskrift/2000-03-06-388" id="dokument"><h1>Forskrift om endring i forskrift for kjeldesortering, oppsamling, innsamling, transport og gebyr for forbruksavfall, Bø, Hjartdal, Notodden og Sauherad kommunar, Telemark.</h1><article class="legalP" data-absoluteaddress="/ledd/1/" id="ledd-1">Forskrift for kjeldesortering, oppsamling, innsamling, transport og gebyr for forbruksavfall, Bø, Hjartdal, Notodden og Sauherad kommunar, Telemark, er endra. Forskrifta er ikkje tidlegare kunngjort og og lyder etter endringa:</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/2000-03-06-388/KAPITTEL_1" data-partID="k1"><h2>Kapittel 1. Generelle føresegner</h2><article class="marginIdArticle" data-partID="a1.1" data-absoluteaddress="/kapittel/1/punkt/1/" id="kapittel-1-punkt-1"><span class="data-marginOriginalId">1.1</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Forskrifta er vedtatt i medhald av følgjande:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/punkt/1/ledd/1/punkt/1/" id="kapittel-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/punkt/1/ledd/1/punkt/1/ledd/1/" id="kapittel-1-punkt-1-ledd-1-punkt-1-ledd-1">lov av 13. mars 1981 nr. 6 om vern mot forurensninger og om avfall (Forurensningsloven) §§ 30 og 34.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/1/ledd/1/punkt/2/" id="kapittel-1-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/punkt/1/ledd/1/punkt/2/ledd/1/" id="kapittel-1-punkt-1-ledd-1-punkt-2-ledd-1">Selskapsavtale for IRMAT DA, § 2 pkt. 2.2:</article></article></li></ul></article><article class="legalP" data-absoluteaddress="/kapittel/1/punkt/1/ledd/2/" id="kapittel-1-punkt-1-ledd-2">Vedtatt av kommunestyret i Bø 16. juni 1997 som sak nr. 57/97.</article><article class="legalP" data-absoluteaddress="/kapittel/1/punkt/1/ledd/3/" id="kapittel-1-punkt-1-ledd-3">Vedtatt av kommunestyret i Hjartdal 18. juni 1997 som sak nr. 39/97.</article><article class="legalP" data-absoluteaddress="/kapittel/1/punkt/1/ledd/4/" id="kapittel-1-punkt-1-ledd-4">Vedtatt av kommunestyret i Notodden 16. juni 1997 som sak nr. 48/97.</article><article class="legalP" data-absoluteaddress="/kapittel/1/punkt/1/ledd/5/" id="kapittel-1-punkt-1-ledd-5">Vedtatt av kommunestyret i Sauherad 19. juni 1997 som sak nr. 49/97.</article></article><article class="marginIdArticle" data-partID="a1.2" data-absoluteaddress="/kapittel/1/punkt/2/" id="kapittel-1-punkt-2"><span class="data-marginOriginalId">1.2</span><span class="miscHeadline"><i>Formål</i></span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Forskrifta har som formål å regulere gjennomføringa av dei plikter kommunen er pålagt ved lov og dei mål og regler kommunen elles har sett for oppsamling, innsamling, transport og sluttbehandling av forbruksavfallet.</article></article><article class="marginIdArticle" data-partID="a1.3" data-absoluteaddress="/kapittel/1/punkt/3/" id="kapittel-1-punkt-3"><span class="data-marginOriginalId">1.3</span><span class="miscHeadline"><i>Virkeområde</i></span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Forskrifta gjeld for heile kommunen og regulerer abonnenten sitt ansvar for sortering og oppbevaring av forbruksavfall, slik som spesialavfall frå private hushaldningar, og kommunen sine plikter i samband med innsamling og transport.</article><article class="legalP" data-absoluteaddress="/kapittel/1/punkt/3/ledd/2/" id="kapittel-1-punkt-3-ledd-2">Forskrifta gjeld også verksemder når kommunen har bestemt at avfallet skal reknast som forbruksavfall.</article><article class="legalP" data-absoluteaddress="/kapittel/1/punkt/3/ledd/3/" id="kapittel-1-punkt-3-ledd-3">Forskrifta seier også kven som skal betale renovasjonsavgift.</article></article><article class="marginIdArticle" data-partID="a1.4" data-absoluteaddress="/kapittel/1/punkt/4/" id="kapittel-1-punkt-4"><span class="data-marginOriginalId">1.4</span><span class="miscHeadline"><i>Definisjonar</i></span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1"><i>Etter § 27 i forureiningslova</i></article><article class="legalP" data-absoluteaddress="/kapittel/1/punkt/4/ledd/2/" id="kapittel-1-punkt-4-ledd-2">Som <i>forbruksavfall</i> reknast vanleg avfall, også større ting som inventar o.l., frå hushaldningar, mindre butikkar og liknande og kontor. Det same gjeld avfall av tilsvarande art og mengde frå annen verksemd. (Ref pkt. 1.3)</article><article class="legalP" data-absoluteaddress="/kapittel/1/punkt/4/ledd/3/" id="kapittel-1-punkt-4-ledd-3">Som <i>produksjonsavfall</i> reknast avfall frå næringsverksemd og tenesteyting som i art eller mengde skil seg vesentleg frå forbruksavfall. Produksjonsavfallet regulerast ikkje av denne forskrifta.</article><article class="legalP" data-absoluteaddress="/kapittel/1/punkt/4/ledd/4/" id="kapittel-1-punkt-4-ledd-4">Som <i>spesialavfall</i> reknast avfall som ikkje føremålsteneleg kan handsamast saman med forbruksavfall på grunn av sin storleik eller fordi det kan medføre alvorlige ureining eller fare for skade på menneskje eller dyr.</article><article class="defaultP"><i>Andre definisjonar</i></article><article class="legalP" data-absoluteaddress="/kapittel/1/punkt/4/ledd/5/" id="kapittel-1-punkt-4-ledd-5">Som <i>avfallsfraksjon</i> reknast ulike slag avfall som kommunen har bestemt skal sorterast ut og leverast for seg.</article><article class="legalP" data-absoluteaddress="/kapittel/1/punkt/4/ledd/6/" id="kapittel-1-punkt-4-ledd-6">Som <i>restavfall</i> reknast i denne samanheng det forbruksavfall som er tilbake når det avfallet det er oppretta egen sorterings- og returordning for, er sortert ut.</article><article class="legalP" data-absoluteaddress="/kapittel/1/punkt/4/ledd/7/" id="kapittel-1-punkt-4-ledd-7">Som <i>oppsamlingseining</i> reknast behaldarar og utstyr til oppsamling av avfallet.</article><article class="legalP" data-absoluteaddress="/kapittel/1/punkt/4/ledd/8/" id="kapittel-1-punkt-4-ledd-8">Som <i>abonnent</i> reknast eigar av eigedom som omfattast av den kommunale renovasjonsordninga. For eigedomar som er festet bort for minst 30 år (eller kan forlengast tilsvarande) skal fester reknast som abonnent. For verksemder med forbruksavfall (ref. pkt. 1.3) er det eigar av verksemda som reknast som abonnent.</article><article class="legalP" data-absoluteaddress="/kapittel/1/punkt/4/ledd/9/" id="kapittel-1-punkt-4-ledd-9">Med <i>henteordning</i> meinast eit system der avfallet blir henta hos abonnenten.</article><article class="legalP" data-absoluteaddress="/kapittel/1/punkt/4/ledd/10/" id="kapittel-1-punkt-4-ledd-10">Med <i>bringeordning</i> meinast eit system der abonnenten sjølv må bringe avfallet til returpunkt eller gjenvinningsstasjonar.</article><article class="legalP" data-absoluteaddress="/kapittel/1/punkt/4/ledd/11/" id="kapittel-1-punkt-4-ledd-11">Med <i>returpunkt</i> meinast ein lokalt plassert ubemanna oppsamlingseining for avfallsfraksjonar som det er bestemt skal sorterast ut og leverast for seg.</article><article class="legalP" data-absoluteaddress="/kapittel/1/punkt/4/ledd/12/" id="kapittel-1-punkt-4-ledd-12">Med <i>gjenvinningsstasjon</i> meinast ein bemanna mottaksstasjon der abonnenten er pålagt å sortere ved levering.</article><article class="legalP" data-absoluteaddress="/kapittel/1/punkt/4/ledd/13/" id="kapittel-1-punkt-4-ledd-13">Med <i>renovatør</i> meinast den som på oppdrag frå kommunen hentar avfallet i oppsamlingseiningane.</article><article class="legalP" data-absoluteaddress="/kapittel/1/punkt/4/ledd/14/" id="kapittel-1-punkt-4-ledd-14">Med <i>sorteringsreglement</i> meinast reglement om avfallssortering gjeve i medhald av denne forskrift.</article><article class="legalP" data-absoluteaddress="/kapittel/1/punkt/4/ledd/15/" id="kapittel-1-punkt-4-ledd-15">Med <i>serviceabonnement</i> meinast ei avtale som er inngått mellom abonnent og kommune og som fråvik eit standard kjeldesorteringsabonnementet.</article></article><article class="marginIdArticle" data-partID="a1.5" data-absoluteaddress="/kapittel/1/punkt/5/" id="kapittel-1-punkt-5"><span class="data-marginOriginalId">1.5</span><span class="miscHeadline"><i>Særskilte tiltak for visse slag avfall</i></span><article class="legalP" data-absoluteaddress="/kapittel/1/punkt/5/ledd/1/" id="kapittel-1-punkt-5-ledd-1">Giftig og miljøfarlig avfall skal ikkje blandast med resten av forbruksavfallet, men leverast til eigen oppsamlingsstad for spesialavfall.</article><article class="legalP" data-absoluteaddress="/kapittel/1/punkt/5/ledd/2/" id="kapittel-1-punkt-5-ledd-2">Varm oske, eksplosivt og radioaktivt avfall, risiko- og smitteavfall eller sjølvantenneleg avfall skal ikkje leggast i oppsamlingseiningane.</article></article><article class="marginIdArticle" data-partID="a1.6" data-absoluteaddress="/kapittel/1/punkt/6/" id="kapittel-1-punkt-6"><span class="data-marginOriginalId">1.6</span><span class="miscHeadline"><i>Kommunal renovasjon</i></span><article class="legalP" data-absoluteaddress="/kapittel/1/punkt/6/ledd/1/" id="kapittel-1-punkt-6-ledd-1">Kommunen er ansvarlig for å samle inn forbruksavfall frå alle eigedomar i kommunen, men kan i særlige tilfeller frita enkelte eigedomar frå heile eller delar av renovasjonsordninga, jf. pkt. 1.7, 1.8 og 5.2.</article><article class="legalP" data-absoluteaddress="/kapittel/1/punkt/6/ledd/2/" id="kapittel-1-punkt-6-ledd-2">Kommunane kan etter vedtak i kommunen overdra sitt ansvar for innsamling, transport og gebyrinnkrevjing til det interkommunale renovasjonsselskapet IRMAT DA.</article></article><article class="marginIdArticle" data-partID="a1.7" data-absoluteaddress="/kapittel/1/punkt/7/" id="kapittel-1-punkt-7"><span class="data-marginOriginalId">1.7</span><span class="miscHeadline"><i>Heimekompostering</i></span><article class="legalP" data-absoluteaddress="/kapittel/1/punkt/7/ledd/1/" id="kapittel-1-punkt-7-ledd-1">Abonnentar som ønskjer å heimekompostere matavfallet kan søke kommunen om løyve til dette.</article><article class="legalP" data-absoluteaddress="/kapittel/1/punkt/7/ledd/2/" id="kapittel-1-punkt-7-ledd-2">Kommunal helsemyndighet skal uttale seg til søknaden og bare komposteringseiningar godkjent av kommunen vert tillatt bruka.</article><article class="legalP" data-absoluteaddress="/kapittel/1/punkt/7/ledd/3/" id="kapittel-1-punkt-7-ledd-3">Heimekompostering skal gå føre seg etter nærmare reglar gjeve i ei skriftleg avtale mellom kommune og den enkelte abonnent.</article><article class="legalP" data-absoluteaddress="/kapittel/1/punkt/7/ledd/4/" id="kapittel-1-punkt-7-ledd-4">Brot på avtala kan medføre at løyvet inndragast.</article></article><article class="marginIdArticle" data-partID="a1.8" data-absoluteaddress="/kapittel/1/punkt/8/" id="kapittel-1-punkt-8"><span class="data-marginOriginalId">1.8</span><span class="miscHeadline"><i>Matavfall til dyrefôr eller i private gjødselkjellarar m.m.</i></span><article class="legalP" data-absoluteaddress="/kapittel/1/punkt/8/ledd/1/" id="kapittel-1-punkt-8-ledd-1">Etter søknad kan abonnentar enkeltvis få fritak frå deler av renovasjonsordninga (matavfallet) dersom det kan dokumenterast ei annen forsvarlig miljømessig handtering av avfallet. Kommunal helsemyndighet skal gjeva ei uttale til søknaden, og det skal inngåast ei skriftleg avtale mellom kommunen og den enkelte abonnent. Brot på avtala kan medføre at løyvet blir inndrege.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/2000-03-06-388/KAPITTEL_2" data-partID="k2"><h2>Kapittel 2. Oppsamling av forbruksavfall</h2><article class="marginIdArticle" data-partID="a2.1" data-absoluteaddress="/kapittel/2/punkt/1/" id="kapittel-2-punkt-1"><span class="data-marginOriginalId">2.1</span><span class="miscHeadline"><i>Henteordning. Abonnement for kjeldesortering</i></span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Kvar eigedom skal – enten separat eller via sambruk – ha 3 oppsamlingseiningar for avfall: Ei eining for organisk avfall, ei eining for papp/papir og eventuelt drikkekartongar og ei eining for restavfall, samt mindre supplerande oppsamlingseiningar til bruk innomhus.</article><article class="legalP" data-absoluteaddress="/kapittel/2/punkt/1/ledd/2/" id="kapittel-2-punkt-1-ledd-2">Kommunen fastset storleiken på oppsamlingseiningane og kan fritt endre på talet på slike einingar. Kommunen definerer til ei kvar tid kva som skal leggast i dei ulike einingane og fastsett tømmefrekvensar.</article><article class="legalP" data-absoluteaddress="/kapittel/2/punkt/1/ledd/3/" id="kapittel-2-punkt-1-ledd-3">Kommunen må gi samtykke til eller tilvise fleire abonnentar i eit område til å nytte felles oppsamlingseiningar. Kommunen kan fastsette plasseringa av einingane.</article><article class="legalP" data-absoluteaddress="/kapittel/2/punkt/1/ledd/4/" id="kapittel-2-punkt-1-ledd-4">Alle oppsamlingseiningane er kommunen sin eigedom og kommunen syter for utlevering.</article><article class="legalP" data-absoluteaddress="/kapittel/2/punkt/1/ledd/5/" id="kapittel-2-punkt-1-ledd-5">Abonnenten er ansvarlig for reinhald og skade som skuldast uvettig bruk eller hærverk og liknande.</article></article><article class="marginIdArticle" data-partID="a2.2" data-absoluteaddress="/kapittel/2/punkt/2/" id="kapittel-2-punkt-2"><span class="data-marginOriginalId">2.2</span><span class="miscHeadline"><i>Plassering av einingar</i></span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">I eit standard kjeldesorteringsabonnement kan hovudeiningane plasserast kvar som helst på eigedommen, men må settes fram til maks. 5 meter frå vegkant av abonnenten før renovatøren kjem på tømmedag.</article><article class="legalP" data-absoluteaddress="/kapittel/2/punkt/2/ledd/2/" id="kapittel-2-punkt-2-ledd-2">I eit utvida abonnement kan denne avstanden fråvikes etter reglar fastsett av kommunen. Under dette kjem innandørs plassering av oppsamlingsutstyret i søppelrom.</article><article class="legalP" data-absoluteaddress="/kapittel/2/punkt/2/ledd/3/" id="kapittel-2-punkt-2-ledd-3">Oppsamlingseiningane skal plasserast lett tilgjengelig på eit plant og fast underlag.</article><article class="legalP" data-absoluteaddress="/kapittel/2/punkt/2/ledd/4/" id="kapittel-2-punkt-2-ledd-4">Abonnenten er ansvarlig for at vegen er fri for hindringar som kan gjera henting/tømming vanskeleg, og slik at almenn trafikktryggleik blir ivaretatt.</article><article class="legalP" data-absoluteaddress="/kapittel/2/punkt/2/ledd/5/" id="kapittel-2-punkt-2-ledd-5">Vinterstid skal vegen vera rydda for snø og det skal om naudsynt vera sandstrødd.</article></article><article class="marginIdArticle" data-partID="a2.3" data-absoluteaddress="/kapittel/2/punkt/3/" id="kapittel-2-punkt-3"><span class="data-marginOriginalId">2.3</span><span class="miscHeadline"><i>Bringeordning</i></span><article class="legalP" data-absoluteaddress="/kapittel/2/punkt/3/ledd/1/" id="kapittel-2-punkt-3-ledd-1">Avfallsfraksjonar som det er etablert returordningar for, men som ikkje hentast hos abonnenten i ordinær renovasjonsordning, pliktar abonnentane sjølv å bringe til etablerte returpunkt eller gjenvinningsstasjonar. Kommunen fastset kva for fraksjoner som kan leverast og plasseringa av oppsamlingseiningar.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/2000-03-06-388/KAPITTEL_3" data-partID="k3"><h2>Kapittel 3. Innsamling av forbruksavfall</h2><article class="marginIdArticle" data-partID="a3.1" data-absoluteaddress="/kapittel/3/punkt/1/" id="kapittel-3-punkt-1"><span class="data-marginOriginalId">3.1</span><span class="miscHeadline"><i>Oppgåvene til renovatøren</i></span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">Renovatøren er bare pliktig til å ta med avfall som inngår i renovasjonsordninga og som er lagt i oppsamlingseiningane. Kommunen fastset kvar og når avfallet skal hentast. Dette avtalast i kontrakt mellom kommunen og renovatøren.</article><article class="legalP" data-absoluteaddress="/kapittel/3/punkt/1/ledd/2/" id="kapittel-3-punkt-1-ledd-2">Renovatøren skal utføre innsamlinga slik at abonnenten ikkje unødig sjenerast av støv, lukt og støy. Oppsamlingsutstyret skal settes tilbake der det ble henta i lukka stand, og grinder, porter og dører skal lukkast. Under transport skal avfallet sikrast slik at det ikkje fell av.</article><article class="legalP" data-absoluteaddress="/kapittel/3/punkt/1/ledd/3/" id="kapittel-3-punkt-1-ledd-3">Abonnentar som periodevis har meir restavfall enn det som går i den vanlege restavfallseninga kan kjøpe godkjent ekstrasekk av kommunen. Denne sekken plikter renovatøren å ta med.</article></article><article class="marginIdArticle" data-partID="a3.2" data-absoluteaddress="/kapittel/3/punkt/2/" id="kapittel-3-punkt-2"><span class="data-marginOriginalId">3.2</span><span class="miscHeadline"><i>Tømmetider</i></span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">Avfallet blir henta i samsvar med til ei kvar tid gjeldene tømmeplan.</article></article><article class="marginIdArticle" data-partID="a3.3" data-absoluteaddress="/kapittel/3/punkt/3/" id="kapittel-3-punkt-3"><span class="data-marginOriginalId">3.3</span><span class="miscHeadline"><i>Spesielle innsamlingsordningar</i></span><article class="legalP" data-absoluteaddress="/kapittel/3/punkt/3/ledd/1/" id="kapittel-3-punkt-3-ledd-1">Kommunen kan etter denne forskrifta fastsette innsamlingsordningar også for det forbruksavfallet som ikkje samlast inn i kjeldesorteringsordninga. Eksempel på dette kan være matavfall frå storhushaldningar, avfall frå hytteområde, eller det smitte- og risikoavfallet frå institusjonar og kontor og elles det som definerast som forbruksavfall.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/2000-03-06-388/KAPITTEL_4" data-partID="k4"><h2>Kapittel 4. Transport av forbruksavfall</h2><article class="marginIdArticle" data-partID="a4.1" data-absoluteaddress="/kapittel/4/punkt/1/" id="kapittel-4-punkt-1"><span class="data-marginOriginalId">4.1</span><span class="miscHeadline"><i>Krav til kjørbar veg</i></span><article class="legalP" data-absoluteaddress="/kapittel/4/punkt/1/ledd/1/" id="kapittel-4-punkt-1-ledd-1">Som kjørbar veg reknast normalt offentleg veg som har snuplass og kurvatur, stigning, bredde og styrke til å tåle eit renovasjonskjøretøy med akseltrykk opptil 8 tonn.</article><article class="legalP" data-absoluteaddress="/kapittel/4/punkt/1/ledd/2/" id="kapittel-4-punkt-1-ledd-2">Vegen må ha ein fri høgde på minst 4 m (Jernbaneundergangar unntatt), ei fri bredde på minst 3 m og ein kjørebane på min. 2,5 m.</article><article class="legalP" data-absoluteaddress="/kapittel/4/punkt/1/ledd/3/" id="kapittel-4-punkt-1-ledd-3">Langs vegen må det ikkje være greiner eller anna som kan hindre renovasjonsbilen i å koma fram. Om vinteren må vegar og snuplassar vera brøyta og om naudsynt strødd. For private vegar er dette abonnenten sitt ansvar.</article><article class="legalP" data-absoluteaddress="/kapittel/4/punkt/1/ledd/4/" id="kapittel-4-punkt-1-ledd-4">Private vegar og oppkjøringar til gardsplassar/tun kortare enn 50 meter reknast ikkje som køyrbar veg.</article><article class="legalP" data-absoluteaddress="/kapittel/4/punkt/1/ledd/5/" id="kapittel-4-punkt-1-ledd-5">Ved tvist om ein veg er køyrbar eller ikkje er kommunen sitt syn avgjerande.</article></article><article class="marginIdArticle" data-partID="a4.2" data-absoluteaddress="/kapittel/4/punkt/2/" id="kapittel-4-punkt-2"><span class="data-marginOriginalId">4.2</span><span class="miscHeadline"><i>Sikring av last</i></span><article class="legalP" data-absoluteaddress="/kapittel/4/punkt/2/ledd/1/" id="kapittel-4-punkt-2-ledd-1">Vegtrafikklova sine føresegner gjeld her.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/2000-03-06-388/KAPITTEL_5" data-partID="k5"><h2>Kapittel 5. Renovasjonsavgift</h2><article class="marginIdArticle" data-partID="a5.1" data-absoluteaddress="/kapittel/5/punkt/1/" id="kapittel-5-punkt-1"><span class="data-marginOriginalId">5.1</span><span class="miscHeadline"><i>Fastsetting av renovasjonsgebyr</i></span><article class="legalP" data-absoluteaddress="/kapittel/5/punkt/1/ledd/1/" id="kapittel-5-punkt-1-ledd-1">Kommunen fastset og krev inn avfallsgebyr i samsvar med ureiningslova.</article><article class="legalP" data-absoluteaddress="/kapittel/5/punkt/1/ledd/2/" id="kapittel-5-punkt-1-ledd-2">Satsane blir vedteke årleg i kommunestyret i samband med budsjetthandsaminga, etter forskrift om full kostnadsdekning på renovasjonssektoren.</article><article class="legalP" data-absoluteaddress="/kapittel/5/punkt/1/ledd/3/" id="kapittel-5-punkt-1-ledd-3">Renovasjonsgebyret skal være differensiert med basispris i eit standard kjeldesorteringsabonnement.</article><article class="legalP" data-absoluteaddress="/kapittel/5/punkt/1/ledd/4/" id="kapittel-5-punkt-1-ledd-4">Dersom det viser seg at et standard kjeldesorteringsabonnement ikkje er tilstrekkelig, plikter abonnenten å teikne eit serviceabonnement som utvidar kapasiteten.</article><article class="legalP" data-absoluteaddress="/kapittel/5/punkt/1/ledd/5/" id="kapittel-5-punkt-1-ledd-5">Ekstraordinær levering av restavfall til innsamlingsordninga kan gjerast i merka sekker kjøpt til formålet til ein pris vedteke av kommunen.</article><article class="legalP" data-absoluteaddress="/kapittel/5/punkt/1/ledd/6/" id="kapittel-5-punkt-1-ledd-6">Anna forbruksavfall plikter abonnenten sjølv å bringe til godkjent mottak. Eventuelle leveringsavgifter på slike mottak dekkast ikkje av renovasjonsgebyret.</article><article class="legalP" data-absoluteaddress="/kapittel/5/punkt/1/ledd/7/" id="kapittel-5-punkt-1-ledd-7">Kommunen kan pålegge abonnenten straffegebyr ved utilstrekkelig sortering der ettersortering eller anna naudsynt arbeid må utførast.</article></article><article class="marginIdArticle" data-partID="a5.2" data-absoluteaddress="/kapittel/5/punkt/2/" id="kapittel-5-punkt-2"><span class="data-marginOriginalId">5.2</span><span class="miscHeadline"><i>Fritak</i></span><article class="legalP" data-absoluteaddress="/kapittel/5/punkt/2/ledd/1/" id="kapittel-5-punkt-2-ledd-1">Abonnentar kan få mellombels fritak for betaling av gebyret etter følgjande regler:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/5/punkt/2/ledd/1/punkt/1/" id="kapittel-5-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/5/punkt/2/ledd/1/punkt/1/ledd/1/" id="kapittel-5-punkt-2-ledd-1-punkt-1-ledd-1">Bustaden på eigedommen må stå tom.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/5/punkt/2/ledd/1/punkt/2/" id="kapittel-5-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/5/punkt/2/ledd/1/punkt/2/ledd/1/" id="kapittel-5-punkt-2-ledd-1-punkt-2-ledd-1">Det gjevast bare fritak for heile terminar.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/5/punkt/2/ledd/1/punkt/3/" id="kapittel-5-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/5/punkt/2/ledd/1/punkt/3/ledd/1/" id="kapittel-5-punkt-2-ledd-1-punkt-3-ledd-1">For fritak for inneverande termin, må søknad frå eigaren vera sendt seinast i byrjinga av terminen og den må vise nøyaktig tidsrom eigedommen skal stå tom.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/5/punkt/2/ledd/1/punkt/4/" id="kapittel-5-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/5/punkt/2/ledd/1/punkt/4/ledd/1/" id="kapittel-5-punkt-2-ledd-1-punkt-4-ledd-1">Renovasjon av hytteeigedomar regulerast av eigen tilleggsforskrift.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/5/punkt/2/ledd/1/punkt/5/" id="kapittel-5-punkt-2-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/5/punkt/2/ledd/1/punkt/5/ledd/1/" id="kapittel-5-punkt-2-ledd-1-punkt-5-ledd-1">Det gjevast ikkje fritak eller reduksjon i renovasjonsavgifta ut frå sosiale kriterium.</article></article></li></ul></article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/2000-03-06-388/KAPITTEL_6" data-partID="k6"><h2>Kapittel 6. Avsluttande føresegner</h2><article class="marginIdArticle" data-partID="a6.1" data-absoluteaddress="/kapittel/6/punkt/1/" id="kapittel-6-punkt-1"><span class="data-marginOriginalId">6.1</span><span class="miscHeadline"><i>Klage</i></span><article class="legalP" data-absoluteaddress="/kapittel/6/punkt/1/ledd/1/" id="kapittel-6-punkt-1-ledd-1">Vedtak som er fatta av kommunen eller andre som er delegert mynde i medhald av desse forskriftene, kan påklagast til kommunen jf. § 2 i forvaltningslova og kommunen sitt delegasjonsreglement.</article></article><article class="marginIdArticle" data-partID="a6.2" data-absoluteaddress="/kapittel/6/punkt/2/" id="kapittel-6-punkt-2"><span class="data-marginOriginalId">6.2</span><span class="miscHeadline"><i>Straffeansvar</i></span><article class="legalP" data-absoluteaddress="/kapittel/6/punkt/2/ledd/1/" id="kapittel-6-punkt-2-ledd-1">Brot på denne forskrifta straffes med bøter etter § 79 i forureiningslova, annet ledd.</article></article></section></main></body></html>