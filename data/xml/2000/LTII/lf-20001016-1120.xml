<!DOCTYPE html><html lang="no"><head><title>Forskrift om gebyrregulativ for byggesaker og eierseksjoner, Klepp kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:16</dd><dt class="legacyID">Datokode</dt><dd class="legacyID">FOR-2000-10-16-1120</dd><dt class="dokid">DokumentID</dt><dd class="dokid">LTII/forskrift/2000-10-16-1120</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 10</dd><dt class="dateInForce">I kraft fra</dt><dd class="dateInForce">2001-01-01</dd><dt class="appliesTo">Gjelder for</dt><dd class="appliesTo">Klepp kommune, Rogaland.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§109</li><li>lov/1997-05-23-31</li></ul></dd><dt class="dateOfPublication">Kunngjort</dt><dd class="dateOfPublication">2000-12-08</dd><dt class="titleShort">Korttittel</dt><dd class="titleShort">Forskrift om gebyr for byggesaker, Klepp</dd><dt class="title">Tittel</dt><dd class="title">Forskrift om gebyrregulativ for byggesaker og eierseksjoner, Klepp kommune, Rogaland.</dd><dt class="miscInformation">Annet om dokumentet</dt><dd class="miscInformation">Fastsatt av Klepp kommunestyre 16. oktober 2000 med hjemmel i plan- og bygningslov av 14. juni 1985 nr. 77 § 109 og lov av 23. mai 1997 nr. 31 om eierseksjoner (eierseksjonsloven).</dd><dt class="refid">RefID</dt><dd class="refid">forskrift/2000-10-16-1120</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyrregulativ for byggesaker og eierseksjoner, Klepp kommune, Rogaland.<ul class="tocSubUl"><li>Kap. 1. Alminnelige bestemmelser<ul class="tocSubUl"><li>§ 1. Gebyret innbefatter</li><li>§ 2. Betalingsplikt</li><li>§ 3. Gebyrberegningstidspunkt – Avregning</li><li>§ 4. Betalingstidspunkt</li><li>§ 5. Ved kombinerte bygg</li><li>§ 6. Midlertidige bygninger</li><li>§ 7. Avslag</li><li>§ 8. Igangsetting uten tillatelse – tilleggsgebyr</li><li>§ 9. Urimelig gebyr</li><li>§ 10. Klageadgang</li><li>§ 11. Ikrafttredelse</li></ul></li><li>Kap. 2. Gebyrsatser</li></ul></li></ul></dd></dl></header><main class="documentBody" data-lovdata-URL="LTII/forskrift/2000-10-16-1120" id="dokument"><h1>Forskrift om gebyrregulativ for byggesaker og eierseksjoner, Klepp kommune, Rogaland.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/2000-10-16-1120/KAPITTEL_1" data-partID="k1"><h2>Kap. 1. Alminnelige bestemmelser</h2><article class="legalArticle" data-lovdata-URL="LTII/forskrift/2000-10-16-1120/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Gebyret innbefatter</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Gebyret innbefatter saksbehandling, godkjenning av ansvarlige, dokumentkontroll, utstikking og tilsyn i byggeperioden. Gebyret utstedes til tiltakshaver.</article></article><article class="legalArticle" data-lovdata-URL="LTII/forskrift/2000-10-16-1120/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Betalingsplikt</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Alle som får utført tjenester etter dette regulativ skal betale gebyr. Gebyret forfaller til betaling 15 dager etter fakturadato.</article></article><article class="legalArticle" data-lovdata-URL="LTII/forskrift/2000-10-16-1120/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gebyrberegningstidspunkt – Avregning</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Gebyret beregnes etter de satser som gjelder på det tidspunkt melding/søknad mottas.</article></article><article class="legalArticle" data-lovdata-URL="LTII/forskrift/2000-10-16-1120/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Betalingstidspunkt</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Når vedtak i forbindelse med rammetillatelse foreligger, faktureres 50% av fullt gebyr. De resterende 50% når igangsettingstillatelse gis. Gebyr for rammetillatelse og igangsettingstillatelse skal være betalt før tiltaket igangsettes/utstikkes av kommunen. Gebyr for ev dispensasjoner betales når det gis rammetillatelse. Beløp under kr 2.000,- skal ikke deles. Gebyr for enkle tiltak skal være innbetalt før tiltaket igangsettes/utstikkes av kommunen. Gebyr for kommunens behandling etter lov om eierseksjoner skal være innbetalt før begjæringen sendes til tinglysingsdommeren.</article></article><article class="legalArticle" data-lovdata-URL="LTII/forskrift/2000-10-16-1120/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Ved kombinerte bygg</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Består bygningen av flere funksjoner, beregnes gebyret for hver del.</article></article><article class="legalArticle" data-lovdata-URL="LTII/forskrift/2000-10-16-1120/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Midlertidige bygninger</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Midlertidige bygninger belastes fullt gebyr i den kategori bygget omfatter.</article></article><article class="legalArticle" data-lovdata-URL="LTII/forskrift/2000-10-16-1120/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Avslag</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Blir søknad avslått skal det betales 20% av fullt gebyr. Dersom dette gebyret blir mindre enn kr 200,- vil det ikke bli fakturert. Dette gjelder ikke avslag på dispensasjoner.</article></article><article class="legalArticle" data-lovdata-URL="LTII/forskrift/2000-10-16-1120/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Igangsetting uten tillatelse – tilleggsgebyr</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Dersom et arbeid påbegynnes eller utføres uten at tillatelse til igangsetting er gitt, ilegges følgende tilleggsgebyr til det ordinære gebyr:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/8/ledd/1/punkt/1/" id="kapittel-1-paragraf-8-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/8/ledd/1/punkt/1/ledd/1/" id="kapittel-1-paragraf-8-ledd-1-punkt-1-ledd-1">For bygning er tilleggsgebyret på 50% av fullt behandlingsgebyr dersom tiltaket blir godkjent.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/8/ledd/1/punkt/2/" id="kapittel-1-paragraf-8-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/8/ledd/1/punkt/2/ledd/1/" id="kapittel-1-paragraf-8-ledd-1-punkt-2-ledd-1">For tiltak som er ulovlig fullført og ikke blir godkjent ved etterfølgende søknad, betales gebyr etter § 7 med tillegg av 50%.</article></article></li></ul></article></article><article class="legalArticle" data-lovdata-URL="LTII/forskrift/2000-10-16-1120/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Urimelig gebyr</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Hvis gebyret anses for å være åpenbart urimelig i forhold til det arbeid og de kostnader kommunen har hatt med saken eller anses urimelig av andre grunner, kan teknisk sjef fastsette et passende gebyr.</article></article><article class="legalArticle" data-lovdata-URL="LTII/forskrift/2000-10-16-1120/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Klageadgang</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Gebyrfastsettelsen i den enkelte sak kan ikke påklages. Teknisk sjefs avgjørelse av søknad om reduksjon av gebyr kan påklages etter reglene i forvaltningsloven.</article></article><article class="legalArticle" data-lovdata-URL="LTII/forskrift/2000-10-16-1120/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Forskriften gjelder fra 1. januar 2001</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/2000-10-16-1120/KAPITTEL_2" data-partID="k2"><h2>Kap. 2. Gebyrsatser</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Gebyrsatsene gjengis ikke her, men kan fås ved henvendelse til Klepp kommune, Teknisk etat, Postboks 25, 4358 Kleppe. Tlf. 51429750, faks 51429762.</article></section></main></body></html>