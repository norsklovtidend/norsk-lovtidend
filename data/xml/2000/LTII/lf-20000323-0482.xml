<!DOCTYPE html><html lang="no"><head><title>Forskrift om vedtekter for feiing og tilsyn, Gran kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:59</dd><dt class="legacyID">Datokode</dt><dd class="legacyID">FOR-2000-03-23-482</dd><dt class="dokid">DokumentID</dt><dd class="dokid">LTII/forskrift/2000-03-23-482</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 5</dd><dt class="dateInForce">I kraft fra</dt><dd class="dateInForce">2000-07-16</dd><dt class="appliesTo">Gjelder for</dt><dd class="appliesTo">Gran kommune, Oppland.</dd><dt class="basedOn">Hjemmel</dt><dd class="basedOn"><ul><li>lov/1987-06-05-26</li><li>forskrift/1998-01-15-33</li></ul></dd><dt class="dateOfPublication">Kunngjort</dt><dd class="dateOfPublication">2000-06-16</dd><dt class="titleShort">Korttittel</dt><dd class="titleShort">Forskrift om vedtekter for feiing, Gran</dd><dt class="title">Tittel</dt><dd class="title">Forskrift om vedtekter for feiing og tilsyn, Gran kommune, Oppland.</dd><dt class="miscInformation">Annet om dokumentet</dt><dd class="miscInformation">Fastsatt av Gran kommunestyre 23. mars 2000 med hjemmel i lov av 5. juni 1987 nr. 26 om brannvern m.v. og forskrift av 15. januar 1998 nr. 33 om feiing og tilsyn med fyringsanlegg.</dd><dt class="refid">RefID</dt><dd class="refid">forskrift/2000-03-23-482</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter for feiing og tilsyn, Gran kommune, Oppland.<ul class="tocSubUl"><li>§ 1. Hjemmel</li><li>§ 2. Virkeområde</li><li>§ 3. Feiing</li><li>§ 4. Tilsyn</li><li>§ 5. Avgift for tilsyn og feiing</li><li>§ 6. Innkreving</li><li>§ 7. Fritak for avgift</li><li>§ 8. Klager</li></ul></li></ul></dd></dl></header><main class="documentBody" data-lovdata-URL="LTII/forskrift/2000-03-23-482" id="dokument"><h1>Forskrift om vedtekter for feiing og tilsyn, Gran kommune, Oppland.</h1><article class="legalArticle" data-lovdata-URL="LTII/forskrift/2000-03-23-482/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hjemmel</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne vedtekt er vedtatt av Gran kommunestyre i møte 23. mars 2000 i sak nr. 14/00 med hjemmel i lov av 5. juni 1987 nr. 26 om brannvern m.v. Samt forskrift om feiing og tilsyn med fyringsanlegg med veiledning fastsatt av kommunal og regionaldepartementet 15. januar 1998.</article></article><article class="legalArticle" data-lovdata-URL="LTII/forskrift/2000-03-23-482/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Avgift om tilsyn og feiing er innført for alle bygninger i Gran kommune hvor brannloven, samt forskrift om feiing og tilsyn med fyringsanlegg pålegger dette.</article></article><article class="legalArticle" data-lovdata-URL="LTII/forskrift/2000-03-23-482/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Feiing</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Feiing og tilsyn utføres av kommunalt feiervesen. Feiingen skal være behovsprøvd og utføres minimum – én – 1 gang hvert annet år.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Feiing varsles med dato dagen før, slik at huseier kan få satt opp stige og legge forholdene til rette for feiing. Dersom dette ikke er gjort, går feieren forbi, men legger igjen beskjed om at feiing kan utføres senere etter avtale mellom huseier og feiervesen. Ved feiing for eldre og uføre som har vanskelig for å sette opp stige, skal stige være lett tilgjengelig og forholdene ellers lagt til rette for feiing.</article></article><article class="legalArticle" data-lovdata-URL="LTII/forskrift/2000-03-23-482/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tilsyn utføres min – én – 1 gang hvert fjerde år og utføres i h.t. forskrift om feiing og tilsyn med fyringsanlegg.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Tilsyn varsles 1 uke før slik at eier eller leieboer får tid til å forberede seg på å være tilstede ved tilsynet.</article></article><article class="legalArticle" data-lovdata-URL="LTII/forskrift/2000-03-23-482/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Avgift for tilsyn og feiing</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Årsavgift for feiing og tilsyn fastsettes av kommunestyret, etter forslag fra Utvalg for kultur, miljø og næring.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Tjenesten skal innbefatte min. tjenester beskrevet i §§ 3 og 4. Avgiften gjøres lik for alle boliger og det fastsettes en avgift pr. bolig. I andre bygninger som avviker fra forskriften, beregnes avgift særskilt. Satsene forutsettes justert hvert år i forbindelse med behandling av neste års budsjett. Det skal svares avgift for samtlige boliger som har ett eller flere fast tilknyttede ildsteder, uavhengig av om disse er i regelmessig bruk eller ikke. Det fastsettes engangsavgift for fjerning av blanksot etter fast timesats og etter faktisk medgått tid.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">I tillegg fastsettes engangsavgift for feiing og tilsyn av fritidsboliger/hytter som er fritatt fra ordinær feiing. Avgiften settes lik ordinær avgift for feiing og tilsyn.</article></article><article class="legalArticle" data-lovdata-URL="LTII/forskrift/2000-03-23-482/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innkreving</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Avgift for tjenester jf. § 2, innkreves to – 2 – ganger pr. år og forfaller til betaling ved terminforfall 1. og 2. halvår. Feieavgiften med påløpne renter og kostnader er sikret med lovbestemt pant etter panteloven § 6-1.</article></article><article class="legalArticle" data-lovdata-URL="LTII/forskrift/2000-03-23-482/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fritak for avgift</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fritak for avgift kan gis for boliger med ildsted som ikke er i bruk (ildsted ikke tilkoblet pipe).</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Fritak kan også gis iht. fritaksregler i forskrift om vann og avløpsgebyr for Gran kommune.</article></article><article class="legalArticle" data-lovdata-URL="LTII/forskrift/2000-03-23-482/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klager</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Klage på vedtak i forbindelse med disse vedtekter avgjøres av kommunestyret.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Klagefristen er 3 uker fra underretning om vedtaket er gjort (§ 28 og § 29 i lov om behandlingsmåten i offentlig forvaltning).</article></article></main></body></html>