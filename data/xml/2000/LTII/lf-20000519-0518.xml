<!DOCTYPE html><html lang="no"><head><title>Forskrift om fisketider og -redskap i vassdrag hvor det går laks og sjøaure, Aust-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:50</dd><dt class="legacyID">Datokode</dt><dd class="legacyID">FOR-2000-05-19-518</dd><dt class="dokid">DokumentID</dt><dd class="dokid">LTII/forskrift/2000-05-19-518</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 5</dd><dt class="dateInForce">I kraft fra</dt><dd class="dateInForce">2000-05-19</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-05-10-486</li></ul></dd><dt class="appliesTo">Gjelder for</dt><dd class="appliesTo">Aust-Agder</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§33</li><li>lov/1992-05-15-47/§34</li><li>forskrift/1992-11-27-877</li></ul></dd><dt class="dateOfPublication">Kunngjort</dt><dd class="dateOfPublication">2000-06-16</dd><dt class="titleShort">Korttittel</dt><dd class="titleShort">Forskr om fisketider og -redskap, Aust-Agder</dd><dt class="title">Tittel</dt><dd class="title">Forskrift om fisketider og -redskap i vassdrag hvor det går laks og sjøaure, Aust-Agder.</dd><dt class="miscInformation">Annet om dokumentet</dt><dd class="miscInformation">Fastsatt av fylkesmannen i Aust-Agder 19. mai 2000 med hjemmel i lov av 15. mai 1992 nr. 47 om laksefisk og innlandsfisk m.m. § 33 og § 34, jf. kgl.res. av 27. november 1992 nr. 877 om åpning for fiske etter anadrome laksefisk.</dd><dt class="refid">RefID</dt><dd class="refid">forskrift/2000-05-19-518</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fisketider og -redskap i vassdrag hvor det går laks og sjøaure, Aust-Agder.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTII/forskrift/2000-05-19-518" id="dokument"><h1>Forskrift om fisketider og -redskap i vassdrag hvor det går laks og sjøaure, Aust-Agder.</h1><article class="legalArticle" data-lovdata-URL="LTII/forskrift/2000-05-19-518/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">På lakse- eller sjøaureførende strekning er det tillatt å fiske i følgende tidsrom:<table><tbody><tr><td data-text-align="left" data-vertical-align="top">Nidelva:</td><td data-text-align="left" data-vertical-align="top">1. juni – 30. september</td></tr><tr><td data-text-align="left" data-vertical-align="top">Tovdalselva:</td><td data-text-align="left" data-vertical-align="top">1. juni – 31. august</td></tr><tr><td data-text-align="left" data-vertical-align="top">Storelva (Vegårvassdraget)</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Fra Lagstrømmen til og med</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Songevann:</td><td data-text-align="left" data-vertical-align="top">15. mai – 31. august. I tida 15. mai – 14. juli kan det bare fiskes etter sjøaure.</td></tr><tr><td data-text-align="left" data-vertical-align="top">Fra Sundstrømmen til Klova:</td><td data-text-align="left" data-vertical-align="top">1. juni – 20. september. I tida 1. juni – 14. juli er det bare tillatt å fiske etter sjøaure om natta (kl. 2300 – 0600) med mark og flue.</td></tr><tr><td data-text-align="left" data-vertical-align="top">Gjerstadvassdraget:</td><td data-text-align="left" data-vertical-align="top">1. juni – 20. september</td></tr><tr><td data-text-align="left" data-vertical-align="top">Langangsvassdraget:</td><td data-text-align="left" data-vertical-align="top">1. juni – 1. september</td></tr><tr><td data-text-align="left" data-vertical-align="top">Landvikvassdraget:</td><td data-text-align="left" data-vertical-align="top">1. juni – 15. september</td></tr></tbody></table></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">I de øvrige vassdrag som fører laks eller sjøaure er det tillatt å fiske i tida 1. juni – 17. august.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">I lakse- og sjøaureførende deler av Hammartjennbekken, Risør er det ikke tillatt å fiske.</article></article><article class="legalArticle" data-lovdata-URL="LTII/forskrift/2000-05-19-518/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er ikke tillatt å bruke annen redskap enn stang eller håndsnøre med inntil tre kroker (en trippelkrok regnes som tre kroker). Det er ikke tillatt å bruke flere stenger eller håndsnører samtidig. Det er forbudt å bruke stang og håndsnøre på en slik måte at fisken sannsynligvis vil krøkes. Stang og håndsnøre skal ikke forlates under fiske. Avstanden mellom krokstammen og krokspissen skal ikke være større enn 12 mm (krok nr 2/0), for enkeltkrok ikke større enn 15 mm (krok nr 4/0). Som agn er det bare tillatt å bruke: mark, flue, sluk, spinner, wobbler og flue hvor flytende dupp eller fluesnøre, unntatt rene blyliner, utgjør kastevekten. I vassdrag er bruk av søkke bare tillatt ved markfiske.</article></article><article class="legalArticle" data-lovdata-URL="LTII/forskrift/2000-05-19-518/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskereglene i § 1 og § 2 gjelder også for fiske etter innlandsfisk, inkludert ål, med de unntak som er nevnt i §§ 4 – 8 i denne forskrift.</article></article><article class="legalArticle" data-lovdata-URL="LTII/forskrift/2000-05-19-518/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Følgende innsjøer regnes som innlandsvann og unntas fra begrensningene i § 1 og § 2: Reddalsvann, Temse, Rore, Syndle og Trevann (Nidelva) og Kleivekilen i Ubergsvann (Storelva).</article></article><article class="legalArticle" data-lovdata-URL="LTII/forskrift/2000-05-19-518/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">På lakse- og sjøaureførende strekninger kan fylkesmannen gi tillatelse til å fiske annen fisk enn laks og sjøørret til andre tider enn gitt i § 1, og med annen redskap enn gitt i § 2, forutsatt at det foreligger en samlet plan for utførelse og kontroll av slikt fiske i det enkelte vassdrag. Utenom stang og håndsnøre kan det gis tillatelse til bruk av garn, teiner og annen faststående redskap.</article></article><article class="legalArticle" data-lovdata-URL="LTII/forskrift/2000-05-19-518/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fylkesmannen kan gi tillatelse til å bruke innretninger som er konstruert for fiske etter ål.</article></article><article class="legalArticle" data-lovdata-URL="LTII/forskrift/2000-05-19-518/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Laks eller sjøaure som blir fanget med faststående redskap, eller i fredningstida, skal straks slippes ut igjen, mest mulig uskadd.</article></article><article class="legalArticle" data-lovdata-URL="LTII/forskrift/2000-05-19-518/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Garn, ruser eller teiner skal være tydelig merket med eierens navn og adresse.</article></article><article class="legalArticle" data-lovdata-URL="LTII/forskrift/2000-05-19-518/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Brudd på denne forskrift er straffbart, jf. lov om laksefisk og innlandsfisk m.v., § 49.</article></article><article class="legalArticle" data-lovdata-URL="LTII/forskrift/2000-05-19-518/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Forskriften trer i kraft straks. Samtidig oppheves forskrift av 10. mai 1999 nr. 486 om fisketider og -redskap i vassdrag der det går sjøaure og laks, Aust-Agder.</article></article></main></body></html>