<!DOCTYPE html><html lang="no"><head><title>Forskrift om motorferdsel i utmark og vassdrag, Oslo kommune, Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:49</dd><dt class="legacyID">Datokode</dt><dd class="legacyID">FOR-2000-06-21-910</dd><dt class="dokid">DokumentID</dt><dd class="dokid">LTII/forskrift/2000-06-21-910</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 8</dd><dt class="dateInForce">I kraft fra</dt><dd class="dateInForce">2000-06-21</dd><dt class="appliesTo">Gjelder for</dt><dd class="appliesTo">Oslo kommune, Oslo.</dd><dt class="basedOn">Hjemmel</dt><dd class="basedOn"><ul><li>lov/1977-06-10-82</li><li>forskrift/1988-05-15-356</li></ul></dd><dt class="dateOfPublication">Kunngjort</dt><dd class="dateOfPublication">2000-10-06</dd><dt class="titleShort">Korttittel</dt><dd class="titleShort">Forskrift om motorferdsel i utmark mm, Oslo</dd><dt class="title">Tittel</dt><dd class="title">Forskrift om motorferdsel i utmark og vassdrag, Oslo kommune, Oslo.</dd><dt class="miscInformation">Annet om dokumentet</dt><dd class="miscInformation">Fastsatt av Oslo bystyre 21. juni 2000 med hjemmel i lov av 10. juni 1977 nr. 82 om motorferdsel i utmark og vassdrag og forskrift av 15. mai 1988 nr. 356 for bruk av motorkjøretøyer i utmark og på islagte vassdrag.</dd><dt class="refid">RefID</dt><dd class="refid">forskrift/2000-06-21-910</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om motorferdsel i utmark og vassdrag, Oslo kommune, Oslo.<ul class="tocSubUl"><li>§ 1. Virkeområde</li><li>§ 2. Forbud mot motorferdsel i utmark og vassdrag</li><li>§ 3. Tillatelse med hjemmel direkte i loven</li><li>§ 4. Ferdsel med motorfartøy på innsjø</li><li>§ 5. Tillatelse til kjøring på barmark utenfor vei med hjemmel i nasjonal forskrift</li><li>§ 6. Tillatelse til kjøring på vinterføre med hjemmel i nasjonal forskrift</li><li>§ 7. Tillatelse etter skriftlig søknad</li><li>§ 8. Tillatelse etter skriftlig søknad i unntakstilfeller</li><li>§ 9. Aktsomhet</li><li>§ 10. Vilkår for tillatelse og klagerett</li><li>§ 11. Myndighet til å gi bestemmelser, tillatelser og til å sette vilkår på kommunens vegne</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/2000-06-21-910" id="dokument"><h1>Forskrift om motorferdsel i utmark og vassdrag, Oslo kommune, Oslo.</h1><article class="legalArticle" data-lovdata-URL="LTII/forskrift/2000-06-21-910/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder all motorferdsel i utmark og vassdrag (LNF-områder, dvs. områder som reguleringsmessig betegnes som landbruks-, natur- og/eller friluftsområder) i Oslo kommune.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Med motorferdsel menes i denne forskrift bruk av kjøretøy (bil, traktor, motorsykkel, beltebil, snøscooter og lignende) og båt eller annet flytende eller svevende fartøy, drevet med motor (motorbåt, vannscooter, vannjet og lignende motordrevne mindre farkoster), samt landing og start med motordrevet luftfartøy. Motorer omfatter forbrenningsmotorer, elektriske motorer og motorer som drives med andre former for energi.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Med utmark menes udyrket mark som etter lov om friluftslivet § 1 første ledd ikke regnes som innmark eller like med innmark. Setervoll, hustomt, engslått, kulturbeite og skogplantefelt som ligger i utmark, regnes i denne lov like med utmark. Vei i utmark som ikke er opparbeidet for kjøring med bil, anses i denne forskrift som utmark. Det samme gjelder opparbeidet vei som ikke er brøytet for kjøring med bil.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Med vassdrag menes åpne og islagte elver, bekker og innsjøer.</article></article><article class="legalArticle" data-lovdata-URL="LTII/forskrift/2000-06-21-910/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud mot motorferdsel i utmark og vassdrag</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I utmark og vassdrag er motorferdsel ikke tillatt med mindre annet følger av loven, nasjonal forskrift eller §§ 7 og 8 i denne forskrift.</article></article><article class="legalArticle" data-lovdata-URL="LTII/forskrift/2000-06-21-910/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tillatelse med hjemmel direkte i loven</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med hjemmel i § 4 i lov om motorferdsel i utmark og vassdrag av 10. juni 1977 nr. 82 første ledd, er motorferdsel tillatt i forbindelse med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">politi-, ambulanse- og redningstjeneste og oppsyns- og tilsynstjeneste etablert med hjemmel i lov,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">offentlig post- og teletjeneste,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">nødvendig person- og godstransport til og fra faste bosteder og i jordbruks-, skogbruks- og reindriftsnæring. Jakt, fangst, fiske og bærsanking regnes ikke som næring i denne forbindelse.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">forsvarets øvelser, forflytninger og transporter,</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">anlegg og drift av offentlige veier og anlegg,</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">rutetransport som drives med løyve i henhold til samferdselsloven.</article></article></li></ul></article></article><article class="legalArticle" data-lovdata-URL="LTII/forskrift/2000-06-21-910/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ferdsel med motorfartøy på innsjø</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">På innsjøer i Oslo som er mindre enn 2000 dekar og på Maridalsvannet, Hakkloa og Sandungen, som er over 2000 dekar, er ferdsel med motorfartøy kun tillatt i medhold av forskriftens §§ 3 og 8.</article></article><article class="legalArticle" data-lovdata-URL="LTII/forskrift/2000-06-21-910/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tillatelse til kjøring på barmark utenfor vei med hjemmel i nasjonal forskrift</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Med hjemmel i nasjonal forskrift for bruk av motorkjøretøyer i utmark og på islagte vassdrag av 15. mai 1988 nr. 356, med endringer av 3. desember 1990 og 19. juni 1995, § 2 kan motorkjøretøy på <i>barmark utenom vei</i> brukes til følgende formål:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">formål som nevnt i lov om motorferdsel i utmark og vassdrag av 10. juni 1977 nr. 82, § 4 første ledd,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">transport av jaktutbytte ved jakt på elg og hjort,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">offentlig oppsyns- og tilsynstjeneste,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">nødvendig transport i samband med fiskekultiveringstiltak i offentlig regi,</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/5/ledd/1/punkt/5/" id="paragraf-5-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/5/ledd/1/punkt/5/ledd/1/" id="paragraf-5-ledd-1-punkt-5-ledd-1">nødvendig transport i forbindelse med anlegg og drift av veier og større anlegg. Kjøring skal om mulig følge eldre kjørespor.</article></article></li></ul></article></article><article class="legalArticle" data-lovdata-URL="LTII/forskrift/2000-06-21-910/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tillatelse til kjøring på vinterføre med hjemmel i nasjonal forskrift</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Med hjemmel i nasjonal forskrift for bruk av motorkjøretøyer i utmark og på islagte vassdrag av 15. mai 1988 nr. 356, med endringer av 3. desember 1990 og 19. juni 1995, § 3 kan motorkjøretøy på <i>vinterføre</i> brukes til følgende formål:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">formål som nevnt i motorferdselloven § 4 første ledd,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">andre formål som nevnt i § 5 i denne forskrift,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">transport som er nødvendig for drift av turistanlegg (overnattings- og serveringssteder, skiheiser m.v.) som ikke ligger til brøytet bilvei.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">transport av materialer, utstyr og arbeidsfolk til bygging i samsvar med byggetillatelse,</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/6/ledd/1/punkt/5/" id="paragraf-6-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/6/ledd/1/punkt/5/ledd/1/" id="paragraf-6-ledd-1-punkt-5-ledd-1">opparbeiding og preparering av skiløyper og skibakker for allmenheten og for konkurranser, når det foretas av kommuner, hjelpekorps, idrettslag, turlag eller turistbedrifter,</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/6/ledd/1/punkt/6/" id="paragraf-6-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/6/ledd/1/punkt/6/ledd/1/" id="paragraf-6-ledd-1-punkt-6-ledd-1">nødvendig transport i forbindelse med vitenskapelige undersøkelser, herunder dyretellinger og liknende registreringer, etter oppdrag fra forskningsinstitusjon,</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/6/ledd/1/punkt/7/" id="paragraf-6-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/6/ledd/1/punkt/7/ledd/1/" id="paragraf-6-ledd-1-punkt-7-ledd-1">nødvendig transport av ved fra egen eiendom til fast bopel.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Kommunen kan gi bestemmelser om kjøring som nevnt i bokstavene b – g, herunder om områder, traseer, sesonglengde, tidspunkter for kjøring, utstyr m.v.</article></article><article class="legalArticle" data-lovdata-URL="LTII/forskrift/2000-06-21-910/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tillatelse etter skriftlig søknad</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Etter skriftlig søknad kan kommunen gi tillatelse til bruk av <i>snøscooter</i> for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">funksjonshemmede</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">kjøring i utmarksnæring for fastboende.</article></article></li></ul></article></article><article class="legalArticle" data-lovdata-URL="LTII/forskrift/2000-06-21-910/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tillatelse etter skriftlig søknad i unntakstilfeller</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">I unntakstilfelle kan kommunen etter skriftlig søknad gi tillatelse til bruk av motorfartøy eller luftfartøy utover §§ 4, 5 og 6, dersom søkeren påviser et særlig behov som ikke knytter seg til turkjøring, og som ikke kan dekkes på annen måte. Før eventuell tillatelse gis, skal transportbehovet vurderes mot mulige skader og ulemper i forhold til et mål om å redusere motorferdselen til et minimum.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Blant aktiviteter der søknad skal sendes kommunen nevnes:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/8/ledd/2/punkt/1/" id="paragraf-8-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/8/ledd/2/punkt/1/ledd/1/" id="paragraf-8-ledd-2-punkt-1-ledd-1">transport i forbindelse med oppføring og vedlikehold av bygninger, herunder private hytter</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/8/ledd/2/punkt/2/" id="paragraf-8-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/8/ledd/2/punkt/2/ledd/1/" id="paragraf-8-ledd-2-punkt-2-ledd-1">start og landing med luftfartøy i forbindelse med gjødsling av skog m.m.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/8/ledd/2/punkt/3/" id="paragraf-8-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/8/ledd/2/punkt/3/ledd/1/" id="paragraf-8-ledd-2-punkt-3-ledd-1">transport av gamle og funksjonshemmede</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/8/ledd/2/punkt/4/" id="paragraf-8-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/8/ledd/2/punkt/4/ledd/1/" id="paragraf-8-ledd-2-punkt-4-ledd-1">nødvendig kjøring til sportsstuer og fastboende som ikke har bilvei i sommertiden</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/8/ledd/2/punkt/5/" id="paragraf-8-ledd-2-punkt-5"><span class="data-originalId">e)</span><article class="legalP" data-absoluteaddress="/paragraf/8/ledd/2/punkt/5/ledd/1/" id="paragraf-8-ledd-2-punkt-5-ledd-1">nødvendig transport i forbindelse med fiskestell og oppsyn i privat regi</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/8/ledd/2/punkt/6/" id="paragraf-8-ledd-2-punkt-6"><span class="data-originalId">f)</span><article class="legalP" data-absoluteaddress="/paragraf/8/ledd/2/punkt/6/ledd/1/" id="paragraf-8-ledd-2-punkt-6-ledd-1">bruk av motor i ledsagerbåt ved trening og konkurranser i fast robane</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/8/ledd/2/punkt/7/" id="paragraf-8-ledd-2-punkt-7"><span class="data-originalId">g)</span><article class="legalP" data-absoluteaddress="/paragraf/8/ledd/2/punkt/7/ledd/1/" id="paragraf-8-ledd-2-punkt-7-ledd-1">bruk av snøscooter for fastboende som i ervervsmessig øyemed vil påta seg<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/8/ledd/2/punkt/7/ledd/1/punkt/1/" id="paragraf-8-ledd-2-punkt-7-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/8/ledd/2/punkt/7/ledd/1/punkt/1/ledd/1/" id="paragraf-8-ledd-2-punkt-7-ledd-1-punkt-1-ledd-1">transport mellom bilvei og hytte</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/2/punkt/7/ledd/1/punkt/2/" id="paragraf-8-ledd-2-punkt-7-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/8/ledd/2/punkt/7/ledd/1/punkt/2/ledd/1/" id="paragraf-8-ledd-2-punkt-7-ledd-1-punkt-2-ledd-1">tilsyn med privat hytte etter eiers oppdrag</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/2/punkt/7/ledd/1/punkt/3/" id="paragraf-8-ledd-2-punkt-7-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/8/ledd/2/punkt/7/ledd/1/punkt/3/ledd/1/" id="paragraf-8-ledd-2-punkt-7-ledd-1-punkt-3-ledd-1">transport for massemedia på reportasjeoppdrag</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/2/punkt/7/ledd/1/punkt/4/" id="paragraf-8-ledd-2-punkt-7-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/8/ledd/2/punkt/7/ledd/1/punkt/4/ledd/1/" id="paragraf-8-ledd-2-punkt-7-ledd-1-punkt-4-ledd-1">transport av funksjonshemmede</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/2/punkt/7/ledd/1/punkt/5/" id="paragraf-8-ledd-2-punkt-7-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/8/ledd/2/punkt/7/ledd/1/punkt/5/ledd/1/" id="paragraf-8-ledd-2-punkt-7-ledd-1-punkt-5-ledd-1">transport av ved</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/2/punkt/7/ledd/1/punkt/6/" id="paragraf-8-ledd-2-punkt-7-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/8/ledd/2/punkt/7/ledd/1/punkt/6/ledd/1/" id="paragraf-8-ledd-2-punkt-7-ledd-1-punkt-6-ledd-1">transport etter dispensasjon i medhold av denne forskrifts § 7</article></article></li></ul></article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/8/ledd/2/punkt/8/" id="paragraf-8-ledd-2-punkt-8"><span class="data-originalId">h)</span><article class="legalP" data-absoluteaddress="/paragraf/8/ledd/2/punkt/8/ledd/1/" id="paragraf-8-ledd-2-punkt-8-ledd-1">bruk av snøscooter for eier av hytte for transport av bagasje og utstyr mellom bilvei og hytte som ligger minst 2,5 km fra brøytet bilvei når det i området ikke er mulig for leiekjøring etter bokstav g.</article></article></li></ul></article></article><article class="legalArticle" data-lovdata-URL="LTII/forskrift/2000-06-21-910/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Aktsomhet</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">All motorferdsel i utmark og vassdrag skal foregå aktsomt og hensynsfullt for å unngå skade og ulempe for naturmiljø og mennesker.</article></article><article class="legalArticle" data-lovdata-URL="LTII/forskrift/2000-06-21-910/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Vilkår for tillatelse og klagerett</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">For tillatelse etter §§ 7 og 8 kan det settes vilkår, bl.a om at kjøring skal skje etter angitte traseer. Tillatelsen kan tidsbegrenses.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Tillatelsen skal være skriftlig og skal medbringes under transporten. Den skal vises fram på forlangende av politi eller oppsyn.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Kommunens vedtak etter §§ 7 og 8 kan påklages til fylkesmannen i Oslo og Akershus.</article></article><article class="legalArticle" data-lovdata-URL="LTII/forskrift/2000-06-21-910/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Myndighet til å gi bestemmelser, tillatelser og til å sette vilkår på kommunens vegne</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Myndighet til å gi bestemmelser om kjøring jf. § 6, siste ledd, til å gi tillatelser jf. § 7 og § 8, og til å sette vilkår for tillatelsene jf. § 10 delegeres, på vegne av byrådet og byråden for miljø og samferdsel, til etatsjefen for Friluftsetaten.</article></article><article class="legalArticle" data-lovdata-URL="LTII/forskrift/2000-06-21-910/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrift gjelder fra bystyrets vedtaksdato.</article></article></main></body></html>