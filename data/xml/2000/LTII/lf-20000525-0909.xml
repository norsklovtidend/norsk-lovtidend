<!DOCTYPE html><html lang="no"><head><title>Forskrift om vedtekter for camping, Hitra kommune, Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:16</dd><dt class="legacyID">Datokode</dt><dd class="legacyID">FOR-2000-05-25-909</dd><dt class="dokid">DokumentID</dt><dd class="dokid">LTII/forskrift/2000-05-25-909</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 8</dd><dt class="dateInForce">I kraft fra</dt><dd class="dateInForce">2000-10-06</dd><dt class="appliesTo">Gjelder for</dt><dd class="appliesTo">Hitra kommune, Sør-Trøndelag.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§3</li><li>lov/1985-06-14-77/§85</li></ul></dd><dt class="dateOfPublication">Kunngjort</dt><dd class="dateOfPublication">2000-10-06</dd><dt class="titleShort">Korttittel</dt><dd class="titleShort">Forskrift om vedtekter for camping, Hitra</dd><dt class="title">Tittel</dt><dd class="title">Forskrift om vedtekter for camping, Hitra kommune, Sør-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av Hitra kommunestyre 25. mai 2000 med hjemmel i plan- og bygningslov av 14. juni 1985 nr. 77 § 3, jf. § 85.</dd><dt class="refid">RefID</dt><dd class="refid">forskrift/2000-05-25-909</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter for camping, Hitra kommune, Sør-Trøndelag.<ul class="tocSubUl"><li>Generelle bestemmelser<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li><li>Bestemmelser vedr. godkjente/regulerte campingplassområder<ul class="tocSubUl"><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li></ul></li><li>Andre bestemmelser<ul class="tocSubUl"><li>§ 17.</li><li>§ 18.</li><li>§ 19.</li><li>§ 20.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/2000-05-25-909" id="dokument"><h1>Forskrift om vedtekter for camping, Hitra kommune, Sør-Trøndelag.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/2000-05-25-909/KAPITTEL_1" data-partID="k1"><h2>Generelle bestemmelser</h2><article class="legalArticle" data-lovdata-URL="LTII/forskrift/2000-05-25-909/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne vedtekt gjelder plassering av midlertidige eller transportable konstruksjoner, inkl. bobiler eller anlegg, herunder campingvogner og fortelt/tilbygg til disse, større telt og lignende. Bestemmelsene gjelder i hele Hitra kommune inklusive regulerte/godkjente campingplassområder.</article></article><article class="legalArticle" data-lovdata-URL="LTII/forskrift/2000-05-25-909/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Denne vedtekt gjelder ikke for:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">Innretninger på bygge- og anleggsområder</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">Campingvogner på eiendom bebygd med helårsbolig i form av småhus</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">Plassering av mindre, bærbare telt.</article></article></li></ul></article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Slike tiltak vil bli behandlet etter plan- og bygningslovens ordinære regler.</article></article><article class="legalArticle" data-lovdata-URL="LTII/forskrift/2000-05-25-909/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Midlertidige eller transportable konstruksjoner eller anlegg, herunder campingvogner, større telt, tilbygg til campingvogner og lignende kan bare plasseres slik at de ikke hindrer allmen ferdsel eller friluftsliv eller på annen måte fører til vesentlige ulemper for omgivelsene, og som fastsatt i denne vedtekt gitt i medhold av plan- og bygningsloven § 85.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Campingvogner og andre innretninger som har behov for motorkraft ved plassering, skal plasseres i umiddelbar nærhet til privat vei, hvor det er tillatt med motorisert ferdsel.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">All parkering av campingvogner, telt etc. er forbudt på følgende områder:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/3/punkt/1/" id="kapittel-1-paragraf-3-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/3/punkt/1/ledd/1/" id="kapittel-1-paragraf-3-ledd-3-punkt-1-ledd-1">Nærmere enn 50 m fra c/c riksveg – jf. vegloven § 30.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/3/punkt/2/" id="kapittel-1-paragraf-3-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/3/punkt/2/ledd/1/" id="kapittel-1-paragraf-3-ledd-3-punkt-2-ledd-1">Nærmere enn 15 m fra c/c fylkesveger og kommunal veg – jf. vegloven § 30.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/3/punkt/3/" id="kapittel-1-paragraf-3-ledd-3-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/3/punkt/3/ledd/1/" id="kapittel-1-paragraf-3-ledd-3-punkt-3-ledd-1">Områder som i kommuneplaner har status som LNF-områder, og områder hvor parkering for øvrig er i strid med arealstatus i offentlige planer.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/3/punkt/4/" id="kapittel-1-paragraf-3-ledd-3-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/3/punkt/4/ledd/1/" id="kapittel-1-paragraf-3-ledd-3-punkt-4-ledd-1">Langs vassdrag, vatn, innsjø – i en avstand mindre enn 50 m fra midlere flomvannstand.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/3/punkt/5/" id="kapittel-1-paragraf-3-ledd-3-punkt-5"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/3/punkt/5/ledd/1/" id="kapittel-1-paragraf-3-ledd-3-punkt-5-ledd-1">Offentlige områder ervervet opparbeidet som friluftsområder (parkeringsplasser, badeplasser etc.).</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/3/punkt/6/" id="kapittel-1-paragraf-3-ledd-3-punkt-6"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/3/punkt/6/ledd/1/" id="kapittel-1-paragraf-3-ledd-3-punkt-6-ledd-1">På hyttetomter og fritidseiendommer for øvrig.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/3/punkt/7/" id="kapittel-1-paragraf-3-ledd-3-punkt-7"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/3/punkt/7/ledd/1/" id="kapittel-1-paragraf-3-ledd-3-punkt-7-ledd-1">Nærmere enn 100 meter fra strandlinjen målt i horisontalplanet ved alminnelig høyvann.</article></article></li></ul></article></article><article class="legalArticle" data-lovdata-URL="LTII/forskrift/2000-05-25-909/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Grunneier skal sørge for tilfredsstillende adgang til hygienisk betryggende drikkevann.</article></article><article class="legalArticle" data-lovdata-URL="LTII/forskrift/2000-05-25-909/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Grunneier skal sørge for å anvise tømmested for avløpsvann og privetavfall tilknyttet anlegg som er godkjent av forurensningsmyndigheter og helsemyndigheter.</article></article><article class="legalArticle" data-lovdata-URL="LTII/forskrift/2000-05-25-909/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Grunneier plikter å sørge for at alt forbruksavfall m.v. blir levert offentlig renovasjon.</article></article><article class="legalArticle" data-lovdata-URL="LTII/forskrift/2000-05-25-909/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Utenfor regulert/godkjent campingområde tillates ikke montert tilbygg, fundamentering etc. på campingvogner. Dette gjelder ikke ordinært fortelt.</article></article><article class="legalArticle" data-lovdata-URL="LTII/forskrift/2000-05-25-909/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Grunneier kan tillate plassering av campingvogner og fortelt, telt og lignende på sin eiendom inntil 3 måneder dersom bestemmelsen i denne forskrift er oppfylt. Ved plassering ut over 3 måneder skal det foreligge samtykke fra kommunen, jf. plan- og bygningsloven § 85.</article></article><article class="legalArticle" data-lovdata-URL="LTII/forskrift/2000-05-25-909/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Områder der det plasseres flere enn 2 campingvogner i perioder lengre enn 3 uker blir å anse som campingplass, og reguleringsplan skal kreves utarbeidet. Campingplassene skal også godkjennes av helserådet.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/2000-05-25-909/KAPITTEL_2" data-partID="k2"><h2>Bestemmelser vedr. godkjente/regulerte campingplassområder</h2><article class="legalArticle" data-lovdata-URL="LTII/forskrift/2000-05-25-909/§10" data-name="§10" data-partID="§10" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Innenfor regulerte/godkjente campingplassområder kan fortelt og tilbygg til campingvogn, som kan betraktes som midlertidig/transportable konstruksjoner, plasseres i inntil 3 mnd. uten kommunens samtykke. Ved plassering utover 3 mnd. eller på ubestemt tid må kommunens samtykke foreligge, jf. plan- og bygningsloven § 85.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Bestemmelsen i vedtekten § 3, annet og tredje ledd gjelder ikke for regulerte/godkjente campingplasser.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Som midlertidig/transportable konstruksjoner regnes fortelt og tilbygg til campingvogner som er prefabrikert for enkel demontering/montering.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Permanente konstruksjoner – herunder campingvogn med tilbygg som ikke kommer inn under definisjonen ovenfor kan ikke plasseres uten kommunens samtykke.</article></article><article class="legalArticle" data-lovdata-URL="LTII/forskrift/2000-05-25-909/§11" data-name="§11" data-partID="§11" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Tilbygg til campingvogn som er transportabel/midlertidig konstruksjon (jf. § 9 første ledd) skal ikke overstige campingvognenes størrelse, d.v.s. grunnflate og høyde og maksimalt ikke ha større grunnflate enn 15 m<sup>2</sup> . Fundamentering som medfører graving tillates ikke. Evt. platting/terrasse foran vogn/tilbygg må legges på terreng nivå. Mindre levegg inntil 5 m<sup>2</sup> og rekkverk rundt terrasse tillates oppført.</article></article><article class="legalArticle" data-lovdata-URL="LTII/forskrift/2000-05-25-909/§12" data-name="§12" data-partID="§12" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Utnyttelsesgraden skal ikke overstige 6 enheter – campingvogner, telt etc. – pr. 1,0 da.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Avstanden mellom enheter/campingvogner/telt skal være minimum 6 meter.</article></article><article class="legalArticle" data-lovdata-URL="LTII/forskrift/2000-05-25-909/§13" data-name="§13" data-partID="§13" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Tilbygg må gis en enkel og harmonisk utforming som på best mulig måte underordner seg naturpreget i området. Det skal fortrinnsvis brukes jordfarger – variasjoner av brunt, grått, mørkegrønn eller lignende. Alle utvendige bygningsdeler inkl. vindskier, vindusomramminger og hjørnebord skal ha samme mørkhetsgrad. Bestemmelsene om farger gjelder også evt. levegg/rekkverk.</article></article><article class="legalArticle" data-lovdata-URL="LTII/forskrift/2000-05-25-909/§14" data-name="§14" data-partID="§14" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Taktekking bør fortrinnsvis utføres med mørk papp eller med matte metallplater i mørke farger.</article></article><article class="legalArticle" data-lovdata-URL="LTII/forskrift/2000-05-25-909/§15" data-name="§15" data-partID="§15" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Campingvogner med fortelt av tre skal være utstyrt med 6 kg. ABE-brannslukningsapparat og røykvarsler.</article></article><article class="legalArticle" data-lovdata-URL="LTII/forskrift/2000-05-25-909/§16" data-name="§16" data-partID="§16" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Eventuelle reguleringsbestemmelser i tilknytning til regulerte campingplasser må følges.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/2000-05-25-909/KAPITTEL_3" data-partID="k3"><h2>Andre bestemmelser</h2><article class="legalArticle" data-lovdata-URL="LTII/forskrift/2000-05-25-909/§17" data-name="§17" data-partID="§17" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Vedtak truffet av kommunen etter denne vedtekten kan påklages til fylkesmannen. For slike klager gjelder forvaltningslovens bestemmelser.</article></article><article class="legalArticle" data-lovdata-URL="LTII/forskrift/2000-05-25-909/§18" data-name="§18" data-partID="§18" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Den myndighet som er tillagt kommunen i denne vedtekt, delegeres Teknisk komite. Teknisk komite kan delegere sin myndighet til rådmann, med unntak av § 19, 2. setning.</article></article><article class="legalArticle" data-lovdata-URL="LTII/forskrift/2000-05-25-909/§19" data-name="§19" data-partID="§19" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Når særlige grunner foreligger kan kommunen gjøre unntak fra retningslinjene. Denne vedtekt kan endres av kommunestyret etter forslag fra Teknisk komite.</article></article><article class="legalArticle" data-lovdata-URL="LTII/forskrift/2000-05-25-909/§20" data-name="§20" data-partID="§20" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 20</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Denne vedtekt trer i kraft etter kommunestyrets vedtak, fra det tidspunkt den kunngjøres, jf. forvaltningsloven § 39, jf. § 38 c.</article></article></section></main></body></html>