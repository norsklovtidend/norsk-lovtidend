<!DOCTYPE html><html lang="no"><head><title>Forskrift om motorferdsel i utmark og vassdrag, Nord-Aurdal kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:04</dd><dt class="legacyID">Datokode</dt><dd class="legacyID">FOR-2000-05-22-519</dd><dt class="dokid">DokumentID</dt><dd class="dokid">LTII/forskrift/2000-05-22-519</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 2000 Nr. 5</dd><dt class="dateInForce">I kraft fra</dt><dd class="dateInForce">2000-06-01</dd><dt class="appliesTo">Gjelder for</dt><dd class="appliesTo">Nord-Aurdal kommune, Oppland.</dd><dt class="basedOn">Hjemmel</dt><dd class="basedOn"><ul><li>lov/1977-06-10-82/§4</li><li>lov/1977-06-10-82/§5</li><li>forskrift/1988-05-15-356/§3</li></ul></dd><dt class="dateOfPublication">Kunngjort</dt><dd class="dateOfPublication">2000-06-16</dd><dt class="titleShort">Korttittel</dt><dd class="titleShort">Forskr om motorferdsel i utmark, Nord-Aurdal</dd><dt class="title">Tittel</dt><dd class="title">Forskrift om motorferdsel i utmark og vassdrag, Nord-Aurdal kommune, Oppland.</dd><dt class="miscInformation">Annet om dokumentet</dt><dd class="miscInformation">Fastsatt av Nord-Aurdal kommunestyre 22. mai 2000 med hjemmel i lov av 10. juni 1977 nr. 82 om motorferdsel i utmark og vassdrag § 4 tredje ledd og § 5 og forskrift av 15. mai 1988 nr. 356 for bruk av motorkjøretøyer i utmark og på islagte vassdrag § 3 annet ledd.</dd><dt class="refid">RefID</dt><dd class="refid">forskrift/2000-05-22-519</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om motorferdsel i utmark og vassdrag, Nord-Aurdal kommune, Oppland.<ul class="tocSubUl"><li>Virkeområde</li><li>Bestemmelser i medhold av motorferdselloven § 4 tredje ledd:</li><li>Bestemmelser i medhold av motorferdselloven § 5 (gjelder i den tiden innsjøene er isfrie):<ul class="tocSubUl"><li>Vilkår for bruk av motorkjøretøyer på vinterføre</li></ul></li><li>I medhold av nasjonal forskrift § 3 annet ledd</li><li>Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/2000-05-22-519" id="dokument"><h1>Forskrift om motorferdsel i utmark og vassdrag, Nord-Aurdal kommune, Oppland.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/2000-05-22-519/KAPITTEL_1" data-partID="k1"><h2>Virkeområde</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Forskriften utfyller de bestemmelser som er gitt i motorferdselloven og nasjonal forskrift. Forskriften regulerer ikke formål som er nevnt i motorferdselloven § 4 første ledd og nasjonal forskrift § 2 første ledd.</article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/2000-05-22-519/KAPITTEL_2" data-partID="k2"><h2>Bestemmelser i medhold av motorferdselloven § 4 tredje ledd:</h2><article class="defaultP">Ferdsel på innsjøer større eller lik 2 km<sup>2</sup> :</article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Ferdsel med motorfartøy er ikke tillatt på Ølsjøen/Bløytjednet/Pardisfjorden og Fullsenn.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">På Tisleifjorden kan det benyttes motorbåt med motorstyrke maksimalt 5 hk.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">På Aurdalsfjorden er maksimal tillatt hastighet 5 knop.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">På Strøndafjorden, innenfor markerte soner i Veslefjorden og i fjorden ved Leirasanden, er maksimal tillatt hastighet 5 knop. I strandsonen, innenfor en avstand på 50 meter fra strandlinjen, er maksimal tillatt hastighet 5 knop.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Ferdsel med motorfartøy er ikke tillatt innenfor markert badesone ved Strandefjorden Fritidspark.</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">Rådmannen kan gi dispensasjon fra hastighetsbegrensningene.</article><article class="legalP" data-absoluteaddress="/kapittel/2/ledd/7/" id="kapittel-2-ledd-7">Det er ikke tillatt med ferdsel på elvestrekninger eller vann mindre enn 2 km<sup>2</sup> , selv om disse inngår som del av et farbart vassdrag.</article><article class="legalP" data-absoluteaddress="/kapittel/2/ledd/8/" id="kapittel-2-ledd-8">Det er forbudt å bruke vannskuter eller lignende fartøyer i kommunen.</article><article class="legalP" data-absoluteaddress="/kapittel/2/ledd/9/" id="kapittel-2-ledd-9">Rådmannen kan gi dispensasjon for bruk av vannskuter på Strøndafjorden.</article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/2000-05-22-519/KAPITTEL_3" data-partID="k3"><h2>Bestemmelser i medhold av motorferdselloven § 5 (gjelder i den tiden innsjøene er isfrie):</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Adgang til landing og start med luftfartøy begrenses til Strøndafjorden og Tisleifjorden.</article><section class="section" data-section-type="default" data-absoluteaddress="/kapittel/3/kapittel/1/" id="kapittel-3-kapittel-1" data-lovdata-URL="LTII/forskrift/2000-05-22-519/KAPITTEL_3-1" data-partID="k3-1"><h3>Vilkår for bruk av motorkjøretøyer på vinterføre</h3></section></section><section class="section" data-name="kapI" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/2000-05-22-519/KAPITTEL_4" data-partID="k4"><h2>I medhold av nasjonal forskrift § 3 annet ledd</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Generelt skal all kjøring hjemlet i nasjonal forskrift § 3 om mulig foregå etter trasé for sommervei, langs skiløyper eller, der det er bestemt, etter angitt snøskutertrasé.</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Kjøring skal om mulig foregå på hverdager.</article><article class="legalP" data-absoluteaddress="/kapittel/4/ledd/3/" id="kapittel-4-ledd-3">Kjøring hjemlet i nasjonal forskrift § 3 bokstav e skal foregå etter den til enhver tid gjeldende løypeplan i kommunen.</article><article class="legalP" data-absoluteaddress="/kapittel/4/ledd/4/" id="kapittel-4-ledd-4">Vintersesongen regnes frem til 1. mai. Kjøring etter denne dato er ikke tillatt, men rådmannen kan i spesielle tilfeller gi dispensasjon til kjøring etter denne dato.</article></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/2000-05-22-519/KAPITTEL_5" data-partID="k5"><h2>Ikrafttreden</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Denne forskrift trer i kraft 1. juni 2000.</article></section></main></body></html>