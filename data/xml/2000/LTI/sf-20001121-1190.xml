<!DOCTYPE html><html lang="no"><head><title>Forskrift om endring i forskrift om tilskott til avløysing.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:02</dd><dt class="legacyID">Datokode</dt><dd class="legacyID">FOR-2000-11-21-1190</dd><dt class="dokid">DokumentID</dt><dd class="dokid">LTI/forskrift/2000-11-21-1190</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 27</dd><dt class="dateInForce">I kraft fra</dt><dd class="dateInForce">2001-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-11-23-1086</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2000-12-22</dd><dt class="titleShort">Korttittel</dt><dd class="titleShort">Endr. i forskrift om tilskott til avløysing</dd><dt class="title">Tittel</dt><dd class="title">Forskrift om endring i forskrift om tilskott til avløysing.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 21. november 2000 med hjemmel i lov av 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2000-11-21-1190</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskott til avløysing.<ul class="tocSubUl"><li>I<ul class="tocSubUl"><li>§ 14. Krav til landbrukseigedom, brukar og næringsinntekt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-11-21-1190" id="dokument"><h1>Forskrift om endring i forskrift om tilskott til avløysing.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-11-21-1190/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 23. november 1998 nr. 1086 om tilskott til avløysing gjøres følgende endringer:</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Tilskott til avløysing kan berre gjevast til dekning av faktiske utgifter til løn, feriepengar, arbeidsgjevaravgift og avgiftspliktig kjøregodtgjersle til avløysar, forutsatt at utgifter er innberetta til kommunekasseraren. Utgifter til arbeidsgjevaravgift for 6. termin skal takast med ved søknad om sluttutbetaling av tilskott til avløysing ved ferie og fritid. Det kan òg refunderast utgifter til landbruksvikar og utgifter til kjøp av avløysartenester frå eit avløysarlag eller ein avløysarring.</article> <article class="defaultP" margin-top="true">§ 8 annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Maksimalt tilskott vert rekna frå det tidspunkt (månad) oppstarten skjer. Brukar som endrar produksjonen, må sjølv melde frå om det til kommunen. Maksimalt tilskott blir gjort gjeldande som grunnlag for tilskott frå og med månaden etter det er fastsett og ut året. Dersom maksimalt tilskott skal aukast, må dyretalet kontrollerast ved teljing eller anna dokumentasjon.</article> <article class="defaultP" margin-top="true">§ 10 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Frist for søknad om delutbetaling er 20. januar i avløysaråret. Frist for søknad om sluttutbetaling er 20. januar året etter. Ved delutbetaling kan det til saman utbetalast inntil 75% av maksimalt tilskott pr. driftseining.</article> <article class="defaultP" margin-top="true">§ 11 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Ved bruk av avløysar tilsett i avløysarlag skal avløysarlaget sende inn oppgåve for kjøp av tenester.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Ved bruk av kommunal avløysar må det leggjast ved kvittering for betalt avløysing.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Brukaren plikter å gi nødvendig dokumentasjon av utgifter ved kontroll. Statens landbruksforvaltning fastsett nærare retningsliner for dette.</article> <article class="defaultP" margin-top="true">§ 13 første ledd nr. 4 skal lyde:<ul class="defaultList"><li data-li-identifier="4)" data-name="4)"><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">4)</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1"><i>Næringsinntekt;</i> i sjølmeldinga om jordbruk, gartneri mv.</article></article></li></ul></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" data-partID="§14" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Krav til landbrukseigedom, brukar og næringsinntekt</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">For honningprodusentar kan fylkesmannen gi dispensasjon frå krava til landbrukseigedom. Det er ein føresetnad at bigarden er ei sjølvstendig driftseining utan driftsfellesskap med andre driftseiningar som har rett til tilskottet.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Brukar som er på attføring/rehabilitering og/eller uførepensjon må vere sjukemeldt mv. utover den delen brukar mottek stønad for. Brukar som er på meir enn 75% attføring/rehabilitering og/eller uførepensjon, skal ikkje gjevast tilskott. Tilskott til avløysing ved sjukdom mv. kan gjevast fram til den dato brukar fyller 70 år.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Brukar må tilfredsstille krav til næringsinntekt på en 1/2 G. Statens landbruksforvaltning fastsett nærare reglar for dette.</article><article class="legalP" data-absoluteaddress="/kapittel/1/foreslåttparagraf/1/ledd/4/" id="kapittel-1-foreslåttparagraf-1-ledd-4">Fylkesmannen kan etter særskilt vurdering la nyetablerte brukarar og andre brukarar som av spesielle grunner ikkje tilfredsstiller krava til næringsinntekt, få rett til tilskott ved avløysing.</article></article> <article class="defaultP" margin-top="true">§ 15 første ledd nr. 1 og 2 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Brukar kan få tilskott til leige av avløysar ved:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/8/punkt/1/" id="kapittel-1-ledd-8-punkt-1"><span class="data-originalId">1.</span><span class="miscHeadline"><i>Sjukdom:</i></span><article class="legalP" data-absoluteaddress="/kapittel/1/ledd/8/punkt/1/ledd/1/" id="kapittel-1-ledd-8-punkt-1-ledd-1">Retten til tilskott opphører når brukaren har vore sjukemeldt i til saman 365 dagar i dei siste tre åra. Brukar får igjen rett til tilskott når han har vore heilt arbeidsfør i 26 veker. Fylkesmannen kan gjere unntak frå krava i særlege tilfelle.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/8/punkt/2/" id="kapittel-1-ledd-8-punkt-2"><span class="data-originalId">2.</span><span class="miscHeadline"><i>Svangerskap/fødsel:</i></span><article class="legalP" data-absoluteaddress="/kapittel/1/ledd/8/punkt/2/ledd/1/" id="kapittel-1-ledd-8-punkt-2-ledd-1">Retten gjeld i inntil 42 veker (294 dagar) ved 100%, eller 52 veker (364 dagar) ved 80% tilskott. Brukar må på førehand avtale kva for alternativ han ønskjer. Dei to alternativa kan ikkje kombinerast.</article><article class="legalP" data-absoluteaddress="/kapittel/1/ledd/8/punkt/2/ledd/2/" id="kapittel-1-ledd-8-punkt-2-ledd-2">Det blir kravd at mora må ha vore i arbeid som brukar i minst 6 av dei siste 10 månadene før fødselen. Fylkesmannen kan gjere unntak frå dette kravet i særlege tilfelle. Dersom både mora og faren er brukar, er det valfritt om det er mora eller faren som søkjer om tilskott.</article><article class="legalP" data-absoluteaddress="/kapittel/1/ledd/8/punkt/2/ledd/3/" id="kapittel-1-ledd-8-punkt-2-ledd-3">Avløysinga ved 100% regelen skal skje i samanheng innafor eit tidsrom på 12 veker før fødsel og 39 veker etter, men til saman ikkje meir enn 42 veker. Ved 80% regelen innafor eit tidsrom på 12 veker før fødsel og 49 veker etter, men til saman ikkje meir enn 52 veker. I begge høve må 3 veker takast før fødselen. Fylkesmannen kan gjere unntak frå dette kravet i særlege tilfelle.</article><article class="legalP" data-absoluteaddress="/kapittel/1/ledd/8/punkt/2/ledd/4/" id="kapittel-1-ledd-8-punkt-2-ledd-4">Dersom barnet døyr eller foreldra ikkje har omsorga for barnet, kan mora få tilskott for tidsrommet frå fødselen og inntil 6 veker etter fødselen. Dersom mora ikkje nyttar ordninga, kan faren få refusjon i inntil 14 dagar dersom han bur på driftseininga saman med mora.</article><article class="legalP" data-absoluteaddress="/kapittel/1/ledd/8/punkt/2/ledd/5/" id="kapittel-1-ledd-8-punkt-2-ledd-5">Faren kan få tilskott i inntil 14 dagar i samband med fødsel, dersom han bur saman med mor og barn på driftseininga og mora ikkje nyttar ordninga. Avløysinga skal skje i samanheng innafor tidsrommet frå to veker før fødselen til tre veker etter at mora er komen heim frå fødestue/sjukehus.</article></article></li></ul></article> <article class="defaultP" margin-top="true">§ 18 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">For den perioden ein søkjar tilskott, skal følgjande trekkjast frå;<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/ledd/9/punkt/1/" id="kapittel-1-ledd-9-punkt-1"><span class="data-originalId">1)</span><article class="legalP" data-absoluteaddress="/kapittel/1/ledd/9/punkt/1/ledd/1/" id="kapittel-1-ledd-9-punkt-1-ledd-1">ytingar frå folketrygden ved sjukdom mv. som brukar kan få (medrekna frivillig tilleggspensjon)</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/ledd/9/punkt/2/" id="kapittel-1-ledd-9-punkt-2"><span class="data-originalId">2)</span><article class="legalP" data-absoluteaddress="/kapittel/1/ledd/9/punkt/2/ledd/1/" id="kapittel-1-ledd-9-punkt-2-ledd-1">pensjon</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/ledd/9/punkt/3/" id="kapittel-1-ledd-9-punkt-3"><span class="data-originalId">3)</span><article class="legalP" data-absoluteaddress="/kapittel/1/ledd/9/punkt/3/ledd/1/" id="kapittel-1-ledd-9-punkt-3-ledd-1">attførings-/rehabiliteringspengar/uførepensjon</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/1/ledd/9/punkt/4/" id="kapittel-1-ledd-9-punkt-4"><span class="data-originalId">4)</span><article class="legalP" data-absoluteaddress="/kapittel/1/ledd/9/punkt/4/ledd/1/" id="kapittel-1-ledd-9-punkt-4-ledd-1">tapt arbeidsforteneste som brukar får refundert</article></article></li><li data-li-identifier="5)" data-name="5)"><article class="listArticle" data-absoluteaddress="/kapittel/1/ledd/9/punkt/5/" id="kapittel-1-ledd-9-punkt-5"><span class="data-originalId">5)</span><article class="legalP" data-absoluteaddress="/kapittel/1/ledd/9/punkt/5/ledd/1/" id="kapittel-1-ledd-9-punkt-5-ledd-1">løn.</article></article></li></ul></article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Trekk skal gjerast når summen av tilskott og sjuke-/fødselspengar mv. minst svarer til maksimal dagsats i ordninga.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Ved søknad om tilskott i 42/52 veker i samband med fødsel, skal det trekkjast i forhold til mora sin rett til fødselspengar.</article> <article class="defaultP" margin-top="true">§ 20 første ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Til søknaden må det leggjast ved kvittering(ar) for betalt arbeidsgjevaravgift, betalt skattetrekk eller frikort, betalte feriepengar og bekrefta ligning. Ved bruk av avløysar tilsett i avløysarlag må det leggjast ved dokumentasjon frå avløysarlaget over utført avløysing. Ved bruk av kommunal avløysar må det leggjast ved kvittering for betalt avløysing.</article> <article class="defaultP" margin-top="true">§ 21 skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Reglane i §§ 6 – 11, med unntak av § 10, i generell forskrift om produksjonstilskott i jordbruket gjeld så langt dei passar. Tilskottet kan etter brukar sin oppmoding utbetalast gjennom avløysarlag og avløysarringar.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-11-21-1190/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft fra 1. januar 2001.</article></section></main></body></html>