<!DOCTYPE html><html lang="no"><head><title>Forskrift om lasteromstegninger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:09</dd><dt class="legacyID">Datokode</dt><dd class="legacyID">FOR-2000-07-20-787</dd><dt class="dokid">DokumentID</dt><dd class="dokid">LTI/forskrift/2000-07-20-787</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 17</dd><dt class="dateInForce">I kraft fra</dt><dd class="dateInForce">2001-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-03-16-215/§10</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1976-12-17-91/§4</li><li>lov/1976-12-17-91/§6</li><li>lov/1925-07-17-11/§4</li></ul></dd><dt class="dateOfPublication">Kunngjort</dt><dd class="dateOfPublication">2000-08-18</dd><dt class="titleShort">Korttittel</dt><dd class="titleShort">Forskrift om lasteromstegninger</dd><dt class="title">Tittel</dt><dd class="title">Forskrift om lasteromstegninger.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 20. juli 2000 med hjemmel i lov av 3. juni 1983 nr. 40 om saltvannsfiske m.v. § 4 bokstav q og r, lov av 17. desember 1976 nr. 91 om Norges økonomiske sone § 4 og § 6 og lov av 17. juli 1925 nr. 11 om Svalbard § 4.</dd><dt class="refid">RefID</dt><dd class="refid">forskrift/2000-07-20-787</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om lasteromstegninger.<ul class="tocSubUl"><li>§ 1. Virkeområde</li><li>§ 2. Lasteromstegninger</li><li>§ 3. Opplysningsplikt</li><li>§ 4. Straff og inndragning</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2000-07-20-787" id="dokument"><h1>Forskrift om lasteromstegninger.</h1><article class="legalArticle" data-lovdata-URL="LTI/forskrift/2000-07-20-787/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for norske fartøy som driver fiske i farvann under norsk fiskerijurisdiksjon, i internasjonalt farvann og i andre lands soner. For utenlandske fartøy gjelder forskriften ved fiske i Norges økonomiske sone, i fiskerisonen ved Jan Mayen, i fiskevernsonen ved Svalbard og Svalbards territoralfarvann og indre farvann.</article></article><article class="legalArticle" data-lovdata-URL="LTI/forskrift/2000-07-20-787/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Lasteromstegninger</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fartøy over 24 meter største lengde skal ha om bord oppdaterte tegninger eller beskrivelse av lasterom og andre oppbevaringsrom for fisk og fiskeprodukter. Dersom fartøyet deltar i fiske i det nordvestlige Atlanterhav (NAFO-området) eller i EU-farvann, gjelder dette kravet for fartøy over 17 meter største lengde.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Tegningene eller beskrivelsene som nevnt i første ledd må angi de enkelte roms brutto og netto lagringskapasitet i kubikkmeter. Dersom rommet er ytterligere oppdelt skal dette angis på samme måte.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">For norske fartøy skal dokumenter som nevnt i første ledd være kontrollert av Sjøfartsdirektoratet eller annen instans godkjent for slik kontroll.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">For utenlandske fartøy skal dokumenter som nevnt i første ledd være godkjent av kompetent myndighet i den stat hvor fartøyet er registrert.</article></article><article class="legalArticle" data-lovdata-URL="LTI/forskrift/2000-07-20-787/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opplysningsplikt</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tegninger, beskrivelser eller planer som nevnt i § 2 pliktes på forespørsel fremlagt for kontrollmyndigheter.</article></article><article class="legalArticle" data-lovdata-URL="LTI/forskrift/2000-07-20-787/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff og inndragning</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Forsettelig eller uaktsom overtredelse av bestemmelsene gitt i eller i medhold av denne forskrift er gjenstand for straff og inndragning etter lov av 3. juni 1983 nr. 40 om saltvannsfiske m.v. §§ 53 og 54, lov av 17. desember 1976 nr. 91 om Norges økonomiske sone §§ 8 og 9 eller etter lov av 17. juli 1925 nr. 11 om Svalbard § 4.</article></article><article class="legalArticle" data-lovdata-URL="LTI/forskrift/2000-07-20-787/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft 1. januar 2001.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fra 1. januar 2001 oppheves forskrift av 16. mars 1994 nr. 215 om regulering av fiske i den nordvestlige Atlanterhav (NAFO-området) § 10.</article></article></main></body></html>