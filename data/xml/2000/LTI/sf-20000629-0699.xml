<!DOCTYPE html><html lang="no"><head><title>Forskrift om gebyr og tvangsmulkt etter folketrygdloven § 25-3 for arbeidsgiver som ikke oppfyller plikten til å gi meldinger til arbeidstakerregisteret mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:27</dd><dt class="legacyID">Datokode</dt><dd class="legacyID">FOR-2000-06-29-699</dd><dt class="dokid">DokumentID</dt><dd class="dokid">LTI/forskrift/2000-06-29-699</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 16</dd><dt class="dateInForce">I kraft fra</dt><dd class="dateInForce">2000-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-04-15-325</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§25-3</li></ul></dd><dt class="dateOfPublication">Kunngjort</dt><dd class="dateOfPublication">2000-08-07</dd><dt class="titleShort">Korttittel</dt><dd class="titleShort">Forskrift om gebyr og tvangsmulkt etter ftrl.</dd><dt class="title">Tittel</dt><dd class="title">Forskrift om gebyr og tvangsmulkt etter folketrygdloven § 25-3 for arbeidsgiver som ikke oppfyller plikten til å gi meldinger til arbeidstakerregisteret mv.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 29. juni 2000 med hjemmel i lov av 28. februar 1997 nr. 19 om folketrygd (folketrygdloven) § 25-3 sjette ledd.</dd><dt class="refid">RefID</dt><dd class="refid">forskrift/2000-06-29-699</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr og tvangsmulkt etter folketrygdloven § 25-3 for arbeidsgiver som ikke oppfyller plikten til å gi meldinger til arbeidstakerregisteret mv.<ul class="tocSubUl"><li>§ 1. Innhold</li><li>§ 2. Gebyr i forbindelse med årskontrollen</li><li>§ 3. Gebyr ved manglende oppfyllelse av arbeidsgivers plikter etter folketrygdloven § 25-2</li><li>§ 4. Melding til Rikstrygdeverket om ileggelse av tvangsmulkt</li><li>§ 5. Forholdet mellom gebyr og tvangsmulkt</li><li>§ 6. Ettergivelse av gebyr og tvangsmulkt</li><li>§ 7. Klage på vedtak</li><li>§ 8. Ikrafttredelse mv.</li></ul></li></ul></dd></dl></header><main class="documentBody" data-lovdata-URL="LTI/forskrift/2000-06-29-699" id="dokument"><h1>Forskrift om gebyr og tvangsmulkt etter folketrygdloven § 25-3 for arbeidsgiver som ikke oppfyller plikten til å gi meldinger til arbeidstakerregisteret mv.</h1><article class="legalArticle" data-lovdata-URL="LTI/forskrift/2000-06-29-699/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innhold</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften her gir regler om enkelte forhold i tilknytning til ileggelse av gebyr og tvangsmulkt etter bestemmelsene i folketrygdloven § 25-3 for arbeidsgiver som ikke oppfyller plikten etter loven § 25-1 til å gi meldinger til arbeidstakerregisteret eller plikten etter loven § 25-2 til å føre statistikk over sykefravær og å redegjøre for tiltak for sykmeldte.</article></article><article class="legalArticle" data-lovdata-URL="LTI/forskrift/2000-06-29-699/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gebyr i forbindelse med årskontrollen</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Dersom arbeidsgiver ikke returnerer årskontrollen innen fastsatt frist, kan det ilegges et gebyr svarende til gebyret etter folketrygdloven § 25-3 andre ledd.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det kan videre ilegges gebyr for manglende oppfyllelse av meldeplikten som oppdages i forbindelse med årskontrollen. Gebyret skal utgjøre minst et halvt rettsgebyr, men kan økes dersom graden av forsømmelse og omstendighetene for øvrig tilsier det. Gebyret i forbindelse med årskontrollen kan ikke settes høyere enn det gebyr som ellers ville blitt ilagt for de aktuelle forsømmelsene av meldeplikten.</article></article><article class="legalArticle" data-lovdata-URL="LTI/forskrift/2000-06-29-699/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gebyr ved manglende oppfyllelse av arbeidsgivers plikter etter folketrygdloven § 25-2</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Gebyr for manglende oppfyllelse av plikten til å føre statistikk over sykefravær skal utgjøre minst et halvt rettsgebyr, men kan økes dersom graden av forsømmelse og omstendighetene for øvrig tilsier det. Gebyret kan ikke settes høyere enn fire ganger rettsgebyret.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Gebyr for manglende oppfyllelse av plikten til å redegjøre for tiltak for sykmeldte skal utgjøre et halvt rettsgebyr pr. krav om slik redegjørelse som ikke etterkommes innen fastsatt frist.</article></article><article class="legalArticle" data-lovdata-URL="LTI/forskrift/2000-06-29-699/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Melding til Rikstrygdeverket om ileggelse av tvangsmulkt</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Rikstrygdeverket skal ha melding om tvangsmulkt som løper i lengre tid enn tre uker.</article></article><article class="legalArticle" data-lovdata-URL="LTI/forskrift/2000-06-29-699/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet mellom gebyr og tvangsmulkt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Gebyr skal utelukkende anvendes når arbeidsgiver ikke har oppfylt pliktene etter folketrygdloven §§ 25-1 og 25-2 innenfor de frister som er fastsatt, slik at det må purres. Dersom det gis en ny frist til å rette på forholdet, er det tvangsmulkt som skal anvendes for å framtvinge oppfyllelse av pliktene.</article></article><article class="legalArticle" data-lovdata-URL="LTI/forskrift/2000-06-29-699/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ettergivelse av gebyr og tvangsmulkt</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ilagt gebyr eller tvangsmulkt kan ettergis dersom arbeidsgiver godtgjør at det forelå sykdom eller andre særlige forhold som gjorde det uforholdsmessig vanskelig å oppfylle pliktene etter folketrygdloven §§ 25-1 eller 25-2 innenfor de fastsatte frister.</article></article><article class="legalArticle" data-lovdata-URL="LTI/forskrift/2000-06-29-699/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage på vedtak</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Vedtak om gebyr eller tvangsmulkt kan påklages til nærmeste overordnede organ etter reglene i forvaltningsloven kapittel VI om klage og omgjøring.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Grunngitt klage må være framsatt for det organ som har gjort vedtaket innen seks uker etter at skriftlig melding om vedtaket er kommet fram til vedkommende part. Klage over ilagt gebyr eller tvangsmulkt har oppsettende virkning.</article></article><article class="legalArticle" data-lovdata-URL="LTI/forskrift/2000-06-29-699/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse mv.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft 1. juli 2000.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Fra samme tid oppheves forskrift av 15. april 1997 nr. 325 om tvangsmulkt for arbeidsgiver som ikke etterkommer trygdekontorets krav om meldinger eller redegjørelser etter folketrygdloven §§ 25-1 og 25-2, med hjemmel i lov 28. februar 1997 nr. 19 om folketrygd (folketrygdloven) § 25-3 andre ledd.</article></article></main></body></html>