<!DOCTYPE html><html lang="no"><head><title>Forskrift om privat arbeidsformidling og utleie av arbeidstakere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">FOR-2000-06-27-637</dd><dt class="dokid">DokumentID</dt><dd class="dokid">LTI/forskrift/2000-06-27-637</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 14</dd><dt class="dateInForce">I kraft fra</dt><dd class="dateInForce">2000-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-11-10-1015</li><li>forskrift/1983-03-11-643</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§26</li><li>lov/1947-06-27-9/§27</li></ul></dd><dt class="dateOfPublication">Kunngjort</dt><dd class="dateOfPublication">2000-07-14</dd><dt class="titleShort">Korttittel</dt><dd class="titleShort">Forskrift om privat arbeidsformidling</dd><dt class="title">Tittel</dt><dd class="title">Forskrift om privat arbeidsformidling og utleie av arbeidstakere.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og administrasjonsdepartementet 27. juni 2000 med hjemmel i lov av 27. juni 1947 nr. 9 om tiltak til å fremme sysselsetting § 26 fjerde ledd og § 27 tredje ledd.</dd><dt class="refid">RefID</dt><dd class="refid">forskrift/2000-06-27-637</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om privat arbeidsformidling og utleie av arbeidstakere.<ul class="tocSubUl"><li>Kapittel I – Privat arbeidsformidling<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>Kapittel II – Utleie av arbeidstakere<ul class="tocSubUl"><li>§ 5.</li><li>§ 6.</li><li>§ 7.</li></ul></li><li>Kapittel III – Ikrafttredelse<ul class="tocSubUl"><li>§ 8.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2000-06-27-637" id="dokument"><h1>Forskrift om privat arbeidsformidling og utleie av arbeidstakere.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-06-27-637/KAPITTEL_1" data-partID="k1"><h2>Kapittel I – Privat arbeidsformidling</h2><article class="legalArticle" data-lovdata-URL="LTI/forskrift/2000-06-27-637/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Virksomhet som vil drive formidling av arbeidstakere må før formidlingsvirksomheten settes igang, sende melding til Aetat Arbeidsdirektoratet om virksomhetens navn og kontoradresse, organisasjonsnummer, samt navn på daglig leder av virksomheten.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Virksomheten må, dersom den ikke i medhold av sysselsettingsloven § 26 annet ledd er fritatt for dette, dokumentere at vilkårene om registrering eller garanti etter sysselsettingsloven § 26 første ledd, er oppfylt.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Virksomhet som vil drive formidling av sjøfolk må godkjennes av Aetat Arbeidsdirektoratet, jf. ILO-konvensjon nr. 179. I tillegg til vilkårene i annet ledd, må virksomhetene som vil drive formidling av sjøfolk også dokumentere overfor Aetat Arbeidsdirektoratet eller den det gir fullmakt, at de har nødvendig kunnskap om sjøfartsnæringen og at de oppfyller kravene til systemet for lisensiering satt etter konsultasjon med rederiers og sjøfolks respektive organisasjoner.</article></article><article class="legalArticle" data-lovdata-URL="LTI/forskrift/2000-06-27-637/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Virksomheter som er registrert i andre EØS-land, tilsvarende norsk aksjeselskap eller allmennaksjeselskap, anses for å oppfylle kravene om dette i sysselsettingsloven § 26 første ledd. Garanti stilt av bank eller forsikringsselskap i andre EØS-land, likestilles med garanti stilt av norsk bank eller forsikringsselskap.</article></article><article class="legalArticle" data-lovdata-URL="LTI/forskrift/2000-06-27-637/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Virksomheter som driver arbeidsformidling, skal innen utgangen av januar hvert år, sende Aetat Arbeidsdirektoratet opplysninger om foregående års formidlingsvirksomhet. Det skal gis opplysninger om antall utførte formidlingsoppdrag, antall formidlede personer totalt og fordelt på yrkesgrupper.</article></article><article class="legalArticle" data-lovdata-URL="LTI/forskrift/2000-06-27-637/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Det gjøres unntak fra forbudet i sysselsettingsloven § 26 tredje ledd, for virksomheter som formidler au-pair.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-06-27-637/KAPITTEL_2" data-partID="k2"><h2>Kapittel II – Utleie av arbeidstakere</h2><article class="legalArticle" data-lovdata-URL="LTI/forskrift/2000-06-27-637/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Virksomhet som har til formål å drive utleie av arbeidstakere må før utleievirksomheten settes igang, sende melding til Aetat Arbeidsdirektoratet om virksomhetens navn og kontoradresse, organisasjonsnummer, samt navn på daglig leder av virksomheten.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Virksomheten må dokumentere at vilkårene om registrering eller garanti etter sysselsettingsloven § 27 første ledd, er oppfylt.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Virksomhet som har til formål å drive utleie av arbeidstakere og som pr. 1. juli 2000 er registrert i Aetat Arbeidsdirektoratet, trenger ikke å oppfylle vilkårene om registrering i første og annet ledd.</article></article><article class="legalArticle" data-lovdata-URL="LTI/forskrift/2000-06-27-637/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Virksomheter som er registrert i andre EØS-land, tilsvarende norsk aksjeselskap eller allmennaksjeselskap, anses for å oppfylle kravene om dette i sysselsettingsloven § 27 første ledd. Garanti stilt av bank eller forsikringsselskap i andre EØS-land, likestilles med garanti stilt av norsk bank eller forsikringsselskap</article></article><article class="legalArticle" data-lovdata-URL="LTI/forskrift/2000-06-27-637/§7" data-name="§7" data-partID="§7" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Alle virksomheter som leier ut arbeidstakere, skal innen utgangen av januar hvert år, sende Aetat Arbeidsdirektoratet opplysninger om foregående års utleievirksomhet. Det skal gis opplysninger om antall utførte utleieoppdrag, antall utleide personer totalt og fordelt på yrkesgrupper.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/2000-06-27-637/KAPITTEL_3" data-partID="k3"><h2>Kapittel III – Ikrafttredelse</h2><article class="legalArticle" data-lovdata-URL="LTI/forskrift/2000-06-27-637/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Denne forskrift trer i kraft 1. juli 2000.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Samtidig oppheves forskrift av 10. november 1993 nr. 1015 om unntak fra forbudet mot privat arbeidsformidling og forskrift av 11. mars 1983 nr. 643 om unntak fra forbudet mot utleie av arbeidskraft.</article></article></section></main></body></html>