<!DOCTYPE html><html lang="no"><head><title>Forskrift om endring i forskrift om tilskudd i grøntsektoren 1999.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:01</dd><dt class="legacyID">Datokode</dt><dd class="legacyID">FOR-2000-09-19-953</dd><dt class="dokid">DokumentID</dt><dd class="dokid">LTI/forskrift/2000-09-19-953</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 22</dd><dt class="dateInForce">I kraft fra</dt><dd class="dateInForce">2000-09-19</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-09-22-1060</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2000-10-20</dd><dt class="titleShort">Korttittel</dt><dd class="titleShort">Endr. i forskrift om tilskudd i grøntsektoren</dd><dt class="title">Tittel</dt><dd class="title">Forskrift om endring i forskrift om tilskudd i grøntsektoren 1999.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 19. september 2000 med hjemmel i lov av 12. mai 1995 nr. 23 om jord (jordlova) § 3 og § 18 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2000-09-19-953</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd i grøntsektoren 1999.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-09-19-953" id="dokument"><h1>Forskrift om endring i forskrift om tilskudd i grøntsektoren 1999.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-09-19-953/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 22. september 1999 nr. 1060 om tilskudd i grøntsektoren 1999 gjøres følgende endringer:</article> <article class="defaultP" margin-top="true">Forskriftens tittel skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2"><i>Forskrift om tilskudd i grøntsektoren</i></article> <article class="defaultP" margin-top="true">§ 2 nummer 4 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Områder for areal- og kulturlandskapstilskudd, jf. forskrift om areal- og kulturlandskapstilskudd, § 2 pkt. 2.</article> <article class="defaultP" margin-top="true">§ 2 nummer 6 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For bestemmelser om hva som regnes som noens personlig nærstående, vises det til lov av 13. juni 1997 nr. 44 om aksjeselskaper § 1-5 annet ledd.</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Statens landbruksforvaltning forvalter tilskudd i grøntsektoren og fastsetter krav til søknader og årsoppgavers form og innhold. Søknader om tilskudd sendes Statens landbruksforvaltning, som også godkjenner det enkelte omsetningsledd etter § 5.</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Tilskudd i grøntsektoren kan gis til produksjon av norske produkter av klasse I eller bedre sortering, som omsettes gjennom godkjente fruktlagre, grossister eller konservesindustrien.</article> <article class="defaultP" margin-top="true">§ 5 nummer 3 annet ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">For foretak med flere fruktlageranlegg avgjør Statens landbruksforvaltning etter søknad hvorvidt disse i tilskuddssammenheng skal betraktes som et eller flere fruktlagre, jf. § 10 første ledd. Statens landbruksforvaltning kan, etter søknad, godkjenne samarbeidsavtaler mellom mindre fruktlagre som grunnlag for tilskuddsberettigelse etter § 10.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Grunnlaget for distrikts- og kvalitetstilskudd er leverte mengder av frukt, bær og veksthusgrønnsaker i perioden 1. januar – 31. desember. Satsene differensieres mellom grupper av produkter og soner, og er satt lik null over følgende kvantum for den enkelte produktgruppe:<table><thead><tr><th data-text-align="left" data-vertical-align="top"><i>Produkt</i></th><th data-text-align="right" data-vertical-align="top"><i>Maksimalkvantum</i></th></tr></thead><tbody><tr><td data-text-align="left" data-vertical-align="top">Frukt</td><td data-text-align="right" data-vertical-align="top">40.000  kg</td></tr><tr><td data-text-align="left" data-vertical-align="top">Bær</td><td data-text-align="right" data-vertical-align="top">20.000  kg</td></tr><tr><td data-text-align="left" data-vertical-align="top">Tomat</td><td data-text-align="right" data-vertical-align="top">75.000  kg</td></tr><tr><td data-text-align="left" data-vertical-align="top">Agurk</td><td data-text-align="right" data-vertical-align="top">110.000  kg</td></tr><tr><td data-text-align="left" data-vertical-align="top">Salat</td><td data-text-align="right" data-vertical-align="top">160.000 stk.</td></tr></tbody></table></article><article class="legalP" data-absoluteaddress="/kapittel/1/ledd/9/" id="kapittel-1-ledd-9">For epler og pærer kan Statens landbruksforvaltning fastsette en reduksjon av satsene tilsvarende andelen av samlet omsøkt mengde for henholdsvis epler og pærer som har gått til konserves. Satsreduksjonen skal fastsettes som et fast ørebeløp, uavhengig av sone.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Landbruksdepartementet avgjør innen 1. november, etter forslag fra Statens landbruksforvaltning, om en satsreduksjon skal iverksettes for det enkelte år. Dersom en satsreduksjon blir vedtatt kan det ikke betales ut tilskudd for søkere med leveranser av epler og/eller pærer før etter søknadsfristen 1. februar.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Det samlede distrikts- og kvalitetstilskuddet avgrenses til et maksimalt beløp pr. søker. Maksimalbeløpet er differensiert mellom soner, og gjelder alle produksjoner sett under ett. Satser og maksimalbeløp blir fastsatt i forbindelse med jordbruksoppgjøret.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Ved ulike satser innenfor en produktgruppe med felles maksimalkvantumsavgrensing, prioriteres ved tilskuddsberegningen produkter med høyeste sats først.</article> <article class="defaultP" margin-top="true">§ 8 nummer 1 andre ledd skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Søknad om tilskudd kan sendes når produsenten har avsluttet sine leveranser av de tilskuddsberettigede produkter. Søknadsfristen er 1. februar påfølgende år. Det er en forutsetning for utbetaling at årsoppgavens kvantum samsvarer med eller er større enn kvantumet i søknaden.</article> <article class="defaultP" margin-top="true">§ 8 nummer 1 fjerde ledd skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">For produsenter som ønsker utbetaling før 31. desember, er fristen for innsendelse av søknaden 15. november. En forutsetning for tidligere utbetaling er at revisorbekreftet årsoppgave fra omsetningsleddet sendes Statens landbruksforvaltning innen 30. november, og at årsoppgavens kvantum samsvarer med eller er større enn kvantumet i søknaden. Produsenten har selv ansvar for at årsoppgavene blir sendt inn i rett tid.</article> <article class="defaultP" margin-top="true">§ 9 første ledd skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">For at et godkjent lager, jf. § 5, skal tildeles tilskudd, må det i gjennomsnitt for de tre siste år inkludert søknadsåret, ha mottatt minst 100 tonn frukt fra minst 15 produsenter som er berettiget distrikts- og kvalitetstilskudd for frukt.</article> <article class="defaultP" margin-top="true">§ 9 tredje ledd skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Statens landbruksforvaltning kan, etter søknad, godkjenne leiepakking av epler og pærer ved et annet fruktlager, av et kvantum tilsvarende fruktlagerets mottak utover 100 tonn av epler og pærer tilsammen, unntatt sommerepler og eventuelle epler/pærer som leveres til press. Slik leiepakking må skje for det fruktlagerets regning som har mottatt de aktuelle varemengdene fra sine tilsluttede produsenter, og som derfor også skal sende årsoppgave vedrørende distrikts- og kvalitetstilskudd for disse kvanta, jf. § 8 pkt. 2, og eventuelt søke tilskudd til fruktlager i samsvar med dette.</article> <article class="defaultP" margin-top="true">§ 14 skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Søknad vedlagt revisorbekreftet årsoppgave over mottatt og transportert blomkål for siste sesong, sendes til Statens landbruksforvaltning innen 1. desember.</article> <article class="defaultP" margin-top="true">§ 15 første ledd skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Søknaden skal skrives på fastsatt skjema og underskrives av søkeren. Søknader fra lag, selskaper e.l. underskrives av den som forplikter laget og søknader fra umyndig person av vergen. Ved sin underskrift erkjenner søkeren at opplysningene i søknaden er fullstendige og korrekte og at opplysningene i søknaden kan registreres, jf. personregisterloven av 9. juni 1978 nr. 48.</article> <article class="defaultP" margin-top="true">§ 17 skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Tilskuddene utbetales fra Statens landbruksforvaltning til oppgitt bank eller postgirokonto.</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Beregnet beløp mindre enn kr 300,- blir ikke utbetalt.</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Det er ikke anledning til å overdra krav på tilskudd eller refusjon til eie eller pant.</article> <article class="defaultP" margin-top="true">§ 18 femte ledd skal lyde:</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Dersom feil opplysninger fra søkeren har ført til for mye utbetalt tilskudd, kan det kreves rente i henhold til lov av 17. desember 1976 nr. 100 (forsinkelsesrenteloven). Det samme gjelder dersom søkeren burde ha visst eller forstått at utbetalingen var feil.</article> <article class="defaultP" margin-top="true">§ 20 skal lyde:</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Vedtak som er truffet i medhold av forskriften kan påklages etter lov av 10. februar 1967 om behandlingsmåten i forvaltningssaker (forvaltningsloven), kapittel VI.</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Landbruksdepartementet er klageinstans for vedtak som er truffet av Statens landbruksforvaltning</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">Klagen sendes til Statens landbruksforvaltning.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-09-19-953/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>