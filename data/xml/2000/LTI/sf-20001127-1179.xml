<!DOCTYPE html><html lang="no"><head><title>Forskrift om frivillig registrering av utbygger av vann- og avløpsanlegg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:58</dd><dt class="legacyID">Datokode</dt><dd class="legacyID">FOR-2000-11-27-1179</dd><dt class="dokid">DokumentID</dt><dd class="dokid">LTI/forskrift/2000-11-27-1179</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 26</dd><dt class="dateInForce">I kraft fra</dt><dd class="dateInForce">2000-11-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§75</li><li>lov/1969-06-19-66/§70</li><li>lov/1969-06-19-67/§7</li></ul></dd><dt class="dateOfPublication">Kunngjort</dt><dd class="dateOfPublication">2000-12-08</dd><dt class="titleShort">Korttittel</dt><dd class="titleShort">Forskrift om reg. av utbygger av avløpsanlegg</dd><dt class="title">Tittel</dt><dd class="title">Forskrift om frivillig registrering av utbygger av vann- og avløpsanlegg.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 27. november 2000 med hjemmel i lov av 19. juni 1969 nr. 66 om merverdiavgift § 75, jf. § 70, og lov av 19. juni 1969 nr. 67 om avgift på investeringer m.v. § 7 femte ledd.</dd><dt class="refid">RefID</dt><dd class="refid">forskrift/2000-11-27-1179</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frivillig registrering av utbygger av vann- og avløpsanlegg.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/2000-11-27-1179" id="dokument"><h1>Forskrift om frivillig registrering av utbygger av vann- og avløpsanlegg.</h1><article class="legalArticle" data-lovdata-URL="LTI/forskrift/2000-11-27-1179/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utbygger av vann- og avløpsanlegg kan etter søknad til fylkesskattekontoret registreres i avgiftsmanntallet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Det er et vilkår for registrering at det foreligger avtale om at anlegget umiddelbart etter ferdigstillelsen i sin helhet skal overtas av kommune eller annen virksomhet som er registrert etter lov av 19. juni 1969 nr. 66 om merverdiavgift (merverdiavgiftsloven) for virksomhet i vann- og/eller avløpssektoren.</article></article><article class="legalArticle" data-lovdata-URL="LTI/forskrift/2000-11-27-1179/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Bestemmelsene i merverdiavgiftsloven om registreringspliktige næringsdrivende gjelder tilsvarende for utbygger som er registrert etter denne forskriften så langt de passer. Det samme gjelder for forskrifter gitt i medhold av loven.</article></article><article class="legalArticle" data-lovdata-URL="LTI/forskrift/2000-11-27-1179/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Utbygger som er registrert etter denne forskrift har fradragsrett for inngående merverdiavgift på anskaffelser til bruk ved utbyggingen av vann- og avløpsanleggene. Utbygger fritas for å beregne utgående merverdiavgift av vederlag ved overdragelsen av anleggene.</article></article><article class="legalArticle" data-lovdata-URL="LTI/forskrift/2000-11-27-1179/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Utbygger som er registrert etter denne forskrift skal beregne investeringsavgift i henhold til Stortingets vedtak om merverdiavgift og avgift på investeringer mv. II, jf. lov av 19. juni 1969 nr. 67 om avgift på investeringer m.v. og forskrift av 27. april 1989 nr. 273 om avgrensning av fritaket for investeringsavgift for kommunale kloakkrenseanlegg og kloakkledningsnett.</article></article><article class="legalArticle" data-lovdata-URL="LTI/forskrift/2000-11-27-1179/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Anlegg som omfattes av den frivillige registreringen skal holdes adskilt i regnskapet.</article></article><article class="legalArticle" data-lovdata-URL="LTI/forskrift/2000-11-27-1179/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft straks.</article></article></main></body></html>