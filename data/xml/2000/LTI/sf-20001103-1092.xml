<!DOCTYPE html><html lang="no"><head><title>Forskrift om endring i forskrift om adgangen til å drive trålfiske etter reker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:38</dd><dt class="legacyID">Datokode</dt><dd class="legacyID">FOR-2000-11-03-1092</dd><dt class="dokid">DokumentID</dt><dd class="dokid">LTI/forskrift/2000-11-03-1092</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 25</dd><dt class="dateInForce">I kraft fra</dt><dd class="dateInForce">2000-11-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-06-29-1318</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§12</li></ul></dd><dt class="dateOfPublication">Kunngjort</dt><dd class="dateOfPublication">2000-11-29</dd><dt class="titleShort">Korttittel</dt><dd class="titleShort">Endr. i forskrift om adgang til reketrålfisket</dd><dt class="title">Tittel</dt><dd class="title">Forskrift om endring i forskrift om adgangen til å drive trålfiske etter reker.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 3. november 2000 med hjemmel i lov av 26. mars 1999 nr. 15 om retten til å delta i fiske og fangst (deltakerloven) § 12. Fremmet av Fiskeridepartementet.</dd><dt class="refid">RefID</dt><dd class="refid">forskrift/2000-11-03-1092</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om adgangen til å drive trålfiske etter reker.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-11-03-1092" id="dokument"><h1>Forskrift om endring i forskrift om adgangen til å drive trålfiske etter reker.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-11-03-1092/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 29. juni 1984 nr. 1318 om adgangen til å drive trålfiske etter reker gjøres følgende endringer:</article> <article class="defaultP" margin-top="true">§ 3 annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Fiskeridirektøren fastsetter hvilke tilsvarende størrelsesgrenser som skal gjelde etter de nye måleregler fastsatt ved Sjøfartsdirektoratets forskrift av 26. juli 1994 nr. 749 om måling av fartøyer.</article> <article class="defaultP" margin-top="true">§ 9 første ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fartøy med tillatelse til å drive reketrålfiske kan uten hensyn til når tillatelsen er gitt, ikke utnytte en større lastekapasitet enn 400 m<sup>3</sup> . Ved sammenslåing av konsesjoner etter §§ 11 og 12 kan fartøyet likevel utnytte inntil 600 m<sup>3</sup> .</article> <article class="defaultP" margin-top="true">§ 9 siste ledd annet punktum oppheves.</article> <article class="defaultP" margin-top="true">§ 10 skal lyde:</article><article class="defaultP"><strong>§ 10.</strong> <i>Utskiftning og ombygging</i></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Fiskeridirektøren kan gi tillatelse til utskiftning til nybygg, annet brukt fartøy eller til ombygging av fartøy som har reketrålkonsesjon. Nybygg, annet brukt fartøy eller ombygget fartøy må ikke ha et lasteromsvolum som er større enn 1000 m<sup>3</sup> .</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Fiskeridirektøren kan gi tillatelse til utskiftning til nybygg, annet brukt fartøy eller til ombygging av fartøy med et lasteromsvolum over 1000 m<sup>3</sup> , når erstatningsfartøyet eller fartøyet etter ombygging, har et lasteromsvolum som er like stort som eller mindre enn det opprinnelige fartøyets lasteromsvolum.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Søknad om tillatelse til utskiftning eller til ombygging kan avslås dersom det etter slik utskiftning eller ombygging, ikke foreligger tilstrekkelig driftsgrunnlag for fartøyet.</article> <article class="defaultP" margin-top="true">§ 12 nytt annet ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Dersom reder ønsker det, kan det gis tillatelse til at torsketrålkonsesjon/ringnotkonsesjon overføres til fartøyet med reketråltillatelse dersom det andre fartøyet meldes ut av merkeregisteret og tas ut av norsk fiske.</article> <article class="defaultP" margin-top="true">§ 13 overskriften skal lyde:</article><article class="defaultP"><strong>§ 13.</strong> <i>Kapasitetsøkning ved sammenslåing av konsesjoner</i></article> <article class="defaultP" margin-top="true">§ 13 første ledd oppheves.</article> <article class="defaultP" margin-top="true">Nåværende annet ledd blir første ledd og skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Ved sammenslåing av konsesjoner etter §§ 11 og 12 kan kapasiteten til det fartøyet som blir i rekefisket, økes med inntil 70% av kapasiteten til det fartøyet som trekkes ut av fiske.</article> <article class="defaultP" margin-top="true">Nåværende tredje ledd oppheves.</article> <article class="defaultP" margin-top="true">Nåværende siste ledd blir annet ledd.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-11-03-1092/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>