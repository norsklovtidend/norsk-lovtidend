<!DOCTYPE html><html lang="no"><head><title>Forskrift om tvisteløsning ved strid om anvendelsen av lov om standarder ved overføring av fjernsynssignaler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:32</dd><dt class="legacyID">Datokode</dt><dd class="legacyID">FOR-2000-09-08-900</dd><dt class="dokid">DokumentID</dt><dd class="dokid">LTI/forskrift/2000-09-08-900</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 21</dd><dt class="dateInForce">I kraft fra</dt><dd class="dateInForce">2000-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-06-25-50/§7</li><li>lov/1999-06-25-50/§8</li></ul></dd><dt class="dateOfPublication">Kunngjort</dt><dd class="dateOfPublication">2000-09-29</dd><dt class="titleShort">Korttittel</dt><dd class="titleShort">Forskrift om overføring av fjernsynssignaler</dd><dt class="title">Tittel</dt><dd class="title">Forskrift om tvisteløsning ved strid om anvendelsen av lov om standarder ved overføring av fjernsynssignaler.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 8. september 2000 med hjemmel i lov av 25. juni 1999 nr. 50 om standarder ved overføring av fjernsynssignaler § 7 og § 8, jf. Europaparlaments- og Rdir. 1995/47/EF. Fremmet av Kulturdepartementet.</dd><dt class="refid">RefID</dt><dd class="refid">forskrift/2000-09-08-900</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tvisteløsning ved strid om anvendelsen av lov om standarder ved overføring av fjernsynssignaler.<ul class="tocSubUl"><li>§ 1. Formål</li><li>§ 2. Adgang til å bringe tvisten inn for Post- og teletilsynet</li><li>§ 3. Klageinstans</li><li>§ 4. Gebyrer</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2000-09-08-900" id="dokument"><h1>Forskrift om tvisteløsning ved strid om anvendelsen av lov om standarder ved overføring av fjernsynssignaler.</h1><article class="legalArticle" data-lovdata-URL="LTI/forskrift/2000-09-08-900/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriftens formål er å sikre parter i en tvist om anvendelsen av § 3 annet ledd, § 4, § 5 og § 6 i lov av 25. juni 1999 nr. 50 om standarder ved overføring av fjernsynssignaler adgang til en egnet ordning for tvisteløsning.</article></article><article class="legalArticle" data-lovdata-URL="LTI/forskrift/2000-09-08-900/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Adgang til å bringe tvisten inn for Post- og teletilsynet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Etter skriftlig anmodning fra en part kan Post- og teletilsynet bistå partene i tvisten for å få i stand en avtale som berører anvendelsen av § 3 annet ledd, § 4, § 5 og § 6 i lov av 25. juni 1999 nr. 50 om standarder ved overføring av fjernsynssignaler. For å kunne bringe en tvist inn for Post- og teletilsynet må parten ha rettslig interesse i saken, jf. tvistemålsloven § 54.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Post- og teletilsynet kan etter konsultasjon med partene fastsette tidsfrister og andre vilkår knyttet til meklingen. Meklingsperioden skal normalt ikke overstige tre måneder fra mottatt anmodning om tvisteløsning, men kan i særlige tilfeller forlenges til seks måneder.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Dersom meklingen ikke har ført frem eller ikke synes å ville føre frem, kan Post- og teletilsynet i meklingsperioden treffe vedtak om partenes rettigheter og plikter i det omtvistede forholdet.</article></article><article class="legalArticle" data-lovdata-URL="LTI/forskrift/2000-09-08-900/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Klageinstans</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Samferdselsdepartementet er klageinstans for enkeltvedtak fattet av Post- og teletilsynet etter denne forskriften. Klager framsettes for Post- og teletilsynet.</article></article><article class="legalArticle" data-lovdata-URL="LTI/forskrift/2000-09-08-900/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gebyrer</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Post- og teletilsynet kan ilegge hver av partene i tvisten et gebyr tilsvarende 50 ganger rettsgebyret til dekning av tilsynets kostnader forbundet med tvisteløsning som fører til vedtak etter forskriften § 2 tredje ledd. Også for tvisteløsning som innebærer at partene inngår frivillig avtale, kan Post- og teletilsynet ilegge hver av partene et gebyr tilsvarende 50 ganger rettsgebyret.</article></article><article class="legalArticle" data-lovdata-URL="LTI/forskrift/2000-09-08-900/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriften trer i kraft fra 1. oktober 2000.</article></article></main></body></html>