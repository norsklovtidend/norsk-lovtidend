<!DOCTYPE html><html lang="no"><head><title>Forskrift om tilskudd av lengre varighet for personer med redusert arbeidsevne som følge av lidelser med variabelt forløp.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:19</dd><dt class="legacyID">Datokode</dt><dd class="legacyID">FOR-2000-06-23-682</dd><dt class="dokid">DokumentID</dt><dd class="dokid">LTI/forskrift/2000-06-23-682</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 16</dd><dt class="dateInForce">I kraft fra</dt><dd class="dateInForce">2000-06-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§15</li><li>lov/1947-06-27-9/§16</li><li>lov/1947-06-27-9/§17</li></ul></dd><dt class="dateOfPublication">Kunngjort</dt><dd class="dateOfPublication">2000-08-07</dd><dt class="titleShort">Korttittel</dt><dd class="titleShort">Forskrift om tilskudd pga. variable lidelser</dd><dt class="title">Tittel</dt><dd class="title">Forskrift om tilskudd av lengre varighet for personer med redusert arbeidsevne som følge av lidelser med variabelt forløp.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og administrasjonsdepartementet 23. juni 2000 med hjemmel i lov av 27. juni 1947 nr. 9 om tiltak til å fremme sysselsetting § 15, § 16 og § 17.</dd><dt class="refid">RefID</dt><dd class="refid">forskrift/2000-06-23-682</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd av lengre varighet for personer med redusert arbeidsevne som følge av lidelser med variabelt forløp.<ul class="tocSubUl"><li>§ 1. Formål</li><li>§ 2. Personkrets</li><li>§ 3. Innhold</li><li>§ 4. Oppfølging</li><li>§ 5. Ytelser til deltaker</li><li>§ 6. Tilskudd til arbeidsgiver</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2000-06-23-682" id="dokument"><h1>Forskrift om tilskudd av lengre varighet for personer med redusert arbeidsevne som følge av lidelser med variabelt forløp.</h1><article class="legalArticle" data-lovdata-URL="LTI/forskrift/2000-06-23-682/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med tilskuddsordningen er å integrere personer med variabel og redusert yteevne i ordinært arbeidsliv ved å gi kompensasjon til arbeidsgivere som tilbyr personer i denne gruppen ordinære ansettelses- og arbeidsvilkår med sikte på et varig arbeidsforhold.</article></article><article class="legalArticle" data-lovdata-URL="LTI/forskrift/2000-06-23-682/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Personkrets</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ordningen retter seg mot personer som har variabel og redusert yteevne pga. lidelser med variable forløp, er uten utsikt til snarlig bedring, og som fortrinnsvis har gjennomført attføring etter folketrygdlovens kapittel 11. Etter spesiell vurdering kan andre som er tilstått attføringsytelser etter kapittel 11 også tas inn i tiltaket når det etter en avklaring ikke anses hensiktsmessig med andre typer tiltak.</article></article><article class="legalArticle" data-lovdata-URL="LTI/forskrift/2000-06-23-682/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innhold</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tiltaksdeltaker skal utføre ordinære oppgaver i en privat eller offentlig virksomhet. Dersom det er behov for å prøve ut tiltaksdeltakers funksjonsevne kan deltakeren tilsettes midlertidig i inntil ett år, jf. forskrift om adgang til midlertidig tilsetting i arbeidsmarkedstiltak i regi av eller i samarbeid med arbeidsmarkedsetaten, av 18. september 1997 nr. 1010. Deretter må deltakeren gis fast stilling.</article></article><article class="legalArticle" data-lovdata-URL="LTI/forskrift/2000-06-23-682/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Oppfølging</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Arbeidsmarkedsetaten skal sørge for nødvendig oppfølging av tiltaksdeltakeren.</article></article><article class="legalArticle" data-lovdata-URL="LTI/forskrift/2000-06-23-682/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ytelser til deltaker</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Deltakeren skal ha lønn i henhold til de avtaler som gjelder for virksomheten.</article></article><article class="legalArticle" data-lovdata-URL="LTI/forskrift/2000-06-23-682/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilskudd til arbeidsgiver</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">1.</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">I de første seks månedene kan det gis inntil 75% refusjon av lønn og sosiale utgifter.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">2.</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">Det kan ytes inntil 40% refusjon av lønn og sosiale utgifter i ytterligere fire år og seks måneder. I særskilte tilfeller kan det i denne perioden ytes inntil 50% refusjon av lønn og sosiale utgifter.</article></article></li></ul><article class="legalP" data-absoluteaddress="/paragraf/6/ledd/1/" id="paragraf-6-ledd-1">Arbeidsmarkedsetaten skal i sin vurdering bl.a. legge vekt på tiltaksdeltakers yteevne som skal være dokumentert, og på arbeidsgivers kostnader til oppfølging og tilrettelegging.</article></article><article class="legalArticle" data-lovdata-URL="LTI/forskrift/2000-06-23-682/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft 27. juni 2000.</article></article></main></body></html>