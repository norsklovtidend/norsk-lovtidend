<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:38</dd><dt class="legacyID">Datokode</dt><dd class="legacyID">FOR-2000-11-10-1107</dd><dt class="dokid">DokumentID</dt><dd class="dokid">LTI/forskrift/2000-11-10-1107</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 25</dd><dt class="dateInForce">I kraft fra</dt><dd class="dateInForce">2000-11-10, med virkning fra og med inntektsåret 2001.</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§3-1</li></ul></dd><dt class="dateOfPublication">Kunngjort</dt><dd class="dateOfPublication">2000-11-29</dd><dt class="titleShort">Korttittel</dt><dd class="titleShort">Endr. i forskrift til skatteloven – FSFIN</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 10. november 2000 med hjemmel i lov av 26. mars 1999 nr. 14 om skatt av formue og inntekt (skatteloven) § 3-1.</dd><dt class="refid">RefID</dt><dd class="refid">forskrift/2000-11-10-1107</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.<ul class="tocSubUl"><li>I<ul class="tocSubUl"><li>§ 3-1-1. Hovedregel om det skattemessige bosted for pendlere</li><li>§ 3-1-2. Familiependlere</li><li>§ 3-1-3. Enslige pendlere</li><li>§ 3-1-4. Selvstendig og uselvstendig bolig</li><li>§ 3-1-5. Krav til pendling (besøkshyppighet)</li><li>§ 3-1-6. Forskriftsfullmakt til Skattedirektoratet</li><li>§ 3-1-7. Overgangsregel</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-11-10-1107" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-11-10-1107/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">§ 3-1 skal lyde:</article><span class="futuretitle" data-absoluteaddress="/kapittel/1/foreslåttittel/1/" id="kapittel-1-foreslåttittel-1">§ 3-1. Personlige skattytere og dødsbo</span><span class="futuretitle" data-absoluteaddress="/kapittel/1/foreslåttittel/2/" id="kapittel-1-foreslåttittel-2">Skattemessig bosted for pendlere</span><article class="futureLegalArticle" data-name="§3-1-1" data-partID="§3-1-1" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader">§ 3-1-1. <span class="legalArticleTitle">Hovedregel om det skattemessige bosted for pendlere</span></span><article class="numberedLegalP" data-numerator="1" data-absoluteaddress="/kapittel/1/foreslåttparagraf/1/nummer/1/" id="kapittel-1-foreslåttparagraf-1-nummer-1">(1) En person anses bosatt der vedkommende har sitt hjem. Bestemmelsene i denne forskrift § 3-1 regulerer nærmere hvilken bolig som anses som hjemmet når personen pendler mellom flere boliger.</article><article class="numberedLegalP" data-numerator="2" data-absoluteaddress="/kapittel/1/foreslåttparagraf/1/nummer/2/" id="kapittel-1-foreslåttparagraf-1-nummer-2">(2) Når ikke annet følger av loven eller av bestemmelsene nedenfor i § 3-1, anses den boligen hvor en person tar sin overveiende døgnhvile å være denne personens hjem.</article></article><article class="futureLegalArticle" data-name="§3-1-2" data-partID="§3-1-2" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader">§ 3-1-2. <span class="legalArticleTitle">Familiependlere</span></span><article class="numberedLegalP" data-numerator="1" data-absoluteaddress="/kapittel/1/foreslåttparagraf/2/nummer/1/" id="kapittel-1-foreslåttparagraf-2-nummer-1">(1) En person anses å ha sitt hjem der ektefelle eller barn er bosatt dersom denne boligen er felles. For skattyter som forsørger og bor sammen med søsken, regnes deres felles bolig som hjem. Felles hjem med ektefelle går foran felles hjem med andre.</article><article class="numberedLegalP" data-numerator="2" data-absoluteaddress="/kapittel/1/foreslåttparagraf/2/nummer/2/" id="kapittel-1-foreslåttparagraf-2-nummer-2">(2) Pendler ektefeller mellom flere felles boliger, anses de å ha sitt hjem i den ene av boligene etter følgende rangorden:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/foreslåttparagraf/2/nummer/2/punkt/1/" id="kapittel-1-foreslåttparagraf-2-nummer-2-punkt-1"><span class="data-originalId">-</span><article class="legalP" data-absoluteaddress="/kapittel/1/foreslåttparagraf/2/nummer/2/punkt/1/ledd/1/" id="kapittel-1-foreslåttparagraf-2-nummer-2-punkt-1-ledd-1">den boligen som de også har felles med barn,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/foreslåttparagraf/2/nummer/2/punkt/2/" id="kapittel-1-foreslåttparagraf-2-nummer-2-punkt-2"><span class="data-originalId">-</span><article class="legalP" data-absoluteaddress="/kapittel/1/foreslåttparagraf/2/nummer/2/punkt/2/ledd/1/" id="kapittel-1-foreslåttparagraf-2-nummer-2-punkt-2-ledd-1">den boligen som er selvstendig etter kriteriene i § 3-1-4,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/foreslåttparagraf/2/nummer/2/punkt/3/" id="kapittel-1-foreslåttparagraf-2-nummer-2-punkt-3"><span class="data-originalId">-</span><article class="legalP" data-absoluteaddress="/kapittel/1/foreslåttparagraf/2/nummer/2/punkt/3/ledd/1/" id="kapittel-1-foreslåttparagraf-2-nummer-2-punkt-3-ledd-1">den boligen hvor ektefellene til sammen har sin overveiende døgnhvile.</article></article></li></ul><article class="legalP" data-absoluteaddress="/kapittel/1/foreslåttparagraf/2/nummer/2/ledd/1/" id="kapittel-1-foreslåttparagraf-2-nummer-2-ledd-1">Ektefeller som tar til å pendle mellom flere felles boliger, kan uansett andre og tredje strekpunkt kreve å beholde sin registrering dersom vilkårene i § 3-1-3 femte ledd er oppfylt for begge ektefellene.</article></article></article><article class="futureLegalArticle" data-name="§3-1-3" data-partID="§3-1-3" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader">§ 3-1-3. <span class="legalArticleTitle">Enslige pendlere</span></span><article class="numberedLegalP" data-numerator="1" data-absoluteaddress="/kapittel/1/foreslåttparagraf/3/nummer/1/" id="kapittel-1-foreslåttparagraf-3-nummer-1">(1) Som enslig regnes person som ikke går inn under § 3-1-2.</article><article class="numberedLegalP" data-numerator="2" data-absoluteaddress="/kapittel/1/foreslåttparagraf/3/nummer/2/" id="kapittel-1-foreslåttparagraf-3-nummer-2">(2) Enslig som pendler mellom foreldrehjem og annen bolig, anses bosatt i foreldrehjemmet. Fyller personen 22 år eller mer i inntektsåret, og den andre boligen er selvstendig etter § 3-1-4, anses vedkommende likevel som bosatt i den selvstendige boligen.</article><article class="numberedLegalP" data-numerator="3" data-absoluteaddress="/kapittel/1/foreslåttparagraf/3/nummer/3/" id="kapittel-1-foreslåttparagraf-3-nummer-3">(3) Enslig som har overveiende døgnhvile i annen bolig enn foreldrehjemmet, kan kreve å bli registrert som bosatt i denne boligen. Kravet må fremsettes før 1. november i året før inntektsåret. Slik registrering kan ikke omgjøres så lenge boligsituasjonen mv. i det vesentlige er uforandret.</article><article class="numberedLegalP" data-numerator="4" data-absoluteaddress="/kapittel/1/foreslåttparagraf/3/nummer/4/" id="kapittel-1-foreslåttparagraf-3-nummer-4">(4) Med foreldrehjem forstås det skattemessige bostedet til foreldre eller andre som personen har vokst opp hos. Kan flere boliger regnes som foreldrehjem for personen, gjelder døgnhvileregelen i § 3-1-1 andre ledd i forholdet mellom disse.</article><article class="numberedLegalP" data-numerator="5" data-absoluteaddress="/kapittel/1/foreslåttparagraf/3/nummer/5/" id="kapittel-1-foreslåttparagraf-3-nummer-5">(5) Den som tar til å pendle fra en kommune der han har vært bosatt i minst tre år da pendlingen tar til, til en bolig i en annen kommune, kan kreve å forbli registrert som bosatt i den første kommunen, dersom<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/foreslåttparagraf/3/nummer/5/punkt/1/" id="kapittel-1-foreslåttparagraf-3-nummer-5-punkt-1"><span class="data-originalId">-</span><article class="legalP" data-absoluteaddress="/kapittel/1/foreslåttparagraf/3/nummer/5/punkt/1/ledd/1/" id="kapittel-1-foreslåttparagraf-3-nummer-5-punkt-1-ledd-1">boligen på det opprinnelige bostedet har minst dobbelt så stort boareal som den andre boligen, og</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/foreslåttparagraf/3/nummer/5/punkt/2/" id="kapittel-1-foreslåttparagraf-3-nummer-5-punkt-2"><span class="data-originalId">-</span><article class="legalP" data-absoluteaddress="/kapittel/1/foreslåttparagraf/3/nummer/5/punkt/2/ledd/1/" id="kapittel-1-foreslåttparagraf-3-nummer-5-punkt-2-ledd-1">han har utgifter til leie av den første boligen eller for denne boligen blir lignet for fordel ved å bo i egen bolig.</article></article></li></ul><article class="legalP" data-absoluteaddress="/kapittel/1/foreslåttparagraf/3/nummer/5/ledd/1/" id="kapittel-1-foreslåttparagraf-3-nummer-5-ledd-1">Bolig i boenhet der det bor flere, anses for å ha som boareal boenhetens boareal delt på antallet beboere i boenheten som er over 15 år. § 3-1-4 andre og tredje ledd gjelder så langt de passer.</article></article><article class="numberedLegalP" data-numerator="6" data-absoluteaddress="/kapittel/1/foreslåttparagraf/3/nummer/6/" id="kapittel-1-foreslåttparagraf-3-nummer-6">(6) I andre tilfeller enn som nevnt i første til femte ledd skal enslig som pendler mellom to eller flere boliger, anses å ha sitt hjem i den av boligene som er selvstendig, jf. § 3-1-4. Ved pendling mellom selvstendige boliger, eller kun mellom uselvstendige boliger, gjelder døgnhvileregelen i § 3-1-1 andre ledd, dersom ikke den enslige krever noe annet på grunnlag av femte ledd.</article></article><article class="futureLegalArticle" data-name="§3-1-4" data-partID="§3-1-4" data-absoluteaddress="/kapittel/1/foreslåttparagraf/4/" id="kapittel-1-foreslåttparagraf-4"><span class="futureLegalArticleHeader">§ 3-1-4. <span class="legalArticleTitle">Selvstendig og uselvstendig bolig</span></span><article class="numberedLegalP" data-numerator="1" data-absoluteaddress="/kapittel/1/foreslåttparagraf/4/nummer/1/" id="kapittel-1-foreslåttparagraf-4-nummer-1">(1) Som selvstendig bolig regnes kun hus eller leilighet som<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/foreslåttparagraf/4/nummer/1/punkt/1/" id="kapittel-1-foreslåttparagraf-4-nummer-1-punkt-1"><span class="data-originalId">-</span><article class="legalP" data-absoluteaddress="/kapittel/1/foreslåttparagraf/4/nummer/1/punkt/1/ledd/1/" id="kapittel-1-foreslåttparagraf-4-nummer-1-punkt-1-ledd-1">har minst 30 kvadratmeter boareal, og</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/foreslåttparagraf/4/nummer/1/punkt/2/" id="kapittel-1-foreslåttparagraf-4-nummer-1-punkt-2"><span class="data-originalId">-</span><article class="legalP" data-absoluteaddress="/kapittel/1/foreslåttparagraf/4/nummer/1/punkt/2/ledd/1/" id="kapittel-1-foreslåttparagraf-4-nummer-1-punkt-2-ledd-1">har innlagt vann og avløp, og</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/foreslåttparagraf/4/nummer/1/punkt/3/" id="kapittel-1-foreslåttparagraf-4-nummer-1-punkt-3"><span class="data-originalId">-</span><article class="legalP" data-absoluteaddress="/kapittel/1/foreslåttparagraf/4/nummer/1/punkt/3/ledd/1/" id="kapittel-1-foreslåttparagraf-4-nummer-1-punkt-3-ledd-1">pendleren eier eller disponerer for et tidsrom som må forutsettes å få en varighet av minst ett år, og</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/foreslåttparagraf/4/nummer/1/punkt/4/" id="kapittel-1-foreslåttparagraf-4-nummer-1-punkt-4"><span class="data-originalId">-</span><article class="legalP" data-absoluteaddress="/kapittel/1/foreslåttparagraf/4/nummer/1/punkt/4/ledd/1/" id="kapittel-1-foreslåttparagraf-4-nummer-1-punkt-4-ledd-1">pendleren har tilgang til alle ukens dager.</article></article></li></ul><article class="legalP" data-absoluteaddress="/kapittel/1/foreslåttparagraf/4/nummer/1/ledd/1/" id="kapittel-1-foreslåttparagraf-4-nummer-1-ledd-1">I boenhet der det bor mer enn en, settes kravet til boareal til 30 kvadratmeter tillagt 20 kvadratmeter for hver ytterligere beboer i boenheten som er over 15 år.</article></article><article class="numberedLegalP" data-numerator="2" data-absoluteaddress="/kapittel/1/foreslåttparagraf/4/nummer/2/" id="kapittel-1-foreslåttparagraf-4-nummer-2">(2) Skattyteren må dokumentere boligenes boareal, enten ved oppmåling av takstmann eller på annen måte som likningsmyndighetene finner tilfredsstillende. Likningsmyndighetene kan legge bruttoarealet til grunn dersom dette er bedre dokumentert enn boareal.</article><article class="numberedLegalP" data-numerator="3" data-absoluteaddress="/kapittel/1/foreslåttparagraf/4/nummer/3/" id="kapittel-1-foreslåttparagraf-4-nummer-3">(3) Dersom personen leier bolig i boenhet der det også bor andre, kan han kreve at vurderingen gjøres ut fra et arealkrav på 30 kvadratmeter, der det legges til grunn det arealet som han disponerer alene, tillagt hans andel av areal i boenheten som etter sin art er felles. Areal i boenheten som etter sin art er felles, tas ikke i betraktning i boenhet med 7 eller flere beboere over 15 år.</article><article class="numberedLegalP" data-numerator="4" data-absoluteaddress="/kapittel/1/foreslåttparagraf/4/nummer/4/" id="kapittel-1-foreslåttparagraf-4-nummer-4">(4) Bolig som ikke anses selvstendig, regnes som uselvstendig bolig.</article></article><article class="futureLegalArticle" data-name="§3-1-5" data-partID="§3-1-5" data-absoluteaddress="/kapittel/1/foreslåttparagraf/5/" id="kapittel-1-foreslåttparagraf-5"><span class="futureLegalArticleHeader">§ 3-1-5. <span class="legalArticleTitle">Krav til pendling (besøkshyppighet)</span></span><article class="numberedLegalP" data-numerator="1" data-absoluteaddress="/kapittel/1/foreslåttparagraf/5/nummer/1/" id="kapittel-1-foreslåttparagraf-5-nummer-1">(1) For familiependlere, jf. § 3-1-2, gjelder de krav til besøkshyppighet som skal til for at boligen skal kunne anses som det felles hjem.</article><article class="numberedLegalP" data-numerator="2" data-absoluteaddress="/kapittel/1/foreslåttparagraf/5/nummer/2/" id="kapittel-1-foreslåttparagraf-5-nummer-2">(2) For enslige, jf. § 3-1-3, kreves så regelmessige og hyppige hjembesøk som forholdene gjør rimelig. Ved vurderingen legges vekt på avstand, reisemuligheter og økonomi. For enslige som fyller 22 år eller mer i inntektsåret, regnes besøk vanligvis ikke som pendling dersom de foregår sjeldnere enn hver tredje uke.</article></article><article class="futureLegalArticle" data-name="§3-1-6" data-partID="§3-1-6" data-absoluteaddress="/kapittel/1/foreslåttparagraf/6/" id="kapittel-1-foreslåttparagraf-6"><span class="futureLegalArticleHeader">§ 3-1-6. <span class="legalArticleTitle">Forskriftsfullmakt til Skattedirektoratet</span></span><article class="legalP" data-absoluteaddress="/kapittel/1/foreslåttparagraf/6/ledd/1/" id="kapittel-1-foreslåttparagraf-6-ledd-1">Skattedirektoratet kan gi forskrift til utfylling og gjennomføring av § 3-1 i denne forskrift.</article></article><article class="futureLegalArticle" data-name="§3-1-7" data-partID="§3-1-7" data-absoluteaddress="/kapittel/1/foreslåttparagraf/7/" id="kapittel-1-foreslåttparagraf-7"><span class="futureLegalArticleHeader">§ 3-1-7. <span class="legalArticleTitle">Overgangsregel</span></span><article class="legalP" data-absoluteaddress="/kapittel/1/foreslåttparagraf/7/ledd/1/" id="kapittel-1-foreslåttparagraf-7-ledd-1">Skattyter kan kreve å bli registrert tilbake til et tidligere hjem dersom vedkommende ville ha kunnet kreve å beholde dette som skattemessig bosted etter § 3-1-2 andre ledd andre punktum og § 3-1-3 femte ledd om denne bestemmelsen hadde gjeldt da den tidligere omregistreringen skjedde. Slik registrering har kun virkning framover i tid. Kravet må fremsettes innen 1. november 2001.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-11-10-1107/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks og med virkning fra og med inntektsåret 2001.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">§ 3-1-7 skal kun gjelde til 1. november 2001.</article></section></main></body></html>