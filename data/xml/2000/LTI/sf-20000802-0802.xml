<!DOCTYPE html><html lang="no"><head><title>Delegering av Sosial- og helsedepartementets myndighet etter straffeloven § 79 fjerde ledd til å begjære påtale på statens vegne.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:13</dd><dt class="legacyID">Datokode</dt><dd class="legacyID">FOR-2000-08-02-802</dd><dt class="dokid">DokumentID</dt><dd class="dokid">LTI/forskrift/2000-08-02-802</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 17</dd><dt class="dateInForce">I kraft fra</dt><dd class="dateInForce">2000-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-02-16-128</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1902-05-22-10/§79</li></ul></dd><dt class="dateOfPublication">Kunngjort</dt><dd class="dateOfPublication">2000-08-18</dd><dt class="titleShort">Korttittel</dt><dd class="titleShort">Deleg. av påtalebegjæringsmyndighet til SHD</dd><dt class="title">Tittel</dt><dd class="title">Delegering av Sosial- og helsedepartementets myndighet etter straffeloven § 79 fjerde ledd til å begjære påtale på statens vegne.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 2. august 2000 med hjemmel i Almindelig borgerlig Straffelov (Straffeloven) av 22. mai 1902 nr. 10 § 79 fjerde ledd første punktum.</dd><dt class="refid">RefID</dt><dd class="refid">forskrift/2000-08-02-802</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av Sosial- og helsedepartementets myndighet etter straffeloven § 79 fjerde ledd til å begjære påtale på statens vegne.</li></ul></dd></dl></header><main class="documentBody" data-lovdata-URL="LTI/forskrift/2000-08-02-802" id="dokument"><h1>Delegering av Sosial- og helsedepartementets myndighet etter straffeloven § 79 fjerde ledd til å begjære påtale på statens vegne.</h1><article class="legalP" data-absoluteaddress="/ledd/1/" id="ledd-1">Sosial- og helsedepartementets myndighet etter straffeloven § 79 fjerde ledd første punktum til å begjære påtale delegeres herved til Rikstrygdeverket for så vidt gjelder verdier eller interesser som trygdeetaten forvalter eller fører tilsyn med.</article><article class="legalP" data-absoluteaddress="/ledd/2/" id="ledd-2">De enkelte fylkestrygdekontor eller trygdekontor og den enkelte hjelpemiddelsentral gis fullmakt til å begjære påtale ved innbrudd, tyveri eller skadeverk som rammer lokalene eller gjenstander som befinner seg i dem, og når funksjonærene i sitt arbeid blir utsatt for trusler eller forulempes på annen måte. Det samme gjelder Trygdeetatens innkrevingssentral i Sør-Varanger (innkrevingssentralen).</article><article class="legalP" data-absoluteaddress="/ledd/3/" id="ledd-3">Innkrevingssentralen gis fullmakt til å begjære påtale ved overtredelse av bidragsinnkrevingsloven § 7 om opplysnings- og meldeplikt m.m. for bidragspliktige og ved brudd på betalingsplikten etter lovens § 12. Innkrevingssentralen gis videre fullmakt til å begjære påtale ved unnlatelse av å etterkomme pålegg etter bidragsinnkrevingsloven § 8 om trekk i lønn o.l. og ved unnlatelse av å betale beløp som er trukket, se straffeloven § 343 andre ledd. Innkrevingssentralen kan også begjære påtale etter straffeloven §§ 219, 255, 256, 278, 282 og 343 første ledd ved forhold som vanskeliggjør tvangsfullbyrdelsen av krav som innfordres av sentralen.</article><article class="legalP" data-absoluteaddress="/ledd/4/" id="ledd-4">Rikstrygdeverket kan delegere sin myndighet til å begjære påtale til fylkestrygdekontorene.</article><article class="legalP" data-absoluteaddress="/ledd/5/" id="ledd-5">Vedtaket her trer i kraft 1. september 2000 og gjelder for påtale av straffbare handlinger som har funnet sted etter 30. april 1997. Fra 1. september 2000 oppheves vedtak av 16. februar 1998 nr. 128 om delegering av Sosial- og helsedepartementets myndighet etter straffeloven § 79 fjerde ledd til å begjære påtale på statens vegne.</article></main></body></html>