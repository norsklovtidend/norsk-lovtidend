<!DOCTYPE html><html lang="no"><head><title>Forskrift om endring i forskrift om skytevåpen, våpendeler og ammunisjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">FOR-2000-10-30-1084</dd><dt class="dokid">DokumentID</dt><dd class="dokid">LTI/forskrift/2000-10-30-1084</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 25</dd><dt class="dateInForce">I kraft fra</dt><dd class="dateInForce">2001-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1963-01-25-9722</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-06-09-1/§2</li><li>lov/1961-06-09-1/§5</li><li>lov/1961-06-09-1/§16</li><li>lov/1961-06-09-1/§20</li><li>lov/1961-06-09-1/§27a</li><li>lov/1961-06-09-1/§31</li><li>forskrift/1963-01-25-9722</li></ul></dd><dt class="dateOfPublication">Kunngjort</dt><dd class="dateOfPublication">2000-11-29</dd><dt class="titleShort">Korttittel</dt><dd class="titleShort">Endr. i våpenforskriften</dd><dt class="title">Tittel</dt><dd class="title">Forskrift om endring i forskrift om skytevåpen, våpendeler og ammunisjon.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 30. oktober 2000 med hjemmel i lov av 9. juni 1961 nr. 1 om skytevåpen og ammunisjon m.v. § 2 annet ledd, § 5 annet ledd, § 16, § 20, § 27a første ledd og § 31 første ledd, jf. kgl.res. av 25. januar 1963 del II nr. 17 punkt 16.</dd><dt class="refid">RefID</dt><dd class="refid">forskrift/2000-10-30-1084</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om skytevåpen, våpendeler og ammunisjon.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-10-30-1084" id="dokument"><h1>Forskrift om endring i forskrift om skytevåpen, våpendeler og ammunisjon.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-10-30-1084/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 25. januar 1963 nr. 9722 om skytevåpen, våpendeler og ammunisjon gjøres følgende endringer:</article> <article class="defaultP" margin-top="true">Del I litra B punkt 2 ellevte, tolvte og nytt trettende ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Det er forbudt uten politiets tillatelse å eie eller inneha lyddemper til registreringspliktige skytevåpen. Krav om politiets tillatelse gjelder ikke innehaver av gyldig våpenkort som ved å fremvise dette sammen med gyldig legitimasjon, kan erverve lyddemper, direkte fra forhandler eller tilvirker, til våpen oppført i våpenkortet. Krav om politiets tillatelse gjelder heller ikke innehaver av gyldig våpenkort som tilvirker lyddemper til eget bruk til våpen oppført i våpenkortet når vedkommende gir melding til politiet før tilvirkningen starter, eller for lyddemper som før 1. januar 2001 er ervervet til lovlig registrert skytevåpen.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det er forbudt uten politiets tillatelse å eie eller inneha glidestykket (sleiden/sluttstykket eller tilsvarende) til hel- og halvautomatiske pistoler.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Forskriftens krav om politiets samtykke til å eie eller inneha glidestykket (sleiden/sluttstykket eller tilsvarende) til hel- og halvautomatiske pistoler der gjenstanden(e) er ervervet før 1. januar 2000, må være oppfylt innen 1. juni 2000.</article> <article class="defaultP" margin-top="true">Del I litra B punkt 4 skal lyde:</article><article class="numberedLegalP" data-numerator="4" data-absoluteaddress="/kapittel/1/nummer/1/" id="kapittel-1-nummer-1">4) Det gis ikke tillatelse til å erverve og inneha hel eller halvautomatiske skytevåpen eller våpendeler av militær karakter. Politidirektoratet kan dispensere fra denne bestemmelsen.</article> <article class="defaultP" margin-top="true">Del I litra B punkt 8 første til tredje ledd skal lyde:</article><article class="numberedLegalP" data-numerator="8" data-absoluteaddress="/kapittel/1/nummer/2/" id="kapittel-1-nummer-2">8) Tillatelse til å erverve og inneha gevær eller hagle til instruksjons-, øvelses- eller konkurranseskyting kan gis til søker som godtgjør medlemsskap i skytterlag/-klubb eller idrettslag med skyttergruppe tilsluttet en skytterorganisasjon godkjent av Politidirektoratet. Søkerens skytterlag/-klubb må ha og utøve program for skyting med den aktuelle våpentype. Programmet må være utarbeidet av skytterorganisasjonen.<article class="legalP" data-absoluteaddress="/kapittel/1/nummer/2/ledd/1/" id="kapittel-1-nummer-2-ledd-1">Tillatelse til å erverve og inneha pistol eller revolver til øvelses- og konkurranseskyting kan gis til søker som godtgjør 6 måneders aktivt medlemskap i skytterlag/-klubb tilsluttet en skytterorganisasjon godkjent av Politidirektoratet. Det gis bare tillatelse til å erverve og inneha slik pistol eller revolver som lovlig kan brukes innenfor de skyteprogrammer som vedkommende skytterorganisasjon administrerer. Søkerens skytterlag/-klubb må ha skyting med det omsøkte våpen på sitt program.</article><article class="legalP" data-absoluteaddress="/kapittel/1/nummer/2/ledd/2/" id="kapittel-1-nummer-2-ledd-2">For å kunne erverve og inneha våpen til øvelses- og konkurranseskyting må søkeren kunne fremlegge medlemskort fra lokal(t) skytterlag/-klubb samt startkort, startlisens eller medlemskort fra de(n) av Politidirektoratet godkjente skytterorganisasjon(er) som vedkommende har tilknytning til.</article></article> <article class="defaultP" margin-top="true">Del I litra B punkt 9A skal lyde:</article><article class="numberedLegalP" data-numerator="9a" data-absoluteaddress="/kapittel/1/nummer/3/" id="kapittel-1-nummer-3">9a) Tillatelse til erverv av skytevåpen til privat samling kan kun gis til medlemmer av Norsk Våpenhistorisk Selskap eller annen våpenhistorisk forening godkjent av Politidirektoratet.</article> <article class="defaultP" margin-top="true">Del I litra H punkt 38 nytt første ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Våpenloven § 29 første ledd om 18 års aldersgrense gjelder også ved overlatelse av luft- og fjærvåpen.</article> <article class="defaultP" margin-top="true">Tidligere første ledd blir nytt annet ledd med følgende ordlyd:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Det er forbudt uten politimesterens tillatelse å eie eller inneha luft- og fjærvåpen (herunder luftvåpen drevet med gass) som har grovere kaliber enn 4,5 mm. Kravet om ervervstillatelse gjelder ikke for paintballvåpen. Denne bestemmelsen får ikke anvendelse på luft- og fjærvåpen som er ervervet før 1. januar 2001.</article> <article class="defaultP" margin-top="true">Tidligere annet ledd blir nytt tredje ledd.</article> <article class="defaultP" margin-top="true">Del III litra A punkt 1 skal lyde:</article><article class="numberedLegalP" data-numerator="1" data-absoluteaddress="/kapittel/1/nummer/4/" id="kapittel-1-nummer-4">1) Unntatt fra bevillingsplikten (lovens § 16 første ledd) er:<p class="leddfortsettelse">handel med apparater for slakting, signalpistoler og andre innretninger for signalgiving, rednings- og harpungeværer når de av Politidirektoratet finnes utelukkende egnet for det oppgitte formål.</p></article> <article class="defaultP" margin-top="true">Del III litra B punkt 2 nytt annet ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Krav om bevilling gjelder også for den som vil drive handel med lyddempere til registreringspliktige skytevåpen.</article> <article class="defaultP" margin-top="true">Del III litra E nytt punkt 21A skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Den som har bevilling til å drive handel med skytevåpen og våpendeler plikter å føre protokoll for salg av lyddempere i samsvar med de regler som gjelder for salg av ammunisjon, jf. pkt. 22.</article> <article class="defaultP" margin-top="true">Del IV litra A punkt 1 første ledd skal lyde:</article><article class="numberedLegalP" data-numerator="1" data-absoluteaddress="/kapittel/1/nummer/5/" id="kapittel-1-nummer-5">1) Bevilling til å tilvirke skytevåpen, våpendeler eller ammunisjon som nevnt i lovens § 1 – § 3 for salg for så vidt ammunisjon ikke går inn under lov av 14. juni 1974 nr. 39 om eksplosive varer, gis av Politidirektoratet.</article> <article class="defaultP" margin-top="true">Del IV litra A punkt 1 annet ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Det kreves bevilling som nevnt i første ledd for tilvirkning til salg også av:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/9/punkt/1/" id="kapittel-1-ledd-9-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/9/punkt/1/ledd/1/" id="kapittel-1-ledd-9-punkt-1-ledd-1">apparater for slakting, signalpistoler og andre innretninger for signalgivning og for rednings- og harpungeværer (lovens § 5 pkt. a),</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/9/punkt/2/" id="kapittel-1-ledd-9-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/9/punkt/2/ledd/1/" id="kapittel-1-ledd-9-punkt-2-ledd-1">låskasser og piper til våpen som nevnt i a (lovens § 5 pkt. b),</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/9/punkt/3/" id="kapittel-1-ledd-9-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/9/punkt/3/ledd/1/" id="kapittel-1-ledd-9-punkt-3-ledd-1">Lyddempere til registreringspliktige skytevåpen.</article></article></li></ul></article> <article class="defaultP" margin-top="true">Del IV litra B punkt 2 skal lyde:</article><article class="numberedLegalP" data-numerator="2" data-absoluteaddress="/kapittel/1/nummer/6/" id="kapittel-1-nummer-6">2) Den som vil ha bevilling av Politidirektoratet til å tilvirke skytevåpen, våpendeler eller ammunisjon som ikke går inn under lov om eksplosive varer, for salg, må:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/nummer/6/punkt/1/" id="kapittel-1-nummer-6-punkt-1"><span class="data-originalId">a)</span><article class="legalP" data-absoluteaddress="/kapittel/1/nummer/6/punkt/1/ledd/1/" id="kapittel-1-nummer-6-punkt-1-ledd-1">ha fylt 21 år,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/nummer/6/punkt/2/" id="kapittel-1-nummer-6-punkt-2"><span class="data-originalId">b)</span><article class="legalP" data-absoluteaddress="/kapittel/1/nummer/6/punkt/2/ledd/1/" id="kapittel-1-nummer-6-punkt-2-ledd-1">være edruelig og pålitelig og ikke av særlige grunner anses uskikket til å tilvirke skytevåpen mv.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/nummer/6/punkt/3/" id="kapittel-1-nummer-6-punkt-3"><span class="data-originalId">c)</span><article class="legalP" data-absoluteaddress="/kapittel/1/nummer/6/punkt/3/ledd/1/" id="kapittel-1-nummer-6-punkt-3-ledd-1">fylle de krav Politidirektoratet ellers måtte stille f.eks. til faglige kvalifikasjoner, bedriftens innretning og utstyr, tiltak mot tjuveri mv.</article></article></li></ul></article> <article class="defaultP" margin-top="true">Del IV litra C punkt 7 skal lyde:</article><article class="numberedLegalP" data-numerator="7" data-absoluteaddress="/kapittel/1/nummer/7/" id="kapittel-1-nummer-7">7) Politimesteren avgir uttalelse som nevnt under punkt 6 og sender søknaden med vedlegg til Politidirektoratet til avgjørelse.</article> <article class="defaultP" margin-top="true">Del IV litra C punkt 8 første ledd skal lyde:</article><article class="numberedLegalP" data-numerator="8" data-absoluteaddress="/kapittel/1/nummer/8/" id="kapittel-1-nummer-8">8) Politidirektoratet avgjør søknaden etter å ha innhentet uttalelse fra sakkyndige.</article> <article class="defaultP" margin-top="true">Del IV litra C punkt 9 første ledd skal lyde:</article><article class="numberedLegalP" data-numerator="9" data-absoluteaddress="/kapittel/1/nummer/9/" id="kapittel-1-nummer-9">9) Innvilger Politidirektoratet søknaden, utsteder det bevilling til søkeren på særskilt dokument.</article> <article class="defaultP" margin-top="true">Del IV litra D punkt 11 første ledd skal lyde:</article><article class="numberedLegalP" data-numerator="11" data-absoluteaddress="/kapittel/1/nummer/10/" id="kapittel-1-nummer-10">11) Den som etter bestemmelsene i § 20 i våpenloven av 9. juni 1961 nr. 1 eller forskriftenes punkt 1, tredje ledd, ikke behøver bevilling av Politidirektoratet for å tilvirke skytevåpen eller våpendeler for salg, må sende melding til Politidirektoratet.</article> <article class="defaultP" margin-top="true">Del IV litra D punkt 11 tredje ledd skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Politidirektoratet underretter politimesteren i det distrikt hvor bedriften ligger om meldingen og dens innhold.</article> <article class="defaultP" margin-top="true">Del IV litra F punkt 18 skal lyde:</article><article class="numberedLegalP" data-numerator="18" data-absoluteaddress="/kapittel/1/nummer/11/" id="kapittel-1-nummer-11">18) Den som vil tilvirke skytevåpen, våpendeler eller ammunisjon som ikke går inn under lov om eksplosive varer til eget bruk, må ha politimesterens tillatelse etter bestemmelsene i lovens § 21, såframt han måtte hatt bevilling av Politidirektoratet om tilvirkingen skulle skje for salg mv. (punkt 1).</article> <article class="defaultP" margin-top="true">Del V litra A punkt 1 siste ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Tiltak som treffes i medhold av foregående ledd skal ikke utgjøre et middel til vilkårlig forskjellsbehandling eller en skjult begrensning i samhandelen mellom medlemsstatene. Når politiet treffer slike tiltak skal disse umiddelbart meddeles Politidirektoratet.</article> <article class="defaultP" margin-top="true">Del V litra A punkt 9 siste ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Politidirektoratet kan i spesielle tilfelle dispensere fra bestemmelsene i foregående ledd.</article> <article class="defaultP" margin-top="true">Del VI litra B punkt 2b) første ledd skal lyde:<ul class="defaultList"><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/12/punkt/1/" id="kapittel-1-ledd-12-punkt-1"><span class="data-originalId">b)</span><article class="legalP" data-absoluteaddress="/kapittel/1/ledd/12/punkt/1/ledd/1/" id="kapittel-1-ledd-12-punkt-1-ledd-1">Overstiger antallet rifler og/eller hagler fire registreringspliktige våpen i husstanden, skal våpnene eller en vital del av våpnene oppbevares i FG-godkjent sikkerhetsskap (Forsikringsselskapenes Godkjennelsesnemnd) eller i skap med et høyere sikkerhetsnivå jf. forsikringsselskapenes bestemmelser vedrørende prøving og godkjennelse av sikkerhetsskap (1985). Med FG-godkjent sikkerhetsskap eller skap med høyere sikkerhetsnivå menes skap som er godkjent etter Norsk Standard NS 5089, INSTA 610 eller NS-EN 1143-1. Med vital del menes sluttstykke eller pipe. For våpen som lades ved at våpenet brekkes, regnes pipe, forskjefte eller kolbe med avtrekkermekanisme som vital del. I husstand med færre enn fem våpen må våpenet/våpnene eller en vital del av dette/disse oppbevares forsvarlig nedlåst.</article></article></li></ul></article> <article class="defaultP" margin-top="true">Del VI litra C punkt 4 skal lyde:</article><article class="numberedLegalP" data-numerator="4" data-absoluteaddress="/kapittel/1/nummer/12/" id="kapittel-1-nummer-12">4) Vedtak som er truffet av politimesteren etter bestemmelsene i våpenloven av 9. juni 1961 nr. 1 med utfyllende bestemmelser kan påklages til Politidirektoratet, jf. våpenloven § 30.<article class="legalP" data-absoluteaddress="/kapittel/1/nummer/12/ledd/1/" id="kapittel-1-nummer-12-ledd-1">Politimesteren plikter overfor direktoratet å begrunne sin avgjørelse.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-10-30-1084/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene her i våpenforskriften trer i kraft 1. januar 2001, dog slik at saker innkommet Justisdepartementet før dette tidspunkt også kan avgjøres av departementet etter departementets nærmere bestemmelse.</article></section></main></body></html>