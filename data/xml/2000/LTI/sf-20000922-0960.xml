<!DOCTYPE html><html lang="no"><head><title>Forskrift om oppstillingstillatelser for gevinstautomater og underholdningsautomater.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:01</dd><dt class="legacyID">Datokode</dt><dd class="legacyID">FOR-2000-09-22-960</dd><dt class="dokid">DokumentID</dt><dd class="dokid">LTI/forskrift/2000-09-22-960</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 22</dd><dt class="dateInForce">I kraft fra</dt><dd class="dateInForce">2000-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-11-02-3629</li><li>forskrift/1995-02-24-185</li><li>forskrift/1995-09-15-793</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-02-24-11/§1</li><li>lov/1995-02-24-11/§3</li><li>lov/1995-02-24-11/§4</li><li>lov/1995-02-24-11/§18</li></ul></dd><dt class="dateOfPublication">Kunngjort</dt><dd class="dateOfPublication">2000-10-20</dd><dt class="titleShort">Korttittel</dt><dd class="titleShort">Forskrift om oppstillingstillatelse for automater</dd><dt class="title">Tittel</dt><dd class="title">Forskrift om oppstillingstillatelser for gevinstautomater og underholdningsautomater.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 22. september 2000 med hjemmel i lov av 24. februar 1995 nr. 11 om lotterier m.v. § 1, § 3, § 4 og § 18. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2000-09-22-960</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppstillingstillatelser for gevinstautomater og underholdningsautomater.<ul class="tocSubUl"><li>§ 1. Forskriftens virkeområde</li><li>§ 2. Fellesregler for oppstillingstillatelser for gevinstautomater og underholdningsautomater</li><li>§ 3. Særregler for oppstillingstillatelser for utbetalingsautomater</li><li>§ 4. Spillehaller</li><li>§ 5. Bortfall og omfordeling av oppstillingstillatelser</li><li>§ 6. Overgangsregler</li><li>§ 7. Dispensasjon</li><li>§ 8. Ikrafttredelse m.m.</li></ul></li></ul></dd></dl></header><main class="documentBody" data-lovdata-URL="LTI/forskrift/2000-09-22-960" id="dokument"><h1>Forskrift om oppstillingstillatelser for gevinstautomater og underholdningsautomater.</h1><article class="legalArticle" data-lovdata-URL="LTI/forskrift/2000-09-22-960/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder alle gevinstautomater (utbetalingsautomater og varegevinstautomater) og underholdningsautomater.</article></article><article class="legalArticle" data-lovdata-URL="LTI/forskrift/2000-09-22-960/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fellesregler for oppstillingstillatelser for gevinstautomater og underholdningsautomater</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tillatelser til å stille opp gevinstautomater (utbetalingsautomater og varegevinstautomater) og underholdningsautomater gis av politiet, jf. lov av 24. februar 1995 nr. 11 om lotterier m.v. § 3 og forskrift av 15. september 1995 nr. 793 om underholdningsautomater § 3.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Tillatelsen skal gis for en tidsavgrenset periode som ikke skal overstige 3 år.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Tillatelsen utstedes skriftlig. Det skal utstedes en tillatelse for hver automat som skal angi:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/1/" id="paragraf-2-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/1/ledd/1/" id="paragraf-2-ledd-3-punkt-1-ledd-1">innehaverens navn og adresse,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/2/" id="paragraf-2-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/2/ledd/1/" id="paragraf-2-ledd-3-punkt-2-ledd-1">oppstillingssted,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/3/" id="paragraf-2-ledd-3-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/3/ledd/1/" id="paragraf-2-ledd-3-punkt-3-ledd-1">lokalinnehaverens navn og adresse,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/4/" id="paragraf-2-ledd-3-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/4/ledd/1/" id="paragraf-2-ledd-3-punkt-4-ledd-1">automattype, navn og produsent,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/5/" id="paragraf-2-ledd-3-punkt-5"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/5/ledd/1/" id="paragraf-2-ledd-3-punkt-5-ledd-1">automatens serienummer og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/6/" id="paragraf-2-ledd-3-punkt-6"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/6/ledd/1/" id="paragraf-2-ledd-3-punkt-6-ledd-1">tillatelsens varighet ved angivelse av dato.</article></article></li></ul></article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Innehaveren av tillatelsen plikter å sørge for at tillatelsen er oppsatt godt synlig, på eller i umiddelbar tilknytning til automaten.</article></article><article class="legalArticle" data-lovdata-URL="LTI/forskrift/2000-09-22-960/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Særregler for oppstillingstillatelser for utbetalingsautomater</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tillatelse til å stille opp utbetalingsautomater kan bare gis til organisasjoner eller foreninger som er godkjent av Justisdepartementet etter lotteriloven § 10 eller av politiet etter lotteriforskriften av 24. februar 1995 nr. 185 § 7.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Tillatelsen gis på vilkår av at minimum 35% av overskuddet fra automaten skal tilfalle organisasjonen eller foreningen, maksimum 20% skal tilfalle lokalinnehaveren og maksimum 45% skal tilfalle entreprenøren. Med overskuddet fra automaten menes omsetningen etter fradrag for utbetalte gevinster («cash-box-beregning»). Ved forutgående samtykke til oppstilling av utbetalingsautomater i lokaler som har karakter av spillehaller, jf. § 4, kan Justisdepartementet fastsette at den minimumsandelen som skal tilfalle organisasjonen eller foreningen, skal utgjøre opptil 50% av overskuddet.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Det er ikke adgang til å inngå avtaler om tilleggsytelser i strid med vilkårene om fordelingen av overskuddet fra automaten. Organisasjonen eller foreningen er ansvarlig for at politiet straks etter avtaleinngåelsen får tilsendt kopi av avtaler om oppstillingen og driften av automaten.</article></article><article class="legalArticle" data-lovdata-URL="LTI/forskrift/2000-09-22-960/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Spillehaller</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Politiet kan bare gi tillatelse til oppstilling av gevinstautomater og underholdningsautomater i lokaler som har karakter av spillehaller, etter forutgående samtykke fra Justisdepartementet. Til omreisende tivolier og sirkus kan det gis slik tillatelse uten departementets forhåndssamtykke.</article></article><article class="legalArticle" data-lovdata-URL="LTI/forskrift/2000-09-22-960/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bortfall og omfordeling av oppstillingstillatelser</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Dersom en oppstillingstillatelse ikke har vært benyttet i to måneder i sammenheng uten særlig grunn, kan politiet bestemme at tillatelsen skal opphøre. Når vedtaket om opphør er endelig, kan politiet omfordele tillatelsen.</article></article><article class="legalArticle" data-lovdata-URL="LTI/forskrift/2000-09-22-960/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overgangsregler</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Oppstillingstillatelser gitt før 1. oktober 2000 uten tidsavgrensning eller for en periode som overstiger tre år, gjelder bare frem til det tidspunkt tillatelsen har løpt i 3 år. Tillatelsen faller likevel ikke bort etter første punktum før 1. januar 2001.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Dersom det er inngitt søknad om ny oppstillingstillatelse innen tillatelsen opphører etter første ledd, faller tillatelsen ikke bort før søknaden er endelig avgjort.</article></article><article class="legalArticle" data-lovdata-URL="LTI/forskrift/2000-09-22-960/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Justisdepartementet kan dispensere fra forskriften dersom det foreligger særlige grunner.</article></article><article class="legalArticle" data-lovdata-URL="LTI/forskrift/2000-09-22-960/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse m.m.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft 1. oktober 2000.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Fra samme tid oppheves:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/8/ledd/2/punkt/1/" id="paragraf-8-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/8/ledd/2/punkt/1/ledd/1/" id="paragraf-8-ledd-2-punkt-1-ledd-1">forskrift av 2. november 1983 nr. 3629 om spilleautomater/spillehaller,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/2/punkt/2/" id="paragraf-8-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/8/ledd/2/punkt/2/ledd/1/" id="paragraf-8-ledd-2-punkt-2-ledd-1">§ 7 annet og tredje ledd og § 8 annet ledd i forskrift av 24. februar 1995 nr. 185 om lotterier m.v. og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/2/punkt/3/" id="paragraf-8-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/8/ledd/2/punkt/3/ledd/1/" id="paragraf-8-ledd-2-punkt-3-ledd-1">§ 3 første ledd annet punktum i forskrift av 15. september 1995 nr. 793 om underholdningsautomater.</article></article></li></ul></article></article></main></body></html>