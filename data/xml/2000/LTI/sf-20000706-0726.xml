<!DOCTYPE html><html lang="no"><head><title>Forskrift om gjennomføring av refusjonskrav ved utbetaling av pensjons- og trygdeytelser med tilbakevirkning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:18</dd><dt class="legacyID">Datokode</dt><dd class="legacyID">FOR-2000-07-06-726</dd><dt class="dokid">DokumentID</dt><dd class="dokid">LTI/forskrift/2000-07-06-726</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 16</dd><dt class="dateInForce">I kraft fra</dt><dd class="dateInForce">2000-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1969-03-15-4112</li><li>forskrift/1977-10-20-2</li><li>forskrift/1979-06-28-4113</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1957-07-06-26/§26</li></ul></dd><dt class="dateOfPublication">Kunngjort</dt><dd class="dateOfPublication">2000-08-07</dd><dt class="titleShort">Korttittel</dt><dd class="titleShort">Forskrift om refusjonskrav ved div. utbetalinger</dd><dt class="title">Tittel</dt><dd class="title">Forskrift om gjennomføring av refusjonskrav ved utbetaling av pensjons- og trygdeytelser med tilbakevirkning.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 6. juli 2000 med hjemmel i lov av 6. juli 1957 nr. 26 om samordning av pensjons- og trygdeytelser § 26 nr. 2.</dd><dt class="refid">RefID</dt><dd class="refid">forskrift/2000-07-06-726</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av refusjonskrav ved utbetaling av pensjons- og trygdeytelser med tilbakevirkning.<ul class="tocSubUl"><li>§ 1. Virkeområde</li><li>§ 2. Nedre beløpsgrense</li><li>§ 3. Frist for å fremme refusjonskrav</li><li>§ 4. Rekkefølgen ved refusjonskrav</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2000-07-06-726" id="dokument"><h1>Forskrift om gjennomføring av refusjonskrav ved utbetaling av pensjons- og trygdeytelser med tilbakevirkning.</h1><article class="legalArticle" data-lovdata-URL="LTI/forskrift/2000-07-06-726/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften gjelder når en pensjons- eller trygdeordning har grunnlag for å fremme krav om trekk i etterbetalingen av ytelse fra en annen ordning (refusjonskrav), jf. samordningsloven § 26 første ledd.</article></article><article class="legalArticle" data-lovdata-URL="LTI/forskrift/2000-07-06-726/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Nedre beløpsgrense</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">En pensjons- eller trygdeordning kan unnlate å fremme refusjonskrav som ikke overstiger 2 pst. av grunnbeløpet i folketrygden, og dette beløpet forhøyes til nærmeste 100 kroner.</article></article><article class="legalArticle" data-lovdata-URL="LTI/forskrift/2000-07-06-726/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Frist for å fremme refusjonskrav</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kravet fremmes så snart som mulig etter at pensjons- eller trygdeordningen har fått melding om at det skal foretas utbetaling som gir grunnlag for refusjon.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Utbetalingen kan holdes tilbake i inntil seks uker etter at melding om utbetalingen er kommet fram til vedkommende ordning. Skal det utbetales et beløp som er større enn halvparten av grunnbeløpet i folketrygden, skal den ordningen som skal foreta etterbetaling minne den andre ordningen om saken skriftlig før utbetaling til pensjonisten/stønadsmottakeren kan finne sted. Det skal da gis en ny frist for refusjonskravet som ikke skal overstige tre uker.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fristene i annet ledd kan fravikes når det skyldes særlige forhold at de ikke kan overholdes, f.eks. at det er flere ordninger som skal foreta samordning. I slike tilfeller må både den ordningen som skal foreta etterbetalingen og pensjonisten/stønadsmottakeren underrettes skriftlig innen utløpet av fristen med opplysning om årsaken til forsinkelsen.</article></article><article class="legalArticle" data-lovdata-URL="LTI/forskrift/2000-07-06-726/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rekkefølgen ved refusjonskrav</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dersom det skal foretas intern samordning i folketrygden, f.eks. motregning mellom sykepenger/rehabiliteringspenger og uførepensjon, skal dette gjennomføres før krav fra andre pensjons- eller trygdeordninger dekkes.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Har flere pensjons- eller trygdeordninger refusjonskrav i det samme etterbetalingsbeløpet, skal kravene dekkes i samme prioritetsorden som følger av samordningsloven og tilhørende forskrifter. Det vil si at den ordningen som etter samordningsloven skal samordne først, også får dekket refusjonskravet først.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Deretter følger eventuelle andre lovbestemte refusjonskrav. Krav fra en arbeidsgiver skal bare dekkes i den utstrekning det er noe igjen av etterbetalingsbeløpet etter at refusjon som nevnt foran er foretatt.</article></article><article class="legalArticle" data-lovdata-URL="LTI/forskrift/2000-07-06-726/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriften trer i kraft den 1. september 2000. Fra samme tidspunkt oppheves forskrift 15. mars 1969 nr. 4112 om refusjonskrav ved utbetaling med tilbakevirkning (samordningsforskrift 40), forskrift 20. oktober 1977 nr. 2 om frist for å melde refusjonskrav for samordningskrav etter samordningsloven (samordningsforskrift 41) og forskrift 28. juni 1979 nr. 4113 om rekkefølgen av refusjonskrav (samordningsforskrift 42).</article></article></main></body></html>