<!DOCTYPE html><html lang="no"><head><title>Forskrift om endring i forskrift om tilskudd til bevaringsverdige storferaser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">FOR-2000-11-21-1191</dd><dt class="dokid">DokumentID</dt><dd class="dokid">LTI/forskrift/2000-11-21-1191</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 27</dd><dt class="dateInForce">I kraft fra</dt><dd class="dateInForce">2001-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-15-1173</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2000-12-22</dd><dt class="titleShort">Korttittel</dt><dd class="titleShort">Endr. i forskr. om bevaringsverdige storferaser</dd><dt class="title">Tittel</dt><dd class="title">Forskrift om endring i forskrift om tilskudd til bevaringsverdige storferaser.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 21. november 2000 med hjemmel i lov av 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2000-11-21-1191</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til bevaringsverdige storferaser.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-11-21-1191" id="dokument"><h1>Forskrift om endring i forskrift om tilskudd til bevaringsverdige storferaser.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-11-21-1191/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 15. november 1999 nr. 1173 om tilskudd til bevaringsverdige storferaser gjøres følgende endringer:</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Vilkårene i den generelle forskriften om produksjonstilskudd i jordbruket må være oppfylt. Tilskuddet gis for kyr og okser av overnevnte storferaser. Videre er det et vilkår at kyrne og oksene er minst 7/8 raserene. Kyrne og oksene må være registrert i husdyrkontrollen eller Kuregisteret (Nordisk Genbank Husdyr) ved Norsk Landbruksmuseum. Oksene må være minst 12 måneder eller eldre for å gi grunnlag for tilskudd.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Gjennom sin søknad må søkeren gi godkjenning til at søknaden kan kontrolleres mot data i disse registrene.</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Tilskuddet blir gitt med en lik sats per ku og okse. Satsen blir fastsatt av Statens landbruksforvaltning på grunnlag av bevilgningen til tilskuddet, foreløpige satser og oppgavene i søknadene. Det gis ikke tilskudd til mer enn 2 gårdsokser av samme rase på én gård samme år.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Tilskuddet blir utbetalt en gang i året på grunnlag av søknadsomgang 20. januar.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">For brukere som ikke tilfredsstiller kravene til produksjonstilskudd kan Statens landbruksforvaltning etter særskilt søknad godkjenne og utbetale tilskudd etter tilsvarende satser. Slike søknader sendes om Norsk Landbruksmuseum, som sammenstiller søknadene.</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Forskriften gjelder fra 31. desember 1999.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-11-21-1191/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft fra 1. januar 2001.</article></section></main></body></html>