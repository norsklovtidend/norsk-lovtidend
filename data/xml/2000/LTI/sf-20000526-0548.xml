<!DOCTYPE html><html lang="no"><head><title>Forskrift om særskilte beskyttelsestiltak mot bovin spongiform encefalopati (BSE) ved innførsel fra Det forente kongerike (UK).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:11</dd><dt class="legacyID">Datokode</dt><dd class="legacyID">FOR-2000-05-26-548</dd><dt class="dokid">DokumentID</dt><dd class="dokid">LTI/forskrift/2000-05-26-548</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 12</dd><dt class="dateInForce">I kraft fra</dt><dd class="dateInForce">2000-05-26</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-01-277</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li></ul></dd><dt class="dateOfPublication">Kunngjort</dt><dd class="dateOfPublication">2000-06-26</dd><dt class="titleShort">Korttittel</dt><dd class="titleShort">Forskrift om tiltak mot BSE ved import fra UK</dd><dt class="title">Tittel</dt><dd class="title">Forskrift om særskilte beskyttelsestiltak mot bovin spongiform encefalopati (BSE) ved innførsel fra Det forente kongerike (UK).</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 26. mai 2000 med hjemmel i lov av 8. juni 1962 nr. 4 om tiltak mot dyresjukdommer (husdyrloven) § 3 og § 8, jf. EØS-avtalen vedlegg I (Rvedtak 1998/256/EF og Kvedtak 1998/692/EF).</dd><dt class="refid">RefID</dt><dd class="refid">forskrift/2000-05-26-548</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak mot bovin spongiform encefalopati (BSE) ved innførsel fra Det forente kongerike (UK).<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Levende storfe, storfeembryo, kjøttbenmel og liknende produkter</li><li>§ 5. Materiale fra storfe slaktet i UK</li><li>§ 6. Innførsel av kjøtt på spesielle vilkår</li><li>§ 7. Materiale fra storfe som ikke er slaktet i UK</li><li>§ 8. Helsesertifikat</li><li>§ 9. Straffebestemmelser</li><li>§ 10. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2000-05-26-548" id="dokument"><h1>Forskrift om særskilte beskyttelsestiltak mot bovin spongiform encefalopati (BSE) ved innførsel fra Det forente kongerike (UK).</h1><article class="legalArticle" data-lovdata-URL="LTI/forskrift/2000-05-26-548/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med denne forskriften er å forebygge spredning av bovin spongiform encefalopati (BSE) i forbindelse med innførsel fra Det forente kongerike (UK).</article></article><article class="legalArticle" data-lovdata-URL="LTI/forskrift/2000-05-26-548/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften gjelder innførsel av levende storfe, storfeembryo, kjøtt og forskjellige produkter av storfe fra UK.</article></article><article class="legalArticle" data-lovdata-URL="LTI/forskrift/2000-05-26-548/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="defaultP"><i>Storfe:</i> Individer av storfe (Bos-spp.), vannbøffel (Bubalus bubalus) og bison (Bison bison).</article><article class="defaultP"><i>Embryo:</i> Det første trinn i utviklingen av et storfeindivid etter befruktning av en eggcelle, mens det er egnet for overføring til et mottakerdyr.</article></article><article class="legalArticle" data-lovdata-URL="LTI/forskrift/2000-05-26-548/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Levende storfe, storfeembryo, kjøttbenmel og liknende produkter</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det er forbudt å innføre fra UK:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">levende storfe, storfeembryo</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">kjøttmel, benmel og kjøttbenmel fra pattedyr</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">dyrefôr og gjødsel som inneholder materiale referert til under bokstav b.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Det er likevel tillatt å innføre til bruk for domestiserte kjøttetere fôr som inneholder materiale som referert til under første ledd bokstav b, dersom dette materialet opprinnelig ikke kommer fra UK og vilkårene i § 7 andre og tredje ledd og § 8 er oppfylt.</article></article><article class="legalArticle" data-lovdata-URL="LTI/forskrift/2000-05-26-548/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Materiale fra storfe slaktet i UK</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er forbudt å innføre følgende produkter som stammer fra storfe slaktet i UK:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">kjøtt</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">produkter som kan komme i fødevarekjeden for mennesker eller dyr</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">materiale som skal brukes i kosmetikk, medisinske eller farmasøytiske produkter.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Det er likevel tillatt å innføre:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/2/punkt/1/" id="paragraf-5-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/2/punkt/1/ledd/1/" id="paragraf-5-ledd-2-punkt-1-ledd-1">aminosyrer, peptider og talg som er produsert i anlegg som er under tilsyn av offentlig veterinær og som er fremstilt i samsvar med Annex I til Rvedtak 1998/256/EF</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/2/punkt/2/" id="paragraf-5-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/2/punkt/2/ledd/1/" id="paragraf-5-ledd-2-punkt-2-ledd-1">talgprodukter og produkter fremstilt av talg ved forsåpning, forestring eller hydrolyse, når de er fremstilt av talg som er produsert i samsvar med Annex I til Rvedtak 1998/256/EF</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/2/punkt/3/" id="paragraf-5-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/2/punkt/3/ledd/1/" id="paragraf-5-ledd-2-punkt-3-ledd-1">prøver fra storfe slaktet i UK som sendes av Veterinary Laboratory Agency, Weybridge, til offentlig godkjente institutter for å brukes i forskning på eller diagnostisk undersøkelse for BSE.</article></article></li></ul></article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Produkter som omhandlet i andre ledd bokstav a og b skal være merket slik at de kan identifiseres, og det skal klart fremgå om de kan brukes til humant konsum, dyrefôr, kosmetikk, medisinske eller farmasøytiske produkter.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Produkter som omhandlet i andre ledd bokstav a skal følges av helsesertifikat utstedt av offentlig veterinær, som godtgjør at kravene i denne forskrift er oppfylt, jf. Rvedtak 1998/256/EF, og angir hvor ofte offentlig kontroll med produksjonen blir utført.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Gelatin, di-kalsiumfosfat, kollagen, talg, talgprodukter og produkter fremstilt av talg ved forsåpning, forestring eller hydrolyse, og som er produsert for teknisk bruk fra råvarer av storfe slaktet i UK skal være merket slik at de kan identifiseres til produksjonsanlegget. Det skal angis at produktene er uegnet til bruk som menneskeføde, dyrefôr, kosmetikk, medisinsk eller farmasøytisk produkt.</article></article><article class="legalArticle" data-lovdata-URL="LTI/forskrift/2000-05-26-548/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innførsel av kjøtt på spesielle vilkår</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Uavhengig av forbudet i § 5 kan det innføres utbenet storfekjøtt, produkter av slikt kjøtt og fôr til domestiserte kjøttetere på vilkår av at det kommer fra slakteri og/eller nedskjæringsbedrift i UK som er godkjent for produksjon av storfekjøtt for eksport til De europeiske fellesskaper. Kjøtt, kjøttprodukter og fôr skal være særskilt merket og transporteres i forseglet kjøretøy.</article></article><article class="legalArticle" data-lovdata-URL="LTI/forskrift/2000-05-26-548/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Materiale fra storfe som ikke er slaktet i UK</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det kan innføres følgende materiale fra UK som stammer fra dyr som er slaktet utenfor UK:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">storfekjøtt og storfekjøttprodukter</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">fôr til domestiserte kjøttetere</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/7/ledd/1/punkt/3/" id="paragraf-7-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/7/ledd/1/punkt/3/ledd/1/" id="paragraf-7-ledd-1-punkt-3-ledd-1">gelatin, di-kalsiumfosfat, talg, talgprodukter, produkter fremstilt av talg ved forsåpning, forestring og hydrolyse, aminosyrer, peptider og kollagen som kan komme til å inngå i fødevarekjeden for mennesker eller dyr, eller er beregnet for bruk i kosmetikk eller til medisinske eller farmasøytiske produkter.</article></article></li></ul></article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Materiale som omhandlet i første ledd skal komme fra godkjent anlegg i UK. Materiale som omhandlet i første ledd bokstav a skal være særskilt merket. Materiale som omhandlet i første ledd bokstav a og b skal transporteres i forseglet kjøretøy.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Materiale som omhandlet i første ledd bokstav c skal være merket slik at det kan identifiseres til produksjonsanlegget, og godtgjøres at det er produsert i samsvar med kravene i denne forskrift, jf. Rvedtak 1998/256/EF.</article></article><article class="legalArticle" data-lovdata-URL="LTI/forskrift/2000-05-26-548/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Helsesertifikat</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Produkter som omhandlet i § 6 og § 7 første ledd bokstav a og b skal følges av helsesertifikat utstedt av offentlig veterinær, som godtgjør at kravene i denne forskrift er oppfylt, jf. Rvedtak 1998/256/EF. Sertifikatet skal identifisere hvilke anlegg produktene kommer fra, er behandlet eller lagret på. Sertifikatene skal også sikre at den enkelte enhet som inngår i en forsendelse kan identifiseres.</article></article><article class="legalArticle" data-lovdata-URL="LTI/forskrift/2000-05-26-548/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelse av bestemmelsene i denne forskrift er straffbar, jf. husdyrloven § 19.</article></article><article class="legalArticle" data-lovdata-URL="LTI/forskrift/2000-05-26-548/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskriften trer i kraft straks.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Samtidig oppheves forskrift 1. mars 1999 nr. 277 om særskilte beskyttelsestiltak mot bovin spongiform encefalopati (BSE) ved innførsel fra Det forente kongerike (UK).</article></article></main></body></html>