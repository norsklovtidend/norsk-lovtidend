<!DOCTYPE html><html lang="no"><head><title>Forskrift om endring i forskrift om adgang til å delta i fiske med ringnot.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:29</dd><dt class="legacyID">Datokode</dt><dd class="legacyID">FOR-2000-11-17-1109</dd><dt class="dokid">DokumentID</dt><dd class="dokid">LTI/forskrift/2000-11-17-1109</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 25</dd><dt class="dateInForce">I kraft fra</dt><dd class="dateInForce">2000-11-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-03-02-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§12</li></ul></dd><dt class="dateOfPublication">Kunngjort</dt><dd class="dateOfPublication">2000-11-29</dd><dt class="titleShort">Korttittel</dt><dd class="titleShort">Endr. i forskrift om adgang til ringnotfiske</dd><dt class="title">Tittel</dt><dd class="title">Forskrift om endring i forskrift om adgang til å delta i fiske med ringnot.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 17. november 2000 med hjemmel i lov av 26. mars 1999 nr. 15 om retten til å delta i fiske og fangst (deltakerloven) § 12. Fremmet av Fiskeridepartementet.</dd><dt class="refid">RefID</dt><dd class="refid">forskrift/2000-11-17-1109</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om adgang til å delta i fiske med ringnot.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-11-17-1109" id="dokument"><h1>Forskrift om endring i forskrift om adgang til å delta i fiske med ringnot.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-11-17-1109/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 2. mars 1979 nr. 1 om adgang til å delta i fiske med ringnot gjøres følgende endringer:</article> <article class="defaultP" margin-top="true">§ 12 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Det kan gis tillatelse til utskifting til nybygg, annet brukt fartøy eller til ombygging av fartøy som har tillatelse til å drive fiske med ringnot etter denne forskrift. Ved utskifting eller ombygging av fartøy med ringnottillatelse må nybygg, annet brukt fartøy eller ombygget fartøy ikke ha et faktisk lasteromsvolum for føring av løsført fangst som er større enn 20.000 hl. Fryserom som også kan nyttes til føring av løsført råstoff regnes med i fartøyets lasteromsvolum for løsført fangst.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det kan gis tillatelse til utskifting til nybygg, annet brukt fartøy eller til ombygging av fartøy med et faktisk lasteromsvolum for føring av løsført fangst over 20.000 hl, når erstatningsfartøyet eller fartøyet etter ombygging har et lasteromsvolum for føring av løsført fangst som er like stort eller mindre enn det opprinnelige fartøyets lasteromsvolum for føring av løsført fangst. Fryserom som også kan nyttes til føring av løsført råstoff regnes med i fartøyets lasteromsvolum for løsført fangst.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Fartøyets kapasitet for fryselager og rom for bearbeidelse og ivaretagelse av fangsten må stå i rimelig forhold til fartøyets konsesjonskapasitet etter denne forskrift. Disse rom må ikke innredes slik at de kan nyttes til føring av råstoff.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Dersom erstatningsfartøyets faktiske lasteromsvolum for føring av løsført fangst etter utskifting blir mindre enn den konsesjonskapasitet som var fastsatt for det fartøyet som skiftes ut, skal konsesjonskapasiteten likevel settes lik den som var fastsatt for utskiftingsfartøyet.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Søknad om tillatelse til utskifting eller ombygging kan avslås dersom det etter slik utskifting eller ombygging, ikke foreligger tilstrekkelig driftsgrunnlag for fartøyet.</article> <article class="defaultP" margin-top="true">§ 14 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Ved utskifting og ombygging kan det tillates rom for oppbevaring av redskaper. Rommet må ikke innredes slik at det kan nyttes til føring av råstoff.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-11-17-1109/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>