<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:22</dd><dt class="legacyID">Datokode</dt><dd class="legacyID">FOR-2000-10-09-1054</dd><dt class="dokid">DokumentID</dt><dd class="dokid">LTI/forskrift/2000-10-09-1054</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 24</dd><dt class="dateInForce">I kraft fra</dt><dd class="dateInForce">2000-10-09, med virkning fra og med inntektsåret 2000</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§16-28</li></ul></dd><dt class="dateOfPublication">Kunngjort</dt><dd class="dateOfPublication">2000-11-10</dd><dt class="titleShort">Korttittel</dt><dd class="titleShort">Endr. i forskrift til skatteloven – FSFIN</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 9. oktober 2000 med hjemmel i lov av 26. mars 1999 nr. 14 om skatt av formue og inntekt (skatteloven) § 16-28.</dd><dt class="refid">RefID</dt><dd class="refid">forskrift/2000-10-09-1054</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-10-09-1054" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-10-09-1054/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">Teksten f.o.m. § 16-28 t.o.m. § 16-28-1 skal lyde:</article> <article class="defaultP" margin-top="true"><strong>§ 16-28. Metoder for å forebygge internasjonal dobbeltbeskatning og dokumentasjonsplikt</strong><p class="leddfortsettelse"><i>A. Fradrag i norsk skatt for skatt betalt i utlandet og dokumentasjonsplikt</i></p><p class="leddfortsettelse"><i>I. Generelt</i></p><p class="leddfortsettelse"><strong>§ 16-28-1.</strong> <i>Anvendelsesområde for bestemmelsene om fradrag i norsk skatt for skatt betalt i utlandet</i></p></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Bestemmelsene i § 16-28 del A i denne forskrift gjelder fradrag i norsk skatt etter reglene i skatteloven § 16-20 flg. eller skatteavtale, for skatt betalt til fremmed stat.</article> <article class="defaultP" margin-top="true">Etter § 16-28-11 settes inn ny tekst som følger:<p class="leddfortsettelse"><i>B. Den alternative fordelingsmetoden</i></p><p class="leddfortsettelse"><strong>§ 16-28-20.</strong> <i>Anvendelsesområde for bestemmelsene om den alternative fordelingsmetoden</i></p><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">Bestemmelsene i § 16-28 del B i denne forskrift gjelder beregning av norsk skatt når inntekt fra utlandet er unntatt fra skattlegging i Norge etter den alternative fordelingsmetoden i skatteavtalens metodebestemmelse.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">Dersom skattyter både har inntekt som omfattes av reglene om kreditfradrag i skatteloven § 16-20 flg. og inntekt som omfattes av bestemmelsene i § 16-28 del B i denne forskrift, skal nedsettelsen av norsk skatt etter reglene i § 16-28 del B i denne forskrift foretas før det beregnes maksimalt kreditfradrag etter skatteloven § 16-21.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">Inntekten som omfattes av den alternative fordelingsmetoden skal verken tas med i samlet skattepliktig inntekt eller utenlandsinntekten ved beregningen av det maksimale kreditfradrag i skatteloven § 16-21.</article></article></li></ul></article> <article class="defaultP" margin-top="true"><strong>§ 16-28-21.</strong> <i>Fastsettelse av det beløp som norsk skatt skal nedsettes med</i></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det beløp som norsk skatt skal nedsettes med, fastsettes til den del av den norske skatten av samlet skattepliktig inntekt og inntekt som omfattes av den alternative fordelingsmetoden, som forholdsmessig faller på inntekten som er unntatt fra skattlegging i Norge etter den alternative fordelingsmetoden.</article> <article class="defaultP" margin-top="true"><strong>§ 16-28-22.</strong> <i>Tilordning av inntekter og utgifter ved beregning av norsk skatt på inntekt som omfattes av den alternative fordelingsmetoden</i></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ved fastsettelse av den del av den norske skatten som forholdsmessig faller på inntekten som er unntatt fra skattlegging i Norge etter den alternative fordelingsmetoden, anvendes følgende fremgangsmåte:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">Inntekter som er unntatt fra skattlegging i Norge etter den alternative fordelingsmetoden, skal tilordnes utlandet. Utgifter som har direkte tilknytning til inntekter som nevnt i forrige punktum, skal tilordnes utlandet.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/4/punkt/2/" id="kapittel-1-ledd-4-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/4/punkt/2/ledd/1/" id="kapittel-1-ledd-4-punkt-2-ledd-1">Utgifter som ikke kan tilordnes en bestemt inntekt, skal tilordnes Norge eller utlandet forholdsmessig etter hvor nettoinntekten for øvrig er tilordnet. Gjeldsrenter som er fradragsberettigede i Norge, skal alltid tilordnes slik.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/ledd/4/punkt/3/" id="kapittel-1-ledd-4-punkt-3"><span class="data-originalId">c.</span><article class="legalP" data-absoluteaddress="/kapittel/1/ledd/4/punkt/3/ledd/1/" id="kapittel-1-ledd-4-punkt-3-ledd-1">Når ektefeller lignes særskilt eller felles med fordeling av skatt, skal hver ektefelle ses for seg ved fastsettelsen av den del av den norske skatten som forholdsmessig faller på inntekten som er unntatt fra skattlegging i Norge etter den alternative fordelingsmetoden. Den enkelte ektefelles gjeldsrenter som er fradragsberettiget i Norge, fordeles etter dennes nettoinntekt i Norge og utlandet.</article></article></li></ul></article> <article class="defaultP" margin-top="true"><strong>§ 16-28-23.</strong> <i>Tidfesting av inntekter og utgifter</i></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Når inntekt som er unntatt fra skattlegging i Norge etter den alternative fordelingsmetoden skal inngå i beregningsgrunnlaget for fastsettelse av norsk skatt, skal inntekter og utgifter tidfestes i samsvar med norsk skattelovgivning.</article> <article class="defaultP" margin-top="true"><strong>§ 16-28-24.</strong> <i>Beløp i fremmed valuta</i></article><article class="numberedLegalP" data-numerator="1" data-absoluteaddress="/kapittel/1/nummer/1/" id="kapittel-1-nummer-1">(1) Beløp i fremmed valuta skal omregnes etter kursen på transaksjonstidspunktet eller etter en årlig gjennomsnittskurs.</article><article class="numberedLegalP" data-numerator="2" data-absoluteaddress="/kapittel/1/nummer/2/" id="kapittel-1-nummer-2">(2) Hvis skattyter kan dokumentere at en vesentlig del av inntekten som er unntatt fra skattlegging i Norge etter den alternative fordelingsmetode, er vekslet om på et annet tidspunkt og til en annen kurs enn det som følger av første ledd, kan ligningsmyndighetene samtykke i at en annen kurs skal anvendes ved omregningen.</article> <article class="defaultP" margin-top="true"><strong>§ 16-28-25.</strong> <i>Dokumentasjonsplikt</i><ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/1/nummer/2/punkt/1/" id="kapittel-1-nummer-2-punkt-1"><span class="data-originalId">(1)</span><article class="legalP" data-absoluteaddress="/kapittel/1/nummer/2/punkt/1/ledd/1/" id="kapittel-1-nummer-2-punkt-1-ledd-1">Skattyter skal foreslå en fordeling av inntekter og utgifter mellom Norge og andre stater på et eget skjema som skal vedlegges selvangivelsen.</article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/1/nummer/2/punkt/2/" id="kapittel-1-nummer-2-punkt-2"><span class="data-originalId">(2)</span><article class="legalP" data-absoluteaddress="/kapittel/1/nummer/2/punkt/2/ledd/1/" id="kapittel-1-nummer-2-punkt-2-ledd-1">Ligningsmyndighetene kan kreve nærmere dokumentasjon av inntekter og utgifter i andre stater.</article></article></li><li data-li-identifier="(3)" data-name="(3)"><article class="listArticle" data-absoluteaddress="/kapittel/1/nummer/2/punkt/3/" id="kapittel-1-nummer-2-punkt-3"><span class="data-originalId">(3)</span><article class="legalP" data-absoluteaddress="/kapittel/1/nummer/2/punkt/3/ledd/1/" id="kapittel-1-nummer-2-punkt-3-ledd-1">Ligningsmyndighetene kan kreve at dokumentasjon etter denne forskrift fremlegges i notarialbekreftet kopi.</article></article></li><li data-li-identifier="(4)" data-name="(4)"><article class="listArticle" data-absoluteaddress="/kapittel/1/nummer/2/punkt/4/" id="kapittel-1-nummer-2-punkt-4"><span class="data-originalId">(4)</span><article class="legalP" data-absoluteaddress="/kapittel/1/nummer/2/punkt/4/ledd/1/" id="kapittel-1-nummer-2-punkt-4-ledd-1">Ligningsmyndighetene kan kreve at dokumentasjon etter denne forskrift fremlegges sammen med oversettelse til norsk av autorisert translatør.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-10-09-1054/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks og med virkning fra og med inntektsåret 2000.</article></section></main></body></html>