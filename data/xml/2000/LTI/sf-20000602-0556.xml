<!DOCTYPE html><html lang="no"><head><title>Forskrift om gjennomføring av De Forente Nasjoners Sikkerhetsråds resolusjon nr. 1298 av 17. mai 2000 om begrensede sanksjoner mot Etiopia og Eritrea.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">FOR-2000-06-02-556</dd><dt class="dokid">DokumentID</dt><dd class="dokid">LTI/forskrift/2000-06-02-556</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 12</dd><dt class="dateInForce">I kraft fra</dt><dd class="dateInForce">2000-06-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-06-07-4</li></ul></dd><dt class="dateOfPublication">Kunngjort</dt><dd class="dateOfPublication">2000-06-26</dd><dt class="titleShort">Korttittel</dt><dd class="titleShort">Forskrift om sanksjoner mot Etiopia og Eritrea</dd><dt class="title">Tittel</dt><dd class="title">Forskrift om gjennomføring av De Forente Nasjoners Sikkerhetsråds resolusjon nr. 1298 av 17. mai 2000 om begrensede sanksjoner mot Etiopia og Eritrea.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 2. juni 2000 med hjemmel i lov av 7. juni 1968 nr. 4 til gjennomføring av bindende vedtak av De Forente Nasjoners Sikkerhetsråd. Fremmet av Utenriksdepartementet.</dd><dt class="refid">RefID</dt><dd class="refid">forskrift/2000-06-02-556</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av De Forente Nasjoners Sikkerhetsråds resolusjon nr. 1298 av 17. mai 2000 om begrensede sanksjoner mot Etiopia og Eritrea.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/2000-06-02-556" id="dokument"><h1>Forskrift om gjennomføring av De Forente Nasjoners Sikkerhetsråds resolusjon nr. 1298 av 17. mai 2000 om begrensede sanksjoner mot Etiopia og Eritrea.</h1><article class="legalArticle" data-lovdata-URL="LTI/forskrift/2000-06-02-556/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="numberedLegalP" data-numerator="1" data-absoluteaddress="/paragraf/1/nummer/1/" id="paragraf-1-nummer-1">1. Det er forbudt for enhver på norsk territorium og for norske rettssubjekter uansett hvor de befinner seg, å selge eller forsyne våpen og tilknyttet materiell av enhver art, herunder ammunisjon, militære kjøretøyer og annet militært og paramilitært utstyr, samt reservedeler til slikt materiell og utstyr, til Etiopia eller Eritrea. Forbudet gjelder uansett varenes opprinnelsesstat.</article><article class="numberedLegalP" data-numerator="2" data-absoluteaddress="/paragraf/1/nummer/2/" id="paragraf-1-nummer-2">2. Forbudet i første ledd gjelder også formidling til Etiopia eller Eritrea av teknisk bistand og opplæring knyttet til anskaffelse, produksjon, vedlikehold eller bruk av materiell og utstyr nevnt i første ledd.</article><article class="numberedLegalP" data-numerator="3" data-absoluteaddress="/paragraf/1/nummer/3/" id="paragraf-1-nummer-3">3. Forbudet i første og annet ledd gjelder også transport, salg, forsyning eller formidling til fysisk eller juridisk person som opptrer på vegne av etiopiske eller eritreiske myndigheter eller på vegne av virksomhet som foregår i eller som drives fra Etiopia eller Eritrea.</article><article class="numberedLegalP" data-numerator="4" data-absoluteaddress="/paragraf/1/nummer/4/" id="paragraf-1-nummer-4">4. Forbudet i første og annet ledd gjelder ikke transport eller forsyninger av ikke-dødelig militært utstyr ment utelukkende til humanitært bruk, forutsatt at FNs Sikkerhetsråds Sanksjonskomité har gitt forhåndsgodkjennelse. Søknad om slik godkjennelse skal formidles til Sanksjonskomiteen gjennom Utenriksdepartementet.</article></article><article class="legalArticle" data-lovdata-URL="LTI/forskrift/2000-06-02-556/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forbudet mot transport eller annen formidling i § 1 gjelder luftfartøy, motorvogn eller skip som er norskregistrert, eller som disponeres eller på annen måte er under kontroll av norske rettssubjekter.</article></article><article class="legalArticle" data-lovdata-URL="LTI/forskrift/2000-06-02-556/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Utenriksdepartementet gis fullmakt til å endre, suspendere og oppheve forskriften.</article></article><article class="legalArticle" data-lovdata-URL="LTI/forskrift/2000-06-02-556/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Denne forskriften trer i kraft straks.</article></article></main></body></html>