<!DOCTYPE html><html lang="no"><head><title>Forskrift om sperrelinjer for å begrense spredningen av yngelmidd (Varroa jacobsoni).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:08</dd><dt class="legacyID">Datokode</dt><dd class="legacyID">FOR-2000-04-25-362</dd><dt class="dokid">DokumentID</dt><dd class="dokid">LTI/forskrift/2000-04-25-362</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 10</dd><dt class="dateInForce">I kraft fra</dt><dd class="dateInForce">2000-04-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1938-06-03-3/§8</li><li>forskrift/1994-05-13-348/§13</li></ul></dd><dt class="dateOfPublication">Kunngjort</dt><dd class="dateOfPublication">2000-05-24</dd><dt class="titleShort">Korttittel</dt><dd class="titleShort">Forskrift om sperrelinjer mot yngelmidd</dd><dt class="title">Tittel</dt><dd class="title">Forskrift om sperrelinjer for å begrense spredningen av yngelmidd (Varroa jacobsoni).</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn – Sentralforvaltningen 25. april 2000 med hjemmel i lov av 3. juni 1938 nr. 3 om smittsomme sykdommer på bier § 8, forskrift av 13. mai 1994 nr. 348 om smittsomme sjukdommer og avlsfremmende tiltak på bier § 13, jf. delegeringsvedtak av 18. juli 1997.</dd><dt class="refid">RefID</dt><dd class="refid">forskrift/2000-04-25-362</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sperrelinjer for å begrense spredningen av yngelmidd (Varroa jacobsoni).<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Sperrelinjer</li><li>§ 4. Forbud</li><li>§ 5. Unntak</li><li>§ 6. Dispensasjon</li><li>§ 7. Klage</li><li>§ 8. Straffebestemmelser</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2000-04-25-362" id="dokument"><h1>Forskrift om sperrelinjer for å begrense spredningen av yngelmidd (Varroa jacobsoni).</h1><article class="legalArticle" data-lovdata-URL="LTI/forskrift/2000-04-25-362/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med denne forskriften er å begrense spredning av yngelmidd (Varroa jacobsoni) fra landsdel til landsdel ved å opprette sperrelinjer for vandring og salg av bier og brukt bimateriell.</article></article><article class="legalArticle" data-lovdata-URL="LTI/forskrift/2000-04-25-362/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I denne forskriften menes med:</article><article class="defaultP"><i>Bier:</i> Alle utviklingstrinn av honningbier (Apis mellifera) fra larve til og med imago.</article><article class="defaultP"><i>Brukt bimateriell:</i> Utbygde vokstavler, brukte bikuber og annet utstyr som har vært brukt i bigårder.</article></article><article class="legalArticle" data-lovdata-URL="LTI/forskrift/2000-04-25-362/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sperrelinjer</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er opprettet sperrelinjer som deler landet inn i følgende områder:</article><article class="defaultP"><i>Område A:</i> Sør-Trøndelag, Nord-Trøndelag, Nordland, Troms og Finnmark.</article><article class="defaultP"><i>Område B:</i> Sogn og Fjordane, Hordaland, Rogaland og kommunene Farsund, Sirdal, Flekkefjord og Kvinesdal i Vest-Agder.</article><article class="defaultP"><i>Område C:</i> Østfold, Akershus, Oslo, Hedmark, Oppland, Buskerud, Vestfold, Telemark, Aust-Agder og Vest-Agder, unntatt kommunene Farsund, Sirdal, Flekkefjord og Kvinesdal.</article><article class="defaultP"><i>Område D:</i> Møre og Romsdal.</article></article><article class="legalArticle" data-lovdata-URL="LTI/forskrift/2000-04-25-362/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det er forbudt å overføre bier og brukt bimateriell<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">fra område A til område B</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">fra område B til område A</article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">fra område C til områdene A, B og D</article></article></li><li data-li-identifier="4." data-name="4."><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">fra område D til områdene A og B.</article></article></li></ul></article></article><article class="legalArticle" data-lovdata-URL="LTI/forskrift/2000-04-25-362/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Unntatt fra forbudene i § 3 er overføring av brukt bimateriell som ikke har vært i kontakt med bier de siste 7 døgn.</article></article><article class="legalArticle" data-lovdata-URL="LTI/forskrift/2000-04-25-362/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Bitilsynsmannen i mottakerfylket kan dispensere fra forbudene i § 3 og sette vilkår for dispensasjonen.</article></article><article class="legalArticle" data-lovdata-URL="LTI/forskrift/2000-04-25-362/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Vedtak fattet av bitilsynsmannen med hjemmel i denne forskriften kan påklages til Bisjukdomsnemnda.</article></article><article class="legalArticle" data-lovdata-URL="LTI/forskrift/2000-04-25-362/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overtredelse av denne forskrift er straffbar, jf. lov 3. juni 1938 nr. 3 om smittsomme sykdommer på bier, § 12.</article></article><article class="legalArticle" data-lovdata-URL="LTI/forskrift/2000-04-25-362/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskriften trer i kraft straks.</article></article></main></body></html>