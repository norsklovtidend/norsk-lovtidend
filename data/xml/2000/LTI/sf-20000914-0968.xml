<!DOCTYPE html><html lang="no"><head><title>Forskrift om utforming og innmontering av sorteringsrist i reketrål.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:40</dd><dt class="legacyID">Datokode</dt><dd class="legacyID">FOR-2000-09-14-968</dd><dt class="dokid">DokumentID</dt><dd class="dokid">LTI/forskrift/2000-09-14-968</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 22</dd><dt class="dateInForce">I kraft fra</dt><dd class="dateInForce">2000-09-14</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-03-21-297</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1989-10-10-1103/§3</li><li>forskrift/1994-09-21-881/§6</li><li>forskrift/1994-09-21-882/§6</li><li>lov/1983-06-03-40/§1</li><li>lov/1983-06-03-40/§2</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§11</li><li>lov/1976-12-17-91</li></ul></dd><dt class="dateOfPublication">Kunngjort</dt><dd class="dateOfPublication">2000-10-20</dd><dt class="titleShort">Korttittel</dt><dd class="titleShort">Forskrift om sorteringsrist i reketrål</dd><dt class="title">Tittel</dt><dd class="title">Forskrift om utforming og innmontering av sorteringsrist i reketrål.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektøren 14. september 2000 med hjemmel i forskrift av 10. oktober 1989 nr. 1103 om maskevidde, bifangst og minstemål m.v. i trålfiske etter reker og sjøkreps § 3, forskrift av 21. september 1994 nr. 881 om maskevidde, bifangst og minstemål m.m. ved fiske i fiskevernsonen ved Svalbard § 6 og forskrift av 21. september 1994 nr. 882 om maskevidde, bifangst og minstemål m.m. ved fiske i Svalbards territorialfarvann og indre farvann § 6.</dd><dt class="refid">RefID</dt><dd class="refid">forskrift/2000-09-14-968</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utforming og innmontering av sorteringsrist i reketrål.<ul class="tocSubUl"><li>Kap. 1. Felles bestemmelser<ul class="tocSubUl"><li>§ 1. Spileavstand</li><li>§ 2. Montering</li><li>§ 3. Fiskeutslipp</li><li>§ 4. Sorteringsrist av plast</li></ul></li><li>Kap. 2. Standard rist<ul class="tocSubUl"><li>§ 5. Sorteringsristens lengde og bredde</li><li>§ 6. Helningsvinkel</li><li>§ 7. Ledetunnel/ledepanel</li><li>§ 8. Rammetykkelse og spiletykkelse</li></ul></li><li>Kap. 3. Lang rist<ul class="tocSubUl"><li>§ 9. Sorteringsristens lengde og bredde</li><li>§ 10. Helningsvinkel</li><li>§ 11. Ledetunnel/ledepanel</li><li>§ 12. Rammetykkelse og spiletykkelse</li></ul></li><li>Kap. 4. Ikrafttredelse<ul class="tocSubUl"><li>§ 13. Ikrafttredelse</li><li>Vedlegg 1<ul class="tocSubUl"><li>Del A</li><li>Del B</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2000-09-14-968" id="dokument"><h1>Forskrift om utforming og innmontering av sorteringsrist i reketrål.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-09-14-968/KAPITTEL_1" data-partID="k1"><h2>Kap. 1. Felles bestemmelser</h2><article class="legalArticle" data-lovdata-URL="LTI/forskrift/2000-09-14-968/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Spileavstand</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Sorteringsristens spileavstand skal ikke overstige 19 mm.</article></article><article class="legalArticle" data-lovdata-URL="LTI/forskrift/2000-09-14-968/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Montering</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Sorteringsristen skal monteres tverrveien i trålen, på en slik måte at alle sidene av risten er festet til trålen. Sorteringsristen monteres i forkant av fiskeposen eller i fiskeposens forlengelse i de tilfeller der forlengelsen har samme omkrets som fiskeposen.</article></article><article class="legalArticle" data-lovdata-URL="LTI/forskrift/2000-09-14-968/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Fiskeutslipp</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">I trålens overpanel skal det være et fiskeutslipp i forkant av sorteringsristens overkant for å lede bort utsortert fisk fra fangstredskapet.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Fiskeutslippets åpning skal være i forkant av sorteringsristens overkant. Fiskeutslippets bakkant skal være lik sorteringsristens bredde. Fiskeutslippet skjæres stolperett fremover fra begge sider av risten til en spiss.</article></article><article class="legalArticle" data-lovdata-URL="LTI/forskrift/2000-09-14-968/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Sorteringsrist av plast</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Ved bruk av sorteringsrist laget i plast skal spesifikasjonene inntatt i punktene 1 – 4 i vedlegg 1, del A følges.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Spesifikasjon fra produsent om plastmateriale i sorteringsristen skal foreligge ombord i fartøyet og skal til enhver tid kunne forevises ved kontroll. Spesifikasjonene skal kunne sammenlignes med kravene i vedlegg 1, del A, punkt 1.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Plastmateriale som ikke kan dokumenteres å ha verdier tilsvarende spesifikasjonene i vedlegg 1, del A punkt 1, kan godkjennes for bruk dersom Teknologisk Institutt etter testing av materialet finner at materialet tilfredstiller gjeldende krav.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-09-14-968/KAPITTEL_2" data-partID="k2"><h2>Kap. 2. Standard rist</h2><article class="legalArticle" data-lovdata-URL="LTI/forskrift/2000-09-14-968/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Sorteringsristens lengde og bredde</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Ved bruk av «standard rist» skal sorteringsristens lengde og bredde være som følger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">a)</span><span class="miscHeadline"><i>rist av metall:</i></span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">Rist laget i metall (aluminium eller stål skal benyttes) skal ikke overstige 1,5 meter i lengde.</article><article class="legalP" data-absoluteaddress="/kapittel/2/paragraf/1/ledd/1/punkt/1/ledd/2/" id="kapittel-2-paragraf-1-ledd-1-punkt-1-ledd-2">Sorteringsristens bredde skal ikke overstige 1,3 meter.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">b)</span><span class="miscHeadline"><i>rist av plast:</i></span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">Rist laget i plast skal ikke overstige 1,5 meter i lengde.</article><article class="legalP" data-absoluteaddress="/kapittel/2/paragraf/1/ledd/1/punkt/2/ledd/2/" id="kapittel-2-paragraf-1-ledd-1-punkt-2-ledd-2">Sorteringsristens bredde skal ikke overstige 1,5 meter.</article></article></li></ul></article></article><article class="legalArticle" data-lovdata-URL="LTI/forskrift/2000-09-14-968/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Helningsvinkel</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Helningsvinkelen på sorteringsristen skal ikke overstige 50°.</article></article><article class="legalArticle" data-lovdata-URL="LTI/forskrift/2000-09-14-968/§7" data-name="§7" data-partID="§7" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ledetunnel/ledepanel</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Avstanden mellom sorteringsristens nedkant og ledetunnel/ledepanel skal være minst 50 cm.</article></article><article class="legalArticle" data-lovdata-URL="LTI/forskrift/2000-09-14-968/§8" data-name="§8" data-partID="§8" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Rammetykkelse og spiletykkelse</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Sorteringsristens rammetykkelse på standard metallrist skal være minimum 20 mm i diameter.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Sorteringsristens spiletykkelse skal være minimum 12 mm i diameter når det benyttes aluminium. Ved bruk av stål skal spiletykkelsen være minimum 10 mm i diameter.</article><article class="legalP" data-absoluteaddress="/kapittel/2/paragraf/4/ledd/3/" id="kapittel-2-paragraf-4-ledd-3">Sorteringsristen skal ha minimum 2 tverrbånd, med minimum samme tykkelse som spilene.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/2000-09-14-968/KAPITTEL_3" data-partID="k3"><h2>Kap. 3. Lang rist</h2><article class="legalArticle" data-lovdata-URL="LTI/forskrift/2000-09-14-968/§9" data-name="§9" data-partID="§9" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Sorteringsristens lengde og bredde</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Ved bruk av «lang rist» skal sorteringsristens lengde og bredde være som følger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/1/ledd/1/punkt/1/" id="kapittel-3-paragraf-1-ledd-1-punkt-1"><span class="data-originalId">a)</span><span class="miscHeadline"><i>rist av metall:</i></span><article class="legalP" data-absoluteaddress="/kapittel/3/paragraf/1/ledd/1/punkt/1/ledd/1/" id="kapittel-3-paragraf-1-ledd-1-punkt-1-ledd-1">Rist laget i metall (aluminium eller stål) skal være 2,5 meter i lengde.</article><article class="legalP" data-absoluteaddress="/kapittel/3/paragraf/1/ledd/1/punkt/1/ledd/2/" id="kapittel-3-paragraf-1-ledd-1-punkt-1-ledd-2">Sorteringsristens bredde skal ikke overstige 1,3 meter.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/1/ledd/1/punkt/2/" id="kapittel-3-paragraf-1-ledd-1-punkt-2"><span class="data-originalId">b)</span><span class="miscHeadline"><i>rist i plast:</i></span><article class="legalP" data-absoluteaddress="/kapittel/3/paragraf/1/ledd/1/punkt/2/ledd/1/" id="kapittel-3-paragraf-1-ledd-1-punkt-2-ledd-1">Rist laget i plast skal ikke overstige 2 meter i lengde.</article><article class="legalP" data-absoluteaddress="/kapittel/3/paragraf/1/ledd/1/punkt/2/ledd/2/" id="kapittel-3-paragraf-1-ledd-1-punkt-2-ledd-2">Sorteringsristens bredde skal ikke overstige 1,5 meter.</article></article></li></ul></article></article><article class="legalArticle" data-lovdata-URL="LTI/forskrift/2000-09-14-968/§10" data-name="§10" data-partID="§10" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Helningsvinkel</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Helningsvinkelen på lang metallrist skal ikke overstige 30°. Helningsvinkelen på lang plastrist skal ikke overstige 50°.</article></article><article class="legalArticle" data-lovdata-URL="LTI/forskrift/2000-09-14-968/§11" data-name="§11" data-partID="§11" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ledetunnel/ledepanel</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Avstanden mellom sorteringsristens nedkant og ledetunnel/ledepanel skal være minst 100 cm.</article></article><article class="legalArticle" data-lovdata-URL="LTI/forskrift/2000-09-14-968/§12" data-name="§12" data-partID="§12" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Rammetykkelse og spiletykkelse</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Sorteringsristens rammetykkelse på lang metallrist skal være minimum 20 mm i diameter.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Sorteringsristens spiletykkelse skal være minimum 12 mm i diameter når det benyttes aluminium. Ved bruk av stål skal spiletykkelsen være minimum 10 mm i diameter.</article><article class="legalP" data-absoluteaddress="/kapittel/3/paragraf/4/ledd/3/" id="kapittel-3-paragraf-4-ledd-3">Sorteringsristen skal ha minimum 2 tverrbånd, med minimum samme tykkelse som spilene.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/2000-09-14-968/KAPITTEL_4" data-partID="k4"><h2>Kap. 4. Ikrafttredelse</h2><article class="legalArticle" data-lovdata-URL="LTI/forskrift/2000-09-14-968/§13" data-name="§13" data-partID="§13" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Denne forskrift trer i kraft straks. Samtidig oppheves Fiskeridirektørens forskrift av 21. mars 1997 nr. 297 om utforming og innmontering av sorteringsrist i reketrål.</article></article><section class="section" data-name="vedlegg1" data-section-type="default" data-absoluteaddress="/kapittel/4/kapittel/1/" id="kapittel-4-kapittel-1" data-lovdata-URL="LTI/forskrift/2000-09-14-968/KAPITTEL_4-1" data-partID="k4-1"><h3>Vedlegg 1</h3><section class="section" data-name="delA" data-section-type="default" data-absoluteaddress="/kapittel/4/kapittel/1/kapittel/1/" id="kapittel-4-kapittel-1-kapittel-1" data-lovdata-URL="LTI/forskrift/2000-09-14-968/KAPITTEL_4-1-1" data-partID="k4-1-1"><h4>Del A</h4><article class="defaultP"><i>Sorteringsrist i plast</i></article><article class="legalP" data-absoluteaddress="/kapittel/4/kapittel/1/kapittel/1/ledd/1/" id="kapittel-4-kapittel-1-kapittel-1-ledd-1">Sorteringsristen <i>skal</i> utformes etter spesifikasjonene som fremgår nedenfor i punktene 1 – 4.<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/kapittel/1/kapittel/1/ledd/1/punkt/1/" id="kapittel-4-kapittel-1-kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/kapittel/1/kapittel/1/ledd/1/punkt/1/ledd/1/" id="kapittel-4-kapittel-1-kapittel-1-ledd-1-punkt-1-ledd-1">I risten skal det benyttes plast som er laget innenfor nedenfornevnte minstekrav utarbeidet av Teknologisk Institutt i Oslo.</article></article></li></ul></article> <article class="defaultP" margin-top="true"><i>Krav</i><table><thead><tr><th data-text-align="left" data-vertical-align="top" /><th data-text-align="center" data-vertical-align="top">Standard</th><th data-text-align="center" data-vertical-align="top">Krav</th><th data-text-align="center" data-vertical-align="top">Kommentarer</th></tr></thead><tbody><tr><td data-text-align="left" data-vertical-align="top">Strekkfasthet</td><td data-text-align="left" data-vertical-align="top">ASTM D 638</td><td data-text-align="left" data-vertical-align="top">&gt; 15 MPa</td><td data-text-align="left" data-vertical-align="top">Hastighet: 50 mm/min, type IV</td></tr><tr><td data-text-align="left" data-vertical-align="top">Maksimalt forlengelse</td><td data-text-align="left" data-vertical-align="top">ASTM D 638</td><td data-text-align="left" data-vertical-align="top">&gt; 600%</td><td data-text-align="left" data-vertical-align="top">Hastighet: 50 mm/min, type IV</td></tr><tr><td data-text-align="left" data-vertical-align="top">Bøynings- egenskaper</td><td data-text-align="left" data-vertical-align="top">ASTM D 790,<br />metode B</td><td data-text-align="left" data-vertical-align="top">&gt; 1000 MPa</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Omgivelse stress-brudd styrke</td><td data-text-align="left" data-vertical-align="top">ASTM D 1693, metode A</td><td data-text-align="left" data-vertical-align="top">&gt; 30 timer</td><td data-text-align="left" data-vertical-align="top">50 °C, (10% Igepal C0-630)</td></tr><tr><td data-text-align="left" data-vertical-align="top">Vannopptak</td><td data-text-align="left" data-vertical-align="top">ASTM D 570</td><td data-text-align="left" data-vertical-align="top">&lt; 1%</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Slagfasthet v/<br />23 °C og -30 °C</td><td data-text-align="left" data-vertical-align="top">ASTM D 256,<br />metode A</td><td data-text-align="left" data-vertical-align="top">Slagfastheten skal ikke reduseres med mer enn 30% fra test ved 23 °C</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Sprøhets-<br />temperatur</td><td data-text-align="left" data-vertical-align="top">ASTM D 746</td><td data-text-align="left" data-vertical-align="top">&gt; -40 °C</td><td data-text-align="left" data-vertical-align="top" /></tr><tr><td data-text-align="left" data-vertical-align="top">UV-egenskaper</td><td data-text-align="left" data-vertical-align="top">ISO/DIS 4892 – plastics</td><td data-text-align="left" data-vertical-align="top">700 timer</td><td data-text-align="left" data-vertical-align="top">Bøyningsegenskaper ikke redusert med mer enn 10%</td></tr></tbody></table><ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/4/kapittel/1/kapittel/1/ledd/1/punkt/2/" id="kapittel-4-kapittel-1-kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/kapittel/1/kapittel/1/ledd/1/punkt/2/ledd/1/" id="kapittel-4-kapittel-1-kapittel-1-ledd-1-punkt-2-ledd-1">Diameteren på spilene skal være minimum 20 mm. Rammetykkelsen skal være minimum 20 mm.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/kapittel/1/kapittel/1/ledd/1/punkt/3/" id="kapittel-4-kapittel-1-kapittel-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/kapittel/1/kapittel/1/ledd/1/punkt/3/ledd/1/" id="kapittel-4-kapittel-1-kapittel-1-ledd-1-punkt-3-ledd-1">Lysåpningen i lengderetningen mellom hvert tverrbånd skal være maksimum 44 cm for lang rist og maksimum 31 cm for standard rist. Bredden på rammen og bredde på tverrbåndene skal være minimum 52 mm.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/kapittel/1/kapittel/1/ledd/1/punkt/4/" id="kapittel-4-kapittel-1-kapittel-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/4/kapittel/1/kapittel/1/ledd/1/punkt/4/ledd/1/" id="kapittel-4-kapittel-1-kapittel-1-ledd-1-punkt-4-ledd-1">Eventuelle festeanordninger for innmontering av risten i trålen skal lages slik at det er minimum 52 mm bredde fri ramme rundt hele risten (ramme som ikke er deformert av hull, innretninger etc.).</article></article></li></ul></article></section><section class="section" data-name="delB" data-section-type="default" data-absoluteaddress="/kapittel/4/kapittel/1/kapittel/2/" id="kapittel-4-kapittel-1-kapittel-2" data-lovdata-URL="LTI/forskrift/2000-09-14-968/KAPITTEL_4-1-2" data-partID="k4-1-2"><h4>Del B</h4><article class="legalP" data-absoluteaddress="/kapittel/4/kapittel/1/kapittel/2/ledd/1/" id="kapittel-4-kapittel-1-kapittel-2-ledd-1">For maksimalt utbytte ved bruk av sorteringsrist av plast i reketrål anbefales forøvrig følgende:<ul class="defaultList"><li data-li-identifier="5." data-name="5."><article class="listArticle" data-absoluteaddress="/kapittel/4/kapittel/1/kapittel/2/ledd/1/punkt/1/" id="kapittel-4-kapittel-1-kapittel-2-ledd-1-punkt-1"><span class="data-originalId">5.</span><article class="legalP" data-absoluteaddress="/kapittel/4/kapittel/1/kapittel/2/ledd/1/punkt/1/ledd/1/" id="kapittel-4-kapittel-1-kapittel-2-ledd-1-punkt-1-ledd-1">Spilene bør avrundes i front (kan også avrundes i akterkant hvis ønskelig).</article></article></li><li data-li-identifier="6." data-name="6."><article class="listArticle" data-absoluteaddress="/kapittel/4/kapittel/1/kapittel/2/ledd/1/punkt/2/" id="kapittel-4-kapittel-1-kapittel-2-ledd-1-punkt-2"><span class="data-originalId">6.</span><article class="legalP" data-absoluteaddress="/kapittel/4/kapittel/1/kapittel/2/ledd/1/punkt/2/ledd/1/" id="kapittel-4-kapittel-1-kapittel-2-ledd-1-punkt-2-ledd-1">Fronten på risten bør være glatt.</article></article></li></ul></article> <article class="defaultP" margin-top="true"><i>Sorteringsrist i metall (se fig. 3, 4, 5 og 8)</i></article><article class="legalP" data-absoluteaddress="/kapittel/4/kapittel/1/kapittel/2/ledd/2/" id="kapittel-4-kapittel-1-kapittel-2-ledd-2">For maksimalt utbytte ved bruk av sorteringsrist av metall i reketrål anbefales det at sorteringsristen utformes etter følgende spesifikasjoner:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/kapittel/1/kapittel/2/ledd/2/punkt/1/" id="kapittel-4-kapittel-1-kapittel-2-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/4/kapittel/1/kapittel/2/ledd/2/punkt/1/ledd/1/" id="kapittel-4-kapittel-1-kapittel-2-ledd-2-punkt-1-ledd-1">Det bør benyttes massivt rundt sjøvannsbestandig aluminium, eller rustfritt eller syrefast stål.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/kapittel/1/kapittel/2/ledd/2/punkt/2/" id="kapittel-4-kapittel-1-kapittel-2-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/4/kapittel/1/kapittel/2/ledd/2/punkt/2/ledd/1/" id="kapittel-4-kapittel-1-kapittel-2-ledd-2-punkt-2-ledd-1">Ved bruk av lang rist bør det benyttes dobbel bolt i ytterrammen.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/kapittel/1/kapittel/2/ledd/2/punkt/3/" id="kapittel-4-kapittel-1-kapittel-2-ledd-2-punkt-3"><span class="data-originalId">3.</span><article class="legalP" data-absoluteaddress="/kapittel/4/kapittel/1/kapittel/2/ledd/2/punkt/3/ledd/1/" id="kapittel-4-kapittel-1-kapittel-2-ledd-2-punkt-3-ledd-1">Det bør benyttes støttetau fra ristens to øvre hjørner fremover til leistauet på hver side av belgen.</article></article></li></ul></article> <article class="defaultP" margin-top="true"><i>Montering (se fig. 1, 2a, 2b og 6)</i></article><article class="legalP" data-absoluteaddress="/kapittel/4/kapittel/1/kapittel/2/ledd/3/" id="kapittel-4-kapittel-1-kapittel-2-ledd-3">For maksimalt utbytte ved bruk av sorteringsrist av metall i reketrål anbefales det at sorteringsristen monteres etter følgende spesifikasjoner:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/kapittel/1/kapittel/2/ledd/3/punkt/1/" id="kapittel-4-kapittel-1-kapittel-2-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/4/kapittel/1/kapittel/2/ledd/3/punkt/1/ledd/1/" id="kapittel-4-kapittel-1-kapittel-2-ledd-3-punkt-1-ledd-1">Optimal helningsvinkel for å unngå reketap er for standardrist 45° – 48°, og for lang plastrist 40° – 50°. Optimal helningsvinkel for å unngå reketap er for lang metallrist 22° – 30°.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/kapittel/1/kapittel/2/ledd/3/punkt/2/" id="kapittel-4-kapittel-1-kapittel-2-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/4/kapittel/1/kapittel/2/ledd/3/punkt/2/ledd/1/" id="kapittel-4-kapittel-1-kapittel-2-ledd-3-punkt-2-ledd-1">Ved bruk av standard metallrist bør det benyttes 2 – 16 stk. 8″ kuler på sorteringsristen. Ved bruk av lang metallrist bør det benyttes 38 stk. 8″ kuler. Kulene plasseres bak sorteringsristen, inne i trålen, på ristens rammeverk i øvre halvdel. Ved bruk av lang rist kan kulene også plasseres langs leisene foran og bak ristens midtpunkt på begge sider. På standard plastrist bør det ikke benyttes kuler. På lang plastrist bør det benyttes inntil 6 stk. 8″ kuler. Disse plasseres med 3 stk. kuler på hver side på øvre del av ristens ramme.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/kapittel/1/kapittel/2/ledd/3/punkt/3/" id="kapittel-4-kapittel-1-kapittel-2-ledd-3-punkt-3"><span class="data-originalId">3.</span><article class="legalP" data-absoluteaddress="/kapittel/4/kapittel/1/kapittel/2/ledd/3/punkt/3/ledd/1/" id="kapittel-4-kapittel-1-kapittel-2-ledd-3-punkt-3-ledd-1">Ledetunnel bør i forkant (innløp) ha lik omkrets som trålen der den festes og syes fast maske for maske, eventuelt med nødvendig justering.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/kapittel/1/kapittel/2/ledd/3/punkt/4/" id="kapittel-4-kapittel-1-kapittel-2-ledd-3-punkt-4"><span class="data-originalId">4.</span><article class="legalP" data-absoluteaddress="/kapittel/4/kapittel/1/kapittel/2/ledd/3/punkt/4/ledd/1/" id="kapittel-4-kapittel-1-kapittel-2-ledd-3-punkt-4-ledd-1">Ledetunnel bør lages av polyetylen (PE) og maskevidden bør være så nært ned mot tillatt som mulig.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/4/kapittel/1/kapittel/2/ledd/3/punkt/5/" id="kapittel-4-kapittel-1-kapittel-2-ledd-3-punkt-5"><span class="data-originalId">5.</span><article class="legalP" data-absoluteaddress="/kapittel/4/kapittel/1/kapittel/2/ledd/3/punkt/5/ledd/1/" id="kapittel-4-kapittel-1-kapittel-2-ledd-3-punkt-5-ledd-1">Ledetunnelens bakkant (utløp) bør ha samme bredde som sorteringsristen, og tunnelens underdel festes til underpanelet av trålen.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/4/kapittel/1/kapittel/2/ledd/3/punkt/6/" id="kapittel-4-kapittel-1-kapittel-2-ledd-3-punkt-6"><span class="data-originalId">6.</span><article class="legalP" data-absoluteaddress="/kapittel/4/kapittel/1/kapittel/2/ledd/3/punkt/6/ledd/1/" id="kapittel-4-kapittel-1-kapittel-2-ledd-3-punkt-6-ledd-1">Alternativt til ledetunnel kan det benyttes ledepanel. Ledepanelet bør i bakkant ha samme bredde som sorteringsristen.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/4/kapittel/1/kapittel/2/ledd/3/punkt/7/" id="kapittel-4-kapittel-1-kapittel-2-ledd-3-punkt-7"><span class="data-originalId">7.</span><article class="legalP" data-absoluteaddress="/kapittel/4/kapittel/1/kapittel/2/ledd/3/punkt/7/ledd/1/" id="kapittel-4-kapittel-1-kapittel-2-ledd-3-punkt-7-ledd-1">Høyden på ledetunnelens/ledepanelets bakkant (utløp) bør ikke være over 30 cm.</article></article></li></ul></article></section></section></section></main></body></html>