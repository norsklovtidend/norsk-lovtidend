<!DOCTYPE html><html lang="no"><head><title>Forskrift om adgang til å delta i kystfartøygruppens fiske etter makrell i 2001.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:23</dd><dt class="legacyID">Datokode</dt><dd class="legacyID">FOR-2000-12-05-1227</dd><dt class="dokid">DokumentID</dt><dd class="dokid">LTI/forskrift/2000-12-05-1227</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 27</dd><dt class="dateInForce">I kraft fra</dt><dd class="dateInForce">2001-01-01 – 2001-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2000-12-22</dd><dt class="titleShort">Korttittel</dt><dd class="titleShort">Forskrift om adgang til makrellfisket, 2001</dd><dt class="title">Tittel</dt><dd class="title">Forskrift om adgang til å delta i kystfartøygruppens fiske etter makrell i 2001.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 5. desember 2000 med hjemmel i lov av 26. mars 1999 nr. 15 om retten til å delta i fisket og fangst (deltakerloven) § 21, jf. kgl.res. av 11. februar 2000 nr. 99.</dd><dt class="refid">RefID</dt><dd class="refid">forskrift/2000-12-05-1227</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å delta i kystfartøygruppens fiske etter makrell i 2001.<ul class="tocSubUl"><li>Kapittel 1. Deltakelse i kystfartøygruppens fiske etter makrell med not for fartøy mellom 13 og 21,35 meter største lengde<ul class="tocSubUl"><li>§ 1. Vilkår for deltakelse</li><li>§ 2. Dispensasjon</li><li>§ 3. Utskifting av fartøy</li><li>§ 4. Salg av fartøy</li><li>§ 5. Midlertidig tillatelse til å benytte annet fartøy (leiefartøy)</li><li>§ 6. Dispensasjon for fartøy over 21,35 meter største lengde</li></ul></li><li>Kapittel 2. Deltakelse i kystfartøygruppens fiske etter makrell med not for fartøy under 13 meter største lengde<ul class="tocSubUl"><li>§ 7. Vilkår for deltakelse</li><li>§ 8. Forlengelse</li></ul></li><li>Kapittel 3. Vilkår for deltakelse i kystfartøygruppens fiske etter makrell med garn og snøre<ul class="tocSubUl"><li>§ 9. Vilkår for deltakelse</li><li>§ 10. Dispensasjon</li><li>§ 11. Utskifting av fartøy</li><li>§ 12. Salg av fartøy</li><li>§ 13. Midlertidig tillatelse til å benytte annet fartøy (leiefartøy)</li><li>§ 14. Dispensasjon for fartøy over 21,35 meter største lengde</li></ul></li><li>Kapittel 4. Fellesbestemmelser<ul class="tocSubUl"><li>§ 15. Ervervstillatelse</li><li>§ 16. Manglende trygdeinnbetaling</li><li>§ 17. Straff</li><li>§ 18. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2000-12-05-1227" id="dokument"><h1>Forskrift om adgang til å delta i kystfartøygruppens fiske etter makrell i 2001.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-12-05-1227/KAPITTEL_1" data-partID="k1"><h2>Kapittel 1. Deltakelse i kystfartøygruppens fiske etter makrell med not for fartøy mellom 13 og 21,35 meter største lengde</h2><article class="legalArticle" data-lovdata-URL="LTI/forskrift/2000-12-05-1227/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for deltakelse</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Eier av fartøy kan delta når følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">Fartøyet må være registrert i merkeregisteret og ha en største lengde mellom 13 og 21,35 meter og ha en lastekapasitet under 1.500 hl.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">Eier og høvedsmann må være ført på blad B i fiskermanntallet.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">Fartøyet må ha deltatt i notfiske etter makrell og det må ha blitt levert makrell med fartøyet i minst ett av årene 1998, 1999 eller 2000.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/1/ledd/1/punkt/4/" id="kapittel-1-paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/1/ledd/1/punkt/4/ledd/1/" id="kapittel-1-paragraf-1-ledd-1-punkt-4-ledd-1">Fartøyet må være egnet, bemannet og utstyrt for notfiske.</article></article></li></ul></article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Fiskeridirektoratet kan i særlige tilfeller dispensere fra kravet om levering i første ledd bokstav c når manglende levering har sin årsak i forhold på mottaksiden.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Adgangen til å delta kan ikke overføres til annet fartøy.</article></article><article class="legalArticle" data-lovdata-URL="LTI/forskrift/2000-12-05-1227/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Fiskeridirektoratet kan dispensere fra vilkårene i § 1 første ledd bokstav c når aktivitetskravet ikke er oppfylt på grunn av at eier har hatt tillitsverv i fiskeriorganisasjoner eller offentlige verv.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Søknad om slik dispensasjon må være Fiskeridirektoratet i hende innen 1. mars 2001.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Fiskeridirektoratet kan dispensere fra vilkårene i § 1 første ledd bokstav c når eier av fartøy mellom 13 og 21,35 meter største lengde har besittet offentlige verv eller verv i fiskeriorganisasjon, og disse vervene medførte at eier ikke ble tildelt deltakeradgang da ordningen ble innført i 1997.</article></article><article class="legalArticle" data-lovdata-URL="LTI/forskrift/2000-12-05-1227/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Utskifting av fartøy</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Eier av fartøy som fyller vilkårene i § 1 første ledd bokstavene a, b og d, kan ved utskifting av fartøy som har deltatt i henhold til § 1 første ledd bokstav c, etter søknad gis adgang til deltakelse i fisket med et erstatningsfartøy.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Eier av utskiftingsfartøy jf. første ledd, gis ikke adgang til å delta i fisket med not selv om vilkårene i § 1 er oppfylt.</article></article><article class="legalArticle" data-lovdata-URL="LTI/forskrift/2000-12-05-1227/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Salg av fartøy</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Ved erverv av fartøy som har deltatt i fisket i henhold til § 1 første ledd bokstav c, kan Fiskeridirektoratet etter søknad gi ny eier adgang til å delta.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Adgang for ny eier til å delta i fisket etter makrell med not etter første ledd, medfører at selgers adgang til å delta bortfaller.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Ingen kan gis adgang til å delta i fisket med mer enn ett fartøy, med mindre fartøyet er ervervet før 1. januar 1998.</article><article class="legalP" data-absoluteaddress="/kapittel/1/paragraf/4/ledd/4/" id="kapittel-1-paragraf-4-ledd-4">Søknad om adgang til å delta i fisket etter denne paragraf sendes Fiskeridirektoratet.</article></article><article class="legalArticle" data-lovdata-URL="LTI/forskrift/2000-12-05-1227/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Midlertidig tillatelse til å benytte annet fartøy (leiefartøy)</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Fiskeridirektoratet kan ved forlis og havari som medfører vesentlig driftsavbrudd, dispensere fra forbudet i § 1 siste ledd.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Fiskeridirektoratet kan ved dispensasjon etter første ledd sette som vilkår at høvedsmann samt hele eller deler av mannskapet skal delta i fisket med leiefartøyet.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Det kan ikke gis tillatelse til å benytte leiefartøy som har en største lengde på 21,35 meter største lengde eller mer.</article></article><article class="legalArticle" data-lovdata-URL="LTI/forskrift/2000-12-05-1227/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon for fartøy over 21,35 meter største lengde</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Fiskeridirektoratet kan i særlige tilfeller gi fartøy over 21,35 meter største lengde adgang til å delta i kystfartøygruppens fiske etter makrell. Slik dispensasjon kan gis til eier av eldre fartøy, som tradisjonelt har drevet et kystnotfiske etter makrell.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-12-05-1227/KAPITTEL_2" data-partID="k2"><h2>Kapittel 2. Deltakelse i kystfartøygruppens fiske etter makrell med not for fartøy under 13 meter største lengde</h2><article class="legalArticle" data-lovdata-URL="LTI/forskrift/2000-12-05-1227/§7" data-name="§7" data-partID="§7" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Vilkår for deltakelse</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Eier av fartøy kan delta når følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">Fartøyet må være registrert i merkeregisteret, og være under 13 meter største lengde.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">Eier og høvedsmann må være ført i fiskermanntallet.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/1/ledd/1/punkt/3/" id="kapittel-2-paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/1/ledd/1/punkt/3/ledd/1/" id="kapittel-2-paragraf-1-ledd-1-punkt-3-ledd-1">Fartøyet må være egnet, bemannet og utstyrt for notfiske.</article></article></li></ul></article></article><article class="legalArticle" data-lovdata-URL="LTI/forskrift/2000-12-05-1227/§8" data-name="§8" data-partID="§8" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Forlengelse</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Eier av fartøy som nevnt i § 7, mister adgang til å delta i fisket etter makrell med not med fartøyet dersom det forlenges til 13 meter største lengde eller mer.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/2000-12-05-1227/KAPITTEL_3" data-partID="k3"><h2>Kapittel 3. Vilkår for deltakelse i kystfartøygruppens fiske etter makrell med garn og snøre</h2><article class="legalArticle" data-lovdata-URL="LTI/forskrift/2000-12-05-1227/§9" data-name="§9" data-partID="§9" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vilkår for deltakelse</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Eier av fartøy kan delta når følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/1/ledd/1/punkt/1/" id="kapittel-3-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/1/ledd/1/punkt/1/ledd/1/" id="kapittel-3-paragraf-1-ledd-1-punkt-1-ledd-1">Fartøyet må være registrert i merkeregisteret og være under 21,35 meter største lengde.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/1/ledd/1/punkt/2/" id="kapittel-3-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/1/ledd/1/punkt/2/ledd/1/" id="kapittel-3-paragraf-1-ledd-1-punkt-2-ledd-1">Eier og høvedsmann må være ført i fiskermanntallet.</article></article></li></ul></article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Fartøy mellom 13 og 21,35 meter største lengde må i tillegg ha deltatt i fisket etter makrell med garn og snøre og det må ha blitt levert makrell i minst ett av årene 1998, 1999 eller 2000 med fartøyet.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Eier av fartøy mellom 13 og 21,35 meter største lengde som har deltatt i fisket etter makrell med garn og snøre med fartøy under 13 meter største lengde og levert makrell i ett av årene 1995, 1996 eller 1997 med fartøyet under 13 meter største lengde, kan delta når fartøyet mellom 13 og 21,35 meter største lengde er kjøpt eller kontrahert før 9. juli 1998.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Adgangen til å delta kan ikke overføres til annet fartøy.</article></article><article class="legalArticle" data-lovdata-URL="LTI/forskrift/2000-12-05-1227/§10" data-name="§10" data-partID="§10" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Fiskeridirektoratet kan dispensere fra vilkårene i § 9 annet og tredje ledd når aktivitetskravet ikke er oppfylt på grunn av at eier har hatt tillitsverv i fiskeriorganisasjoner eller offentlige verv.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Søknad om slik dispensasjon må være Fiskeridirektoratet i hende innen 1. mars 2001.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Fiskeridirektoratet kan dispensere fra vilkårene i § 9 annet og tredje ledd når eier av fartøy mellom 13 og 21,35 meter største lengde har besittet offentlige verv eller verv i fiskeriorganisasjon, og disse vervene medførte at eier ikke ble tildelt deltakeradgang da ordningen ble innført i 1997.</article></article><article class="legalArticle" data-lovdata-URL="LTI/forskrift/2000-12-05-1227/§11" data-name="§11" data-partID="§11" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Utskifting av fartøy</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Eier av fartøy som fyller vilkårene i § 9 første ledd, kan ved utskifting av fartøy som har deltatt i henhold til § 9 annet ledd, etter søknad gis adgang til deltakelse i fisket med et erstatningsfartøy.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Eier av utskiftingsfartøy, jf. første ledd, gis ikke adgang til å delta i fisket med garn og snøre selv om vilkårene i § 9 er oppfylt.</article></article><article class="legalArticle" data-lovdata-URL="LTI/forskrift/2000-12-05-1227/§12" data-name="§12" data-partID="§12" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Salg av fartøy</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Ved erverv av fartøy som har deltatt i fisket i henhold til § 9 annet ledd, kan Fiskeridirektoratet etter søknad gi ny eier adgang til å delta.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Adgang for ny eier til å delta i fisket etter makrell med garn og snøre etter første ledd, medfører at selgers adgang til å delta bortfaller.</article><article class="legalP" data-absoluteaddress="/kapittel/3/paragraf/4/ledd/3/" id="kapittel-3-paragraf-4-ledd-3">Ingen kan gis adgang til å delta i fisket med mer enn ett fartøy, med mindre fartøyet er ervervet før 9. juli 1998.</article><article class="legalP" data-absoluteaddress="/kapittel/3/paragraf/4/ledd/4/" id="kapittel-3-paragraf-4-ledd-4">Søknad om adgang til å delta i fisket etter denne paragraf sendes Fiskeridirektoratet.</article></article><article class="legalArticle" data-lovdata-URL="LTI/forskrift/2000-12-05-1227/§13" data-name="§13" data-partID="§13" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Midlertidig tillatelse til å benytte annet fartøy (leiefartøy)</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">For fartøy som deltar i medhold av § 9 annet eller tredje ledd, kan Fiskeridirektoratet ved forlis og havari som medfører vesentlig driftsavbrudd, dispensere fra forbudet i § 9 siste ledd.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">Fiskeridirektoratet kan ved dispensasjon etter første ledd sette som vilkår at høvedsmann samt hele eller deler av mannskapet skal delta i fisket med leiefartøyet.</article><article class="legalP" data-absoluteaddress="/kapittel/3/paragraf/5/ledd/3/" id="kapittel-3-paragraf-5-ledd-3">Det kan ikke gis tillatelse til å benytte leiefartøy som har en største lengde på 21,35 meter største lengde eller mer.</article></article><article class="legalArticle" data-lovdata-URL="LTI/forskrift/2000-12-05-1227/§14" data-name="§14" data-partID="§14" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Dispensasjon for fartøy over 21,35 meter største lengde</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Fiskeridirektoratet kan etter søknad gi adgang til å delta med fartøy på 21,35 meter største lengde eller mer, når fartøyet tidligere har deltatt i fisket etter makrell med garn eller snøre.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/2000-12-05-1227/KAPITTEL_4" data-partID="k4"><h2>Kapittel 4. Fellesbestemmelser</h2><article class="legalArticle" data-lovdata-URL="LTI/forskrift/2000-12-05-1227/§15" data-name="§15" data-partID="§15" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ervervstillatelse</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Ved erverv (eierskifte), utskiftning og ombygging, herunder forlengelse, av fartøy med største lengde på 15,68 meter (50 fot) eller mer, må det være gitt tillatelse i henhold til lov av 26. mars 1999 nr. 15 om retten til å delta i fiske og fangst (deltakerloven), for at tillatelse til deltakelse i fisket etter makrell kan gis.</article></article><article class="legalArticle" data-lovdata-URL="LTI/forskrift/2000-12-05-1227/§16" data-name="§16" data-partID="§16" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Manglende trygdeinnbetaling</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Eier av fartøy som blir slettet av fiskermanntallet på grunn av manglende trygdeinnbetaling, jf. § 1 annet ledd i lov av 28. juni 1957 nr. 12 om pensjonstrygd for fiskere, mister adgang til å delta i kystfartøygruppens fiske etter makrell.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Ved senere innbetaling av premie og derved gjenopptakelse i fiskermanntallet, kan eier av fartøy ved melding til Fiskeridirektoratet, delta i fiske med virkning fra ny manntallsføring. Melding må sendes via Fiskeridirektoratets regionkontor eller fiskerikontor.</article></article><article class="legalArticle" data-lovdata-URL="LTI/forskrift/2000-12-05-1227/§17" data-name="§17" data-partID="§17" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Straff</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift, straffes i henhold til lov av 26. mars 1999 nr. 15 om retten til å delta i fiske og fangst (deltakerloven) § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2000-12-05-1227/§18" data-name="§18" data-partID="§18" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Denne forskrift trer i kraft 1. januar 2001 og gjelder til og med 31. desember 2001.</article></article></section></main></body></html>