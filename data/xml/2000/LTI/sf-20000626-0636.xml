<!DOCTYPE html><html lang="no"><head><title>Forskrift om elsikkerhet i telenett.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:58</dd><dt class="legacyID">Datokode</dt><dd class="legacyID">FOR-2000-06-26-636</dd><dt class="dokid">DokumentID</dt><dd class="dokid">LTI/forskrift/2000-06-26-636</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 14</dd><dt class="dateInForce">I kraft fra</dt><dd class="dateInForce">2000-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-06-23-39/§6-2</li><li>lov/1995-06-23-39/§7-1</li><li>forskrift/1995-12-15-1032</li></ul></dd><dt class="dateOfPublication">Kunngjort</dt><dd class="dateOfPublication">2000-07-14</dd><dt class="titleShort">Korttittel</dt><dd class="titleShort">Forskrift om elsikkerhet i telenett</dd><dt class="title">Tittel</dt><dd class="title">Forskrift om elsikkerhet i telenett.</dd><dt class="miscInformation">Annet om dokumentet</dt><dd class="miscInformation">Fastsatt av Post- og teletilsynet 26. juni 2000 med hjemmel i lov av 23. juni 1995 nr. 39 om telekommunikasjon (teleloven) § 6-2 og § 7-1, jf. forskrift av 15. desember 1995 nr. 1032 om funksjonsfordeling innen telemyndigheten § 2.</dd><dt class="refid">RefID</dt><dd class="refid">forskrift/2000-06-26-636</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om elsikkerhet i telenett.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Installasjon</li><li>§ 5. Standarder</li><li>§ 6. Driftsspenninger</li><li>§ 7. Overspenninger</li><li>§ 8. Dokumentasjon</li><li>§ 9. Rapportering</li><li>§ 10. Tilsyn</li><li>§ 11. Unntak</li><li>§ 12. Sanksjoner</li><li>§ 13. Klageadgang</li><li>§ 14. Straff</li><li>§ 15. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2000-06-26-636" id="dokument"><h1>Forskrift om elsikkerhet i telenett.</h1><article class="legalArticle" data-lovdata-URL="LTI/forskrift/2000-06-26-636/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften skal hindre at driftsspenninger og overspenninger i telenett, herunder kabel-TV-nett, skader liv, helse og eiendom.</article></article><article class="legalArticle" data-lovdata-URL="LTI/forskrift/2000-06-26-636/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften gjelder for netteier ved etablering og drift av telenett, herunder kabel-TV-nett. Forskriften gjelder ikke utstyr regulert av<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">forskrift 10. august 1995 nr. 713 om elektrisk utstyr</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">forskrift 20. juni 2000 nr. 628 om EØS-krav til radio- og teleterminalutstyr.</article></article></li></ul></article></article><article class="legalArticle" data-lovdata-URL="LTI/forskrift/2000-06-26-636/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Telelovens definisjoner får anvendelse i forskriften.</article></article><article class="legalArticle" data-lovdata-URL="LTI/forskrift/2000-06-26-636/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Installasjon</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Telenett skal bygges slik at de får tilfredsstillende sikkerhet.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kravet anses oppfylt når relevante standarder etter § 5 og spesifikasjoner for utvendig og innvendig installasjon og eventuell jording er fulgt. Kravet kan også oppfylles ved bruk av andre spesifikasjoner som gir tilsvarende sikkerhet.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Post- og teletilsynet gir veiledning om bruk av standardene.</article></article><article class="legalArticle" data-lovdata-URL="LTI/forskrift/2000-06-26-636/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Standarder</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Standarder i forskriften er:<table><tbody><tr><td data-text-align="left" data-vertical-align="top">a)</td><td data-text-align="left" data-vertical-align="top">NEK 400</td><td data-text-align="left" data-vertical-align="top">Elektriske lavspenningsanlegg, installasjoner</td></tr><tr><td data-text-align="left" data-vertical-align="top">b)</td><td data-text-align="left" data-vertical-align="top">Nor Energi</td><td data-text-align="left" data-vertical-align="top">REF-publikasjon nr. 1 jak (4/91), Jordkabelanlegg</td></tr><tr><td data-text-align="left" data-vertical-align="top">c)</td><td data-text-align="left" data-vertical-align="top">Nor Energi</td><td data-text-align="left" data-vertical-align="top">Publikasjon nr. 334 – 1988 – Tekniske bestemmelser for fellesføring</td></tr><tr><td data-text-align="left" data-vertical-align="top">d)</td><td data-text-align="left" data-vertical-align="top">EN 50083-1</td><td data-text-align="left" data-vertical-align="top">Cabled distribution systems for television, sound and interactive multimedia signals. Part 1: Safety requirements</td></tr><tr><td data-text-align="left" data-vertical-align="top">e)</td><td data-text-align="left" data-vertical-align="top">EN 50174-1</td><td data-text-align="left" data-vertical-align="top">Information technology – Cabling installation – Part 1: Specification and quality assurance</td></tr><tr><td data-text-align="left" data-vertical-align="top">f)</td><td data-text-align="left" data-vertical-align="top">EN 50174-2</td><td data-text-align="left" data-vertical-align="top">Information technology – Cabling installation – Part 2: Installation planning and practices inside buildings</td></tr><tr><td data-text-align="left" data-vertical-align="top">g)</td><td data-text-align="left" data-vertical-align="top">EN 50174-3</td><td data-text-align="left" data-vertical-align="top">Information technology – Cabling installation – Part 3: Installation planning and practices outside buildings</td></tr><tr><td data-text-align="left" data-vertical-align="top">h)</td><td data-text-align="left" data-vertical-align="top">EN 50310</td><td data-text-align="left" data-vertical-align="top">Application of equipotential bonding and earthing at premises with information technology equipment</td></tr><tr><td data-text-align="left" data-vertical-align="top">i)</td><td data-text-align="left" data-vertical-align="top">EN 60950</td><td data-text-align="left" data-vertical-align="top">Safety of information technology equipment</td></tr><tr><td data-text-align="left" data-vertical-align="top">j)</td><td data-text-align="left" data-vertical-align="top">ETS 300 253</td><td data-text-align="left" data-vertical-align="top">Earthing and bonding of telecommunication equipment in telecommunication centres</td></tr><tr><td data-text-align="left" data-vertical-align="top">k)</td><td data-text-align="left" data-vertical-align="top">IEC 61663-1</td><td data-text-align="left" data-vertical-align="top">Lightning Protection – Telecommunication lines – Part 1: Fibre optics installations</td></tr><tr><td data-text-align="left" data-vertical-align="top">l)</td><td data-text-align="left" data-vertical-align="top">IEC 61663-2</td><td data-text-align="left" data-vertical-align="top">Lightning Protection – Telecommunication lines – Part 2: Lines using metallic conductors</td></tr><tr><td data-text-align="left" data-vertical-align="top">m)</td><td data-text-align="left" data-vertical-align="top">IEC 62151</td><td data-text-align="left" data-vertical-align="top">Safety of equipment electrically connected to a telecommunication network</td></tr><tr><td data-text-align="left" data-vertical-align="top">n)</td><td data-text-align="left" data-vertical-align="top">ITU-T K.8</td><td data-text-align="left" data-vertical-align="top">Separation in the soil between telecommunication cables and earthing system of power facilities</td></tr><tr><td data-text-align="left" data-vertical-align="top">o)</td><td data-text-align="left" data-vertical-align="top">ITU-T K.26</td><td data-text-align="left" data-vertical-align="top">Protection of telecommunication lines against harmful effects from electric power and electrified railway lines</td></tr><tr><td data-text-align="left" data-vertical-align="top">p)</td><td data-text-align="left" data-vertical-align="top">ITU-T K.27</td><td data-text-align="left" data-vertical-align="top">Bonding configurations and earthing inside a telecommunication building</td></tr><tr><td data-text-align="left" data-vertical-align="top">q)</td><td data-text-align="left" data-vertical-align="top">ITU-T K.31</td><td data-text-align="left" data-vertical-align="top">Bonding configurations and earthing of telecommunication installations inside a subscriber's building</td></tr><tr><td data-text-align="left" data-vertical-align="top">r)</td><td data-text-align="left" data-vertical-align="top">ITU-T K.33</td><td data-text-align="left" data-vertical-align="top">Limits for people safety related to coupling into telecommunications system from a.c. electric power and a.c. electrified railway installations in fault conditions</td></tr><tr><td data-text-align="left" data-vertical-align="top">s)</td><td data-text-align="left" data-vertical-align="top">ITU-T K.35</td><td data-text-align="left" data-vertical-align="top">Bonding configuration and earthing at remote electronic sites</td></tr><tr><td data-text-align="left" data-vertical-align="top">t)</td><td data-text-align="left" data-vertical-align="top">ITU-T K.50</td><td data-text-align="left" data-vertical-align="top">Safe limits of operating voltages and currents for telecommunication systems powered over the network</td></tr><tr><td data-text-align="left" data-vertical-align="top">u)</td><td data-text-align="left" data-vertical-align="top">ITU-T K.51</td><td data-text-align="left" data-vertical-align="top">Safety criteria for telecommunication equipment</td></tr><tr><td data-text-align="left" data-vertical-align="top">v)</td><td data-text-align="left" data-vertical-align="top">ITU-T K.53</td><td data-text-align="left" data-vertical-align="top">Values of induced voltages on telecommunication installations to establish telecom and a.c. power and railway operators responsibilities.</td></tr></tbody></table></article></article><article class="legalArticle" data-lovdata-URL="LTI/forskrift/2000-06-26-636/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Driftsspenninger</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Spenninger i telenett skal være begrenset i samsvar med sikkerhetskrav som beskrevet i internasjonal standard IEC 62151 og europeisk standard EN 60950. Når utstyrsenheter parallellkoples, gjelder grenseverdiene for den sammenkoplete enhet.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Krav etter standardene IEC 62151/EN 60950 kan fravikes dersom tilgjengelige koplingspunkter merkes og påføres varselsskilt som beskriver fare ved arbeid på linjene. Det skal etableres arbeids- og sikkerhetsrutiner.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Termineringspunkt for telenett skal tåle minst 1,3A uten at brannfare oppstår, dersom netteier ikke har angitt noe annet.</article></article><article class="legalArticle" data-lovdata-URL="LTI/forskrift/2000-06-26-636/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overspenninger</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Liv, helse og eiendom skal være beskyttet mot skadelig virkning av isolasjonssvikt eller feil mellom kretser med ulike spenninger og andre uønskede høye spenninger, som overspenninger forårsaket av elektriske produksjons-, distribusjons- og baneanlegg eller lynutladninger.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Avhengig av spenningens varighet, skal spenninger i telenett referert til lokal jord forårsaket av elektriske produksjons-, distribusjons- og baneanlegg være begrenset til:<table><tbody><tr><td data-text-align="left" data-vertical-align="top">0-200 ms:</td><td data-text-align="right" data-vertical-align="bottom">1030 V</td></tr><tr><td data-text-align="left" data-vertical-align="top">200-350 ms:</td><td data-text-align="right" data-vertical-align="bottom">780 V</td></tr><tr><td data-text-align="left" data-vertical-align="top">350-500 ms:</td><td data-text-align="right" data-vertical-align="bottom">650 V</td></tr><tr><td data-text-align="left" data-vertical-align="top">500-1000 ms:</td><td data-text-align="right" data-vertical-align="bottom">430 V</td></tr><tr><td data-text-align="left" data-vertical-align="top">Lenger enn 1000 ms:</td><td data-text-align="right" data-vertical-align="bottom">60 V</td></tr></tbody></table></article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Påvirkningsmåter og dimensjonerende drift- og feilsituasjoner i elektriske produksjons-, distribusjons- og baneanlegg er gitt i «Directives concerning the protection of telecommunication lines against harmful effects from electric power and electrified railway lines» utgitt av Den internasjonale teleunion (ITU), referer rekommandasjon ITU-T K.26.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Post- og teletilsynet kan tillate at grenseverdiene fravikes på deler av telenett utenom utstyrspunkter og grensesnitt mot andre telenett. Grenseverdiene skal da være begrenset til:<table><tbody><tr><td data-text-align="left" data-vertical-align="top">0-100 ms:</td><td data-text-align="right" data-vertical-align="bottom">2000 V</td></tr><tr><td data-text-align="left" data-vertical-align="top">100-200 ms:</td><td data-text-align="right" data-vertical-align="bottom">1500 V</td></tr><tr><td data-text-align="left" data-vertical-align="top">200-350 ms:</td><td data-text-align="right" data-vertical-align="bottom">1000 V</td></tr></tbody></table></article><article class="legalP" data-absoluteaddress="/paragraf/7/ledd/5/" id="paragraf-7-ledd-5">Det tillates maksimalt 10 mA kortslutningsstrøm mellom telelinje og lokal jord ved kapasitiv kopling mellom et høyspenningsanlegg og en telelinje.</article><article class="legalP" data-absoluteaddress="/paragraf/7/ledd/6/" id="paragraf-7-ledd-6">I telenett skal overspenninger være begrenset til 1500 V mot brukerutstyr og andre nett, og risiko for skade skal ikke være større enn beskrevet i relevante standarder.</article><article class="legalP" data-absoluteaddress="/paragraf/7/ledd/7/" id="paragraf-7-ledd-7">Dersom det i telenett nyttes overspenningsvern mellom ledere og jord, skal disse ha en likestrøm tennspenning på minst 1,6 ganger den største forventede nettspenning mot jord. Tennspenningskravet kan fravikes i telekommunikasjonssenter der telenetteier har kontroll med og ansvaret for bygningens elektriske installasjoner, inkludert jordingsanlegg.</article></article><article class="legalArticle" data-lovdata-URL="LTI/forskrift/2000-06-26-636/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dokumentasjon</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Det skal dokumenteres hvilke standarder som er fulgt, og at sikkerhetskravene er oppfylt.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Dersom andre spesifikasjoner enn relevante standarder etter § 5 er lagt til grunn, skal det dokumenteres hvilke spesifikasjoner som er nyttet og at disse gir tilsvarende sikkerhet.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Dokumentasjonen skal oppbevares så lenge nettet er i drift. Dokumentasjonen skal være tilgjengelig ved tilsyn, jf. § 10.</article></article><article class="legalArticle" data-lovdata-URL="LTI/forskrift/2000-06-26-636/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Rapportering</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Skade på liv, helse og eiendom forårsaket av overspenninger fra elektriske produksjons- og distribusjonsanlegg på telenett, skal rapporteres snarest til Post- og teletilsynet.</article></article><article class="legalArticle" data-lovdata-URL="LTI/forskrift/2000-06-26-636/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Post- og teletilsynet fører tilsyn med at bestemmelsene i forskriften eller vedtak fattet med hjemmel i forskriften blir oppfylt.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Som ledd i tilsynet kan Post- og teletilsynet ta stikkprøver, utføre målinger eller gjennomføre annen kontroll av nettet.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Den som blir kontrollert plikter å gi tilsynet uhindret adgang til telenettet og lokaler og medvirke til gjennomføring av kontrollen, jf. teleloven kapittel 7. Nødvendige opplysninger og dokumentasjon skal utleveres, jf. teleloven § 9-1.</article></article><article class="legalArticle" data-lovdata-URL="LTI/forskrift/2000-06-26-636/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Når særlige grunner foreligger, kan Post- og teletilsynet gjøre andre unntak fra krav i forskriften enn det som følger av § 7 fjerde ledd.</article></article><article class="legalArticle" data-lovdata-URL="LTI/forskrift/2000-06-26-636/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Sanksjoner</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Ved brudd på plikter etter forskriften kan Post- og teletilsynet gjennomføre sanksjoner etter teleloven kapittel 7 og fastsette tvangsmulkt etter teleloven § 10-3.</article></article><article class="legalArticle" data-lovdata-URL="LTI/forskrift/2000-06-26-636/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Klageadgang</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Statens teleforvaltningsråd er klageinstans for enkeltvedtak fattet med hjemmel i forskriften.</article></article><article class="legalArticle" data-lovdata-URL="LTI/forskrift/2000-06-26-636/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Straff</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Brudd på forskriften er straffbart etter teleloven § 10-4.</article></article><article class="legalArticle" data-lovdata-URL="LTI/forskrift/2000-06-26-636/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Forskriften trer i kraft 1. juli 2000.</article></article></main></body></html>