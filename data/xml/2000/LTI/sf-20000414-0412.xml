<!DOCTYPE html><html lang="no"><head><title>Forskrift om oppbygging og bruk av stoffkartotek for helsefarlige stoffer i virksomheter (Stoffkartotekforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">FOR-2000-04-14-412</dd><dt class="dokid">DokumentID</dt><dd class="dokid">LTI/forskrift/2000-04-14-412</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 11</dd><dt class="dateInForce">I kraft fra</dt><dd class="dateInForce">2000-07-01, 2001-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-12-19-1829</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§11</li><li>lov/1977-02-04-4/§14</li><li>lov/1971-05-21-47/§11a</li><li>lov/1974-06-14-39/§11a</li></ul></dd><dt class="dateOfPublication">Kunngjort</dt><dd class="dateOfPublication">2000-06-09</dd><dt class="titleShort">Korttittel</dt><dd class="titleShort">Stoffkartotekforskriften</dd><dt class="title">Tittel</dt><dd class="title">Forskrift om oppbygging og bruk av stoffkartotek for helsefarlige stoffer i virksomheter (Stoffkartotekforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for arbeidstilsynet 9. mars 2000 med hjemmel i lov av 4. februar 1977 nr. 4 om arbeidervern og arbeidsmiljø m.v. § 11 nr. 5 og 6 og § 14 tredje ledd og av Direktoratet for brann- og eksplosjonsvern 14. april 2000 med hjemmel i lov av 21. mai 1971 nr. 47 om brannfarlige varer samt gasser og væsker under trykk § 11A og lov 14. juni 1974 nr. 39 om eksplosive varer § 11A.</dd><dt class="refid">RefID</dt><dd class="refid">forskrift/2000-04-14-412</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppbygging og bruk av stoffkartotek for helsefarlige stoffer i virksomheter (Stoffkartotekforskriften).<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. Virkeområde</li><li>§ 2. Hvem har plikter etter forskriften</li><li>§ 3. Tilsynsmyndighet</li><li>§ 4. Dispensasjon</li></ul></li><li>Kapittel II. Arbeidsgivers plikter<ul class="tocSubUl"><li>§ 5. Krav om stoffkartotek for helsefarlige stoffer</li><li>§ 6. Stoffkartotekets utforming</li></ul></li><li>Kapittel III. Bruk, opplæring, informasjon mv.<ul class="tocSubUl"><li>§ 7. Bruk av opplysningene i stoffkartoteket</li><li>§ 8. Informasjon og opplæring</li><li>§ 9. Adgang til stoffkartoteket</li></ul></li><li>Kapittel IV. Straff og ikrafttredelse<ul class="tocSubUl"><li>§ 10. Straffebestemmelser</li><li>§ 11. Ikrafttredelse og overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2000-04-14-412" id="dokument"><h1>Forskrift om oppbygging og bruk av stoffkartotek for helsefarlige stoffer i virksomheter (Stoffkartotekforskriften).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-04-14-412/KAPITTEL_1" data-partID="k1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/2000-04-14-412/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskriften gjelder virksomheter hvor helsefarlige stoffer, herunder brann- og eksplosjonsfarlige stoffer og giftig eller helsefarlig biologisk materiale (heretter kalt helsefarlige stoffer), blir fremstilt, pakket, brukt eller oppbevart på en måte som kan innebære helserisiko.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Forskriften gjelder ikke helsefarlige stoffer som føres gjennom landet som transittgods eller som lagres som slikt transittgods i Norge, dersom de ikke er gjenstand for behandling eller bearbeidelse.</article></article><article class="legalArticle" data-lovdata-URL="LTI/forskrift/2000-04-14-412/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Hvem har plikter etter forskriften</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Arbeidsgiver i virksomheter som fremstiller, pakker, bruker eller oppbevarer helsefarlige stoffer, har plikt til å sørge for at bestemmelsene i denne forskriften følges.</article></article><article class="legalArticle" data-lovdata-URL="LTI/forskrift/2000-04-14-412/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Tilsynsmyndighet</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Arbeidstilsynet og Direktoratet for brann- og eksplosjonsvern er tilsynsmyndigheter i samsvar med de respektive hjemmelslover.</article></article><article class="legalArticle" data-lovdata-URL="LTI/forskrift/2000-04-14-412/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Arbeidstilsynet kan gi dispensasjon fra forskriften når det er vernemessig forsvarlig.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-04-14-412/KAPITTEL_2" data-partID="k2"><h2>Kapittel II. Arbeidsgivers plikter</h2><article class="legalArticle" data-lovdata-URL="LTI/forskrift/2000-04-14-412/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav om stoffkartotek for helsefarlige stoffer</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Før helsefarlige stoffer fremstilles, pakkes, brukes eller oppbevares i virksomheten, skal arbeidsgiver opprette stoffkartotek for disse. Det skal også opprettes stoffkartotek for helsefarlige stoffer som dannes under forskjellige prosesser i virksomheten.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Stoffkartoteket skal omfatte de helsefarlige stoffer som til enhver tid håndteres i virksomheten. Kartoteket skal for de tre gruppene som nevnes nedenfor, inneholde følgende informasjon:</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Gruppe 1) For farlige kjemikalier som omfattes av forskrift om utarbeidelse og distribusjon av helse-, miljø- og sikkerhetsdatablad for farlige kjemikalier, skal det foreligge helse-, miljø- og sikkerhetsdatablad utarbeidet av produsent/importør/omsetter.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Gruppe 2) For helsefarlige stoffer som ikke omfattes av gruppe 1 og 3, skal det utarbeides informasjonsblad som minst skal inneholde følgende opplysninger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/1/ledd/4/punkt/1/" id="kapittel-2-paragraf-1-ledd-4-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/1/ledd/4/punkt/1/ledd/1/" id="kapittel-2-paragraf-1-ledd-4-punkt-1-ledd-1">navn</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/1/ledd/4/punkt/2/" id="kapittel-2-paragraf-1-ledd-4-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/1/ledd/4/punkt/2/ledd/1/" id="kapittel-2-paragraf-1-ledd-4-punkt-2-ledd-1">sammensetning</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/1/ledd/4/punkt/3/" id="kapittel-2-paragraf-1-ledd-4-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/1/ledd/4/punkt/3/ledd/1/" id="kapittel-2-paragraf-1-ledd-4-punkt-3-ledd-1">opplysninger om produsent, importør og/eller omsetter</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/2/paragraf/1/ledd/4/punkt/4/" id="kapittel-2-paragraf-1-ledd-4-punkt-4"><span class="data-originalId">d)</span><article class="legalP" data-absoluteaddress="/kapittel/2/paragraf/1/ledd/4/punkt/4/ledd/1/" id="kapittel-2-paragraf-1-ledd-4-punkt-4-ledd-1">fysikalske, kjemiske og helseskadelige egenskaper/toksikologiske data</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/2/paragraf/1/ledd/4/punkt/5/" id="kapittel-2-paragraf-1-ledd-4-punkt-5"><span class="data-originalId">e)</span><article class="legalP" data-absoluteaddress="/kapittel/2/paragraf/1/ledd/4/punkt/5/ledd/1/" id="kapittel-2-paragraf-1-ledd-4-punkt-5-ledd-1">risikomomenter</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/2/paragraf/1/ledd/4/punkt/6/" id="kapittel-2-paragraf-1-ledd-4-punkt-6"><span class="data-originalId">f)</span><article class="legalP" data-absoluteaddress="/kapittel/2/paragraf/1/ledd/4/punkt/6/ledd/1/" id="kapittel-2-paragraf-1-ledd-4-punkt-6-ledd-1">forebyggende vernetiltak</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/2/paragraf/1/ledd/4/punkt/7/" id="kapittel-2-paragraf-1-ledd-4-punkt-7"><span class="data-originalId">g)</span><article class="legalP" data-absoluteaddress="/kapittel/2/paragraf/1/ledd/4/punkt/7/ledd/1/" id="kapittel-2-paragraf-1-ledd-4-punkt-7-ledd-1">førstehjelpsbehandling.</article></article></li></ul></article><article class="legalP" data-absoluteaddress="/kapittel/2/paragraf/1/ledd/5/" id="kapittel-2-paragraf-1-ledd-5">Gruppe 3) For helsefarlig biologisk materiale skal det utarbeides informasjonsblad som minst skal inneholde følgende opplysninger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/1/ledd/5/punkt/1/" id="kapittel-2-paragraf-1-ledd-5-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/1/ledd/5/punkt/1/ledd/1/" id="kapittel-2-paragraf-1-ledd-5-punkt-1-ledd-1">navn</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/1/ledd/5/punkt/2/" id="kapittel-2-paragraf-1-ledd-5-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/1/ledd/5/punkt/2/ledd/1/" id="kapittel-2-paragraf-1-ledd-5-punkt-2-ledd-1">opplysninger om produsent, importør og/eller omsetter</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/1/ledd/5/punkt/3/" id="kapittel-2-paragraf-1-ledd-5-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/1/ledd/5/punkt/3/ledd/1/" id="kapittel-2-paragraf-1-ledd-5-punkt-3-ledd-1">helseskadelige egenskaper/toksikologiske data</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/2/paragraf/1/ledd/5/punkt/4/" id="kapittel-2-paragraf-1-ledd-5-punkt-4"><span class="data-originalId">d)</span><article class="legalP" data-absoluteaddress="/kapittel/2/paragraf/1/ledd/5/punkt/4/ledd/1/" id="kapittel-2-paragraf-1-ledd-5-punkt-4-ledd-1">opplysninger om smittefare</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/2/paragraf/1/ledd/5/punkt/5/" id="kapittel-2-paragraf-1-ledd-5-punkt-5"><span class="data-originalId">e)</span><article class="legalP" data-absoluteaddress="/kapittel/2/paragraf/1/ledd/5/punkt/5/ledd/1/" id="kapittel-2-paragraf-1-ledd-5-punkt-5-ledd-1">risikomomenter</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/2/paragraf/1/ledd/5/punkt/6/" id="kapittel-2-paragraf-1-ledd-5-punkt-6"><span class="data-originalId">f)</span><article class="legalP" data-absoluteaddress="/kapittel/2/paragraf/1/ledd/5/punkt/6/ledd/1/" id="kapittel-2-paragraf-1-ledd-5-punkt-6-ledd-1">forebyggende vernetiltak</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/2/paragraf/1/ledd/5/punkt/7/" id="kapittel-2-paragraf-1-ledd-5-punkt-7"><span class="data-originalId">g)</span><article class="legalP" data-absoluteaddress="/kapittel/2/paragraf/1/ledd/5/punkt/7/ledd/1/" id="kapittel-2-paragraf-1-ledd-5-punkt-7-ledd-1">førstehjelpsbehandling.</article></article></li></ul></article><article class="legalP" data-absoluteaddress="/kapittel/2/paragraf/1/ledd/6/" id="kapittel-2-paragraf-1-ledd-6">Dersom det ikke er relevant eller teknisk mulig å gi en eller flere av de opplysningene som kreves etter denne bestemmelsen, skal begrunnelsen fremgå av opplysningene i stoffkartoteket.</article></article><article class="legalArticle" data-lovdata-URL="LTI/forskrift/2000-04-14-412/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Stoffkartotekets utforming</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Stoffkartoteket skal være bygget opp på en slik måte at det er lett å søke frem informasjon om det enkelte helsefarlige stoffet.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Informasjonen skal være gitt på norsk og være kortfattet og lett forståelig. Arbeidsgiver må sørge for at arbeidstakere som ikke behersker norsk, får tilstrekkelig skriftlig informasjon og opplæring ut fra opplysningene i stoffkartoteket.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Arbeidsgiver har plikt til å ajourføre opplysninger når det foreligger endringer, avdekking av helseskadelige forhold o.l. som er vesentlige for å forebygge helseskader.</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Der stoffkartoteket er etablert på et EDB-basert system, skal informasjonen også foreligge i en papirutgave.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/2000-04-14-412/KAPITTEL_3" data-partID="k3"><h2>Kapittel III. Bruk, opplæring, informasjon mv.</h2><article class="legalArticle" data-lovdata-URL="LTI/forskrift/2000-04-14-412/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Bruk av opplysningene i stoffkartoteket</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Arbeidsgiver skal bruke informasjonen som ligger i stoffkartoteket til å sikre trygg håndtering og oppbevaring av helsefarlige stoffer i virksomheten.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Når arbeidsgiver skal kartlegge risiko, sette i verk vernetiltak og/eller utarbeide arbeidsinstrukser, skal opplysningene i stoffkartoteket brukes.</article></article><article class="legalArticle" data-lovdata-URL="LTI/forskrift/2000-04-14-412/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Informasjon og opplæring</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Arbeidsgiver skal sørge for at arbeidstakere og verneombud får nødvendig informasjon om og opplæring i bruk av stoffkartoteket før de begynner med arbeidet. Arbeidstakerne skal informeres om vesentlige endringer som foretas i stoffkartoteket.</article></article><article class="legalArticle" data-lovdata-URL="LTI/forskrift/2000-04-14-412/§9" data-name="§9" data-partID="§9" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Adgang til stoffkartoteket</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Arbeidsgiver skal sørge for at arbeidstakerne har lett adgang til stoffkartoteket med opplysninger om helsefarlige stoffer som de arbeider med eller kommer i kontakt med på annen måte. I tillegg skal de aktuelle data- og informasjonsblad være tilgjengelig på det enkelte arbeidssted.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Arbeidstakerne skal også ha tilfredsstillende adgang til stoffkartotek som er EDB-basert.</article><article class="legalP" data-absoluteaddress="/kapittel/3/paragraf/3/ledd/3/" id="kapittel-3-paragraf-3-ledd-3">Verneombudet skal ha et eget eksemplar av stoffkartoteket som gjelder eget verneområde. Hovedverneombudet skal ha tilgang til det komplette stoffkartoteket for virksomheten.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/2000-04-14-412/KAPITTEL_4" data-partID="k4"><h2>Kapittel IV. Straff og ikrafttredelse</h2><article class="legalArticle" data-lovdata-URL="LTI/forskrift/2000-04-14-412/§10" data-name="§10" data-partID="§10" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Straffebestemmelser</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Overtredelse av forskriften straffes etter arbeidsmiljøloven kap. XIV, lov om brannfarlige varer samt gasser og væsker under trykk kap. 7, lov om eksplosive varer kap. 10 og straffeloven §§ 48a og 48b.</article></article><article class="legalArticle" data-lovdata-URL="LTI/forskrift/2000-04-14-412/§11" data-name="§11" data-partID="§11" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse og overgangsbestemmelser</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Forskriften trer i kraft 1. juli 2000, unntatt bestemmelsene i § 5 annet ledd gruppe 2) og 3) som trer i kraft 1. juli 2001.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Fra samme tidspunkt oppheves forskrift 19. desember 1983 nr. 1829 om utarbeidelse av produktdatablad for kjemiske stoffer og produkter og oppbygging av stoffkartotek i virksomheter.</article></article></section></main></body></html>