<!DOCTYPE html><html lang="no"><head><title>Forskrift om regulering av forsøksfiske etter blåkveite og breiflabb ved Færøyene i 2000.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">FOR-2000-05-11-429</dd><dt class="dokid">DokumentID</dt><dd class="dokid">LTI/forskrift/2000-05-11-429</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 11</dd><dt class="dateInForce">I kraft fra</dt><dd class="dateInForce">2000-05-11 – 2000-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1999-03-26-15/§20</li><li>lov/1999-03-26-15/§21</li></ul></dd><dt class="dateOfPublication">Kunngjort</dt><dd class="dateOfPublication">2000-06-09</dd><dt class="titleShort">Korttittel</dt><dd class="titleShort">Forskrift om forsøksfiske ved Færøyene</dd><dt class="title">Tittel</dt><dd class="title">Forskrift om regulering av forsøksfiske etter blåkveite og breiflabb ved Færøyene i 2000.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 11. mai 2000 med hjemmel i lov av 3. juni 1983 nr. 40 om saltvannsfiske m.v. § 4, § 5 og § 9 og lov av 26. mars 1999 nr. 15 om retten til å delta i fiske og fangst (deltakerloven) § 20 og § 21.</dd><dt class="refid">RefID</dt><dd class="refid">forskrift/2000-05-11-429</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av forsøksfiske etter blåkveite og breiflabb ved Færøyene i 2000.<ul class="tocSubUl"><li>§ 1. Forbud</li><li>§ 2. Kvote</li><li>§ 3. Påmelding</li><li>§ 4. Utseilingsfrist</li><li>§ 5. Bemyndigelse</li><li>§ 6. Refordeling</li><li>§ 7. Stopp i fisket</li><li>§ 8. Straff</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2000-05-11-429" id="dokument"><h1>Forskrift om regulering av forsøksfiske etter blåkveite og breiflabb ved Færøyene i 2000.</h1><article class="legalArticle" data-lovdata-URL="LTI/forskrift/2000-05-11-429/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt for norske fartøy å drive fiske etter blåkveite og breiflabb i færøysk sone i 2000.</article></article><article class="legalArticle" data-lovdata-URL="LTI/forskrift/2000-05-11-429/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kvote</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Uten hensyn til forbudet i § 1 kan norske fartøy fiske inntil 75 tonn blåkveite med garn og inntil 100 tonn breiflabb med garn.</article></article><article class="legalArticle" data-lovdata-URL="LTI/forskrift/2000-05-11-429/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Påmelding</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fartøy som ønsker å delta i fisket må sende skriftlig melding til Fiskeridirektoratet innen en nærmere fastsatt frist.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Dersom det er påmeldt flere fartøy enn det kvotegrunnlaget gir rom for, kan Fiskeridirektoratet begrense deltakelsen ved loddtrekning, herunder fastsette maksimalkvoter for det enkelte fartøy.</article></article><article class="legalArticle" data-lovdata-URL="LTI/forskrift/2000-05-11-429/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utseilingsfrist</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektoratet kan fastsette utseilingsfrist for fartøy som har fått tilbud om å delta i fisket. Fartøy som ikke overholder fristen, mister sin adgang til å delta.</article></article><article class="legalArticle" data-lovdata-URL="LTI/forskrift/2000-05-11-429/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bemyndigelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridirektoratet kan fastsette nærmere bestemmelser som er nødvendig for å oppnå en hensiktsmessig avvikling av fisket, herunder bestemmelser om rapporteringsplikt.</article></article><article class="legalArticle" data-lovdata-URL="LTI/forskrift/2000-05-11-429/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Refordeling</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektoratet kan etter en nærmere fastsatt frist foreta refordeling dersom utviklingen i fisket tilsier dette.</article></article><article class="legalArticle" data-lovdata-URL="LTI/forskrift/2000-05-11-429/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Stopp i fisket</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fiskeridirektoratet kan stoppe fisket når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/2000-05-11-429/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forsettlig eller uaktsom overtredelse av bestemmelser gitt i eller i medhold av denne forskrift, straffes i henhold til lov av 3. juni 1983 nr. 40 om saltvannsfiske m.v. § 53 og lov av 26. mars 1999 nr. 15 om retten til å delta i fiske og fangst (deltakerloven) § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2000-05-11-429/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks og gjelder til og med 31. desember 2000.</article></article></main></body></html>