<!DOCTYPE html><html lang="no"><head><title>Forskrift om edelmetallkontrollens organisasjon, virksomhet og finansiering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:20</dd><dt class="legacyID">Datokode</dt><dd class="legacyID">FOR-2000-11-27-1193</dd><dt class="dokid">DokumentID</dt><dd class="dokid">LTI/forskrift/2000-11-27-1193</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 27</dd><dt class="dateInForce">I kraft fra</dt><dd class="dateInForce">2001-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-11-29-1996</li><li>forskrift/1985-11-29-1998</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1891-06-06-2/§6</li><li>forskrift/1983-06-10-1099</li></ul></dd><dt class="dateOfPublication">Kunngjort</dt><dd class="dateOfPublication">2000-12-22</dd><dt class="titleShort">Korttittel</dt><dd class="titleShort">Forskrift om Edelmetallkontrollen</dd><dt class="title">Tittel</dt><dd class="title">Forskrift om edelmetallkontrollens organisasjon, virksomhet og finansiering.</dd><dt class="miscInformation">Annet om dokumentet</dt><dd class="miscInformation">Fastsatt av Barne- og familiedepartementet 27. november 2000 med hjemmel i lov av 6. juni 1891 nr. 2 om Guld-, Sølv- og Platinavarers Finhed og Stempling m.v. § 6 tredje og fjerde ledd, jf. kgl.res. av 10. juni 1983.</dd><dt class="refid">RefID</dt><dd class="refid">forskrift/2000-11-27-1193</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om edelmetallkontrollens organisasjon, virksomhet og finansiering.<ul class="tocSubUl"><li>Kapittel I. Edelmetallkontrollens organisasjon og virksomhet<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li></ul></li><li>Kapittel II. Kontroll av importerte varer med konvensjonsmerke<ul class="tocSubUl"><li>§ 16.</li><li>§ 17.</li><li>§ 18.</li></ul></li><li>Kapittel III. Finansiering av Edelmetallkontrollen. Betaling av årsavgift og avgift for kontroll og stempling mv.<ul class="tocSubUl"><li>§ 19.</li><li>§ 20.</li><li>§ 21.</li><li>§ 22.</li><li>§ 23.</li></ul></li><li>Kapittel IV. Ikrafttreden mv.<ul class="tocSubUl"><li>§ 24.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2000-11-27-1193" id="dokument"><h1>Forskrift om edelmetallkontrollens organisasjon, virksomhet og finansiering.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-11-27-1193/KAPITTEL_1" data-partID="k1"><h2>Kapittel I. Edelmetallkontrollens organisasjon og virksomhet</h2><article class="legalArticle" data-lovdata-URL="LTI/forskrift/2000-11-27-1193/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Edelmetallkontrollen skal føre kontroll med edelmetallers finhet m.v. i henhold til lov av 6. juni 1891 nr. 2 om Guld-, Sølv- og Platinavarers Finhed og Stempling m.v. og konvensjon av 15. november 1972 om kontroll og merking av varer av edle metaller, heretter kalt EFTA-konvensjonen.</article></article><article class="legalArticle" data-lovdata-URL="LTI/forskrift/2000-11-27-1193/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Edelmetallkontrollen skal ha et styre på tre medlemmer som oppnevnes av departementet. Ett medlem oppnevnes etter forslag fra Forbrukerrådet og ett medlem oppnevnes etter forslag fra Norges Gullsmedforbund. Departementet bestemmer hvem som skal være styrets leder. Styret oppnevnes for tre år av gangen.</article></article><article class="legalArticle" data-lovdata-URL="LTI/forskrift/2000-11-27-1193/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Styremøte holdes minst fire ganger i året, og ellers når minst ett av medlemmene ønsker det. Lederen sammenkaller til styremøte.</article></article><article class="legalArticle" data-lovdata-URL="LTI/forskrift/2000-11-27-1193/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Styret har det overordnede ansvar for Edelmetallkontrollens virksomhet.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Styret skal bl.a.:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/4/ledd/2/punkt/1/" id="kapittel-1-paragraf-4-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/4/ledd/2/punkt/1/ledd/1/" id="kapittel-1-paragraf-4-ledd-2-punkt-1-ledd-1">utarbeide arbeidsinstrukser, budsjett og arbeidsplaner for virksomheten. Budsjettet skal forelegges departementet.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/4/ledd/2/punkt/2/" id="kapittel-1-paragraf-4-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/4/ledd/2/punkt/2/ledd/1/" id="kapittel-1-paragraf-4-ledd-2-punkt-2-ledd-1">foreslå tekniske forskrifter som er nødvendig for Edelmetallkontrollens virksomhet, jf. lovens § 2 annet ledd.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/4/ledd/2/punkt/3/" id="kapittel-1-paragraf-4-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/4/ledd/2/punkt/3/ledd/1/" id="kapittel-1-paragraf-4-ledd-2-punkt-3-ledd-1">foreslå forskrifter om beregning og oppkreving av gebyrer og avgifter, jf. lovens § 6 siste ledd.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/4/ledd/2/punkt/4/" id="kapittel-1-paragraf-4-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/4/ledd/2/punkt/4/ledd/1/" id="kapittel-1-paragraf-4-ledd-2-punkt-4-ledd-1">føre kontroll med at virksomheten drives innenfor lover, forskrifter, arbeidsplaner og budsjett.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/paragraf/4/ledd/2/punkt/5/" id="kapittel-1-paragraf-4-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/1/paragraf/4/ledd/2/punkt/5/ledd/1/" id="kapittel-1-paragraf-4-ledd-2-punkt-5-ledd-1">legge frem for departementet årsmelding og revidert regnskap innen tre måneder etter utløpet av hvert år.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/paragraf/4/ledd/2/punkt/6/" id="kapittel-1-paragraf-4-ledd-2-punkt-6"><span class="data-originalId">f)</span><article class="legalP" data-absoluteaddress="/kapittel/1/paragraf/4/ledd/2/punkt/6/ledd/1/" id="kapittel-1-paragraf-4-ledd-2-punkt-6-ledd-1">ha ansvaret for Edelmetallkontrollens deltakelse i Den faste komité som administrerer EFTA-konvensjonen.</article></article></li></ul></article></article><article class="legalArticle" data-lovdata-URL="LTI/forskrift/2000-11-27-1193/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Styret ansetter en edelmetallguardein som daglig leder, og det øvrige personale. Den daglige leder må ha høyere teknisk eller kjemisk utdannelse. Til å forestå kontrollen kan det ansettes én eller flere kontrollører. Disse bør ha ingeniørutdannelse eller tilsvarende kompetanse og ha trening i metallanalyser.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Styret kan imidlertid inngå avtale med et organ om at edelmetallkontrollen skal utføres av dette organet. Styret godkjenner en edelmetallguardein som daglig leder, og det øvrige personale.</article></article><article class="legalArticle" data-lovdata-URL="LTI/forskrift/2000-11-27-1193/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Edelmetallguardeinen er ansvarlig overfor Edelmetallkontrollens styre, og skal rådføre seg med dette i saker av viktighet.</article></article><article class="legalArticle" data-lovdata-URL="LTI/forskrift/2000-11-27-1193/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Kontrollen skal omfatte frivillig innleverte varer og varer tatt ut under stikkprøvekontroller hos importører, grossister, forhandlere og produsenter. Edelmetallkontrollen bestemmer det nødvendige antall prøver som skal tas under stikkprøvekontroller. Kontrollanalyser og eventuell stempling utføres i Edelmetallkontrollens laboratorier etter lov av 6. juni 1891 nr. 2 og forskrifter gitt i medhold av denne.</article></article><article class="legalArticle" data-lovdata-URL="LTI/forskrift/2000-11-27-1193/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Edelmetallguardeinens kontroll skal kun omfatte varens finhet og hvorvidt varen er lovlig stemplet. For varer som skal stemples med konvensjonsmerke for eksport til et konvensjonsland skal det kontrolleres at varen for øvrig er i samsvar med konvensjonens regler om finhet og merking.</article></article><article class="legalArticle" data-lovdata-URL="LTI/forskrift/2000-11-27-1193/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Edelmetallguardeinen har ingen plikt til å kontrollere innleverte varer av plett og doublé, men slike varer kan på begjæring kontrolleres dersom arbeidsmengden tillater dette. Det samme gjelder for edelmetallvarer til teknisk bruk og som ikke faller inn under den normale kontrollvirksomheten.</article></article><article class="legalArticle" data-lovdata-URL="LTI/forskrift/2000-11-27-1193/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Edelmetallguardeinen og kontrollørene skal være utstyrt med legitimasjon og skal uoppfordret legitimere seg når de foretar kontroll. Anmoder de om å få utlevert varer for nærmere analyse eller kontroll, skal det gis kvittering på særskilt blankett. En ansvarlig representant for firmaet skal kontrasignere kvitteringen. For øvrig får reglene i forvaltningsloven § 15 anvendelse.</article></article><article class="legalArticle" data-lovdata-URL="LTI/forskrift/2000-11-27-1193/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Varer som tas inn til kontroll, eller som leveres inn, skal registreres i en egen protokoll. For varer som leveres inn personlig skal det gis kvittering. Varene skal oppbevares på en betryggende måte.</article></article><article class="legalArticle" data-lovdata-URL="LTI/forskrift/2000-11-27-1193/§12" data-name="§12" data-partID="§12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Så snart kontrollen er utført skal det gis melding om resultatet.</article></article><article class="legalArticle" data-lovdata-URL="LTI/forskrift/2000-11-27-1193/§13" data-name="§13" data-partID="§13" data-absoluteaddress="/kapittel/1/paragraf/13/" id="kapittel-1-paragraf-13"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/1/paragraf/13/ledd/1/" id="kapittel-1-paragraf-13-ledd-1">Dersom kontrollert vare finnes i orden, skal den stemples i samsvar med oppdragsgiverens ønsker, innenfor gjeldende regler om finhet, sammensetting og merking av edelmetallvarer.</article></article><article class="legalArticle" data-lovdata-URL="LTI/forskrift/2000-11-27-1193/§14" data-name="§14" data-partID="§14" data-absoluteaddress="/kapittel/1/paragraf/14/" id="kapittel-1-paragraf-14"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/1/paragraf/14/ledd/1/" id="kapittel-1-paragraf-14-ledd-1">Finner Edelmetallkontrollen at varen er underlødig i henhold til påførte stempler eller finhetsforskrifter, skal det gis melding om dette. En vare som er feil stemplet, men som er lødig i henhold til lovens krav til minste finhet, må stemples om før den kan selges. Er en stemplet vare underlødig i henhold til lovens krav om minste finhet, skal stempelet slettes.</article><article class="legalP" data-absoluteaddress="/kapittel/1/paragraf/14/ledd/2/" id="kapittel-1-paragraf-14-ledd-2">Er en feilstemplet eller underlødig vare en del av en serieproduksjon, kan Edelmetallkontrollen kreve at hele serien tilbakekalles for omstempling eller sletting av finhetsstempelet.</article></article><article class="legalArticle" data-lovdata-URL="LTI/forskrift/2000-11-27-1193/§15" data-name="§15" data-partID="§15" data-absoluteaddress="/kapittel/1/paragraf/15/" id="kapittel-1-paragraf-15"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/1/paragraf/15/ledd/1/" id="kapittel-1-paragraf-15-ledd-1">De mottatte varene og metallrester fra undersøkelsene sendes tilbake til eieren med unntak av de deler som har måttet oppløses for kjemisk analyse. Forsendelsen skjer for eierens regning og risiko og etter at fakturabeløpet for de beregnede avgifter er registrert mottatt av Edelmetallkontrollen.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-11-27-1193/KAPITTEL_2" data-partID="k2"><h2>Kapittel II. Kontroll av importerte varer med konvensjonsmerke</h2><article class="legalArticle" data-lovdata-URL="LTI/forskrift/2000-11-27-1193/§16" data-name="§16" data-partID="§16" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Med mindre en vare er stemplet med en finhet som er lavere enn hva som er tillatt etter norsk lov, skal varer som er merket i henhold til konvensjonen (CCM-merkede) og som er importert fra et land som har tiltrådt EFTA-konvensjonen anses å tilfredsstille de gjeldende regler om finhet og sammensetting.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Dette hindrer likevel ikke at det kan tas kontrollprøver av slike varer. Slike prøver skal ikke utføres på en måte som er til unødig ulempe for import eller salg.</article></article><article class="legalArticle" data-lovdata-URL="LTI/forskrift/2000-11-27-1193/§17" data-name="§17" data-partID="§17" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Hvis det er grunn til å tro at et prøvekontor i en eksporterende kontraherende stat har påført det felles kontrollmerket uten å ha etterkommet bestemmelsene i nevnte konvensjon, skal Edelmetallguardeinen straks konsultere det prøvekontor som påstås å ha merket varene. Dersom de i fellesskap ikke oppnår en tilfredsstillende løsning av saken, kan Edelmetallguardeinen henvise saken til Den faste komité jf. § 4 bokstav f.</article></article><article class="legalArticle" data-lovdata-URL="LTI/forskrift/2000-11-27-1193/§18" data-name="§18" data-partID="§18" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Enhver lødighetskontroll med godkjente analyseteknikker krever at det tas et visst minimum av materiale fra de varer som skal kontrolleres. Avhengig av varens form og størrelse vil dette måtte gjøres i form av klipping, saging eller skraping.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Dersom varer som er tatt ut eller sendt inn til kontroll blir skadet i større utstrekning enn kontrollen gjør nødvendig, skal Edelmetallkontrollen erstatte det det koster å reparere eller gjenskaffe varen.</article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">Blir en vare borte mens den er i Edelmetallkontrollens besittelse, har eieren krav på full erstatning.</article><article class="legalP" data-absoluteaddress="/kapittel/2/paragraf/3/ledd/4/" id="kapittel-2-paragraf-3-ledd-4">Er det uenighet om varens verdi eller skadens størrelse, skal spørsmålet avgjøres av en takstmann som partene blir enige om. Blir partene ikke enige, oppnevnes takstmann av departementet.</article><article class="legalP" data-absoluteaddress="/kapittel/2/paragraf/3/ledd/5/" id="kapittel-2-paragraf-3-ledd-5">Styret har ansvaret for å tegne og opprettholde nødvendige forsikringer, herunder ansvarsforsikring.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/2000-11-27-1193/KAPITTEL_3" data-partID="k3"><h2>Kapittel III. Finansiering av Edelmetallkontrollen. Betaling av årsavgift og avgift for kontroll og stempling mv.</h2><article class="legalArticle" data-lovdata-URL="LTI/forskrift/2000-11-27-1193/§19" data-name="§19" data-partID="§19" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Norges Gullsmedforbund, Norges Urgrossistforening og Norges Urmakerforbund betaler et årlig tilskudd til Edelmetallkontrollen. Størrelsen på tilskuddet fastsettes i avtale mellom de tre organisasjonene og departementet.</article></article><article class="legalArticle" data-lovdata-URL="LTI/forskrift/2000-11-27-1193/§20" data-name="§20" data-partID="§20" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 20</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Enhver som fremstiller eller omsetter edle metaller eller varer av edle metaller og som ikke er medlem av de organisasjoner som omfattes av avtalen etter § 19, skal betale årlig avgift til Edelmetallkontrollen.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Dersom et foretak som er medlem i en av de under § 19 nevnte organisasjoner har flere utsalgssteder, skal foretaket betale avgift etter tredje ledd for det antall utsalgssteder som er tilknyttet foretaket. Det samme gjelder for foretak som ikke er medlem av en av de under § 19 nevnte organisasjoner.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Avgiftene er som følger:<ul class="defaultList"><li><article class="listArticle" data-absoluteaddress="/kapittel/3/paragraf/2/ledd/3/punkt/1/" id="kapittel-3-paragraf-2-ledd-3-punkt-1"><article class="legalP" data-absoluteaddress="/kapittel/3/paragraf/2/ledd/3/punkt/1/ledd/1/" id="kapittel-3-paragraf-2-ledd-3-punkt-1-ledd-1">Råvareleverandører <span class="data-pronounced-line">kr 2.100,-</span></article></article></li><li><article class="listArticle" data-absoluteaddress="/kapittel/3/paragraf/2/ledd/3/punkt/2/" id="kapittel-3-paragraf-2-ledd-3-punkt-2"><article class="legalP" data-absoluteaddress="/kapittel/3/paragraf/2/ledd/3/punkt/2/ledd/1/" id="kapittel-3-paragraf-2-ledd-3-punkt-2-ledd-1">Produsenter/verksteder <span class="data-pronounced-line">kr 2.100,-</span></article></article></li><li><article class="listArticle" data-absoluteaddress="/kapittel/3/paragraf/2/ledd/3/punkt/3/" id="kapittel-3-paragraf-2-ledd-3-punkt-3"><article class="legalP" data-absoluteaddress="/kapittel/3/paragraf/2/ledd/3/punkt/3/ledd/1/" id="kapittel-3-paragraf-2-ledd-3-punkt-3-ledd-1">Agenter/grossister/importører <span class="data-pronounced-line">kr 2.100,-</span></article></article></li><li><article class="listArticle" data-absoluteaddress="/kapittel/3/paragraf/2/ledd/3/punkt/4/" id="kapittel-3-paragraf-2-ledd-3-punkt-4"><article class="legalP" data-absoluteaddress="/kapittel/3/paragraf/2/ledd/3/punkt/4/ledd/1/" id="kapittel-3-paragraf-2-ledd-3-punkt-4-ledd-1">Postordreforretninger <span class="data-pronounced-line">kr 2.100,-</span></article></article></li><li><article class="listArticle" data-absoluteaddress="/kapittel/3/paragraf/2/ledd/3/punkt/5/" id="kapittel-3-paragraf-2-ledd-3-punkt-5"><article class="legalP" data-absoluteaddress="/kapittel/3/paragraf/2/ledd/3/punkt/5/ledd/1/" id="kapittel-3-paragraf-2-ledd-3-punkt-5-ledd-1">Detaljister, herunder frivillige fagkjeder – per utsalgssted <span class="data-pronounced-line">kr 1.100,-</span></article></article></li><li><article class="listArticle" data-absoluteaddress="/kapittel/3/paragraf/2/ledd/3/punkt/6/" id="kapittel-3-paragraf-2-ledd-3-punkt-6"><article class="legalP" data-absoluteaddress="/kapittel/3/paragraf/2/ledd/3/punkt/6/ledd/1/" id="kapittel-3-paragraf-2-ledd-3-punkt-6-ledd-1">Per utsalgssted tilknyttet foretaket <span class="data-pronounced-line">kr 1.000,-</span></article></article></li><li><article class="listArticle" data-absoluteaddress="/kapittel/3/paragraf/2/ledd/3/punkt/7/" id="kapittel-3-paragraf-2-ledd-3-punkt-7"><article class="legalP" data-absoluteaddress="/kapittel/3/paragraf/2/ledd/3/punkt/7/ledd/1/" id="kapittel-3-paragraf-2-ledd-3-punkt-7-ledd-1">Franchise kjedeforetak – per utsalgssted <span class="data-pronounced-line">kr 1.000,-</span></article></article></li></ul></article><article class="legalP" data-absoluteaddress="/kapittel/3/paragraf/2/ledd/4/" id="kapittel-3-paragraf-2-ledd-4">I særlige tilfelle kan Edelmetallkontrollen frita helt eller delvis for betaling av slik avgift.</article></article><article class="legalArticle" data-lovdata-URL="LTI/forskrift/2000-11-27-1193/§21" data-name="§21" data-partID="§21" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 21</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Det skal betales for analyser, inspeksjonsbesøk, strekprøver og påtrykking av stempler etter følgende satser:<table><tbody><tr><td data-text-align="left" data-vertical-align="top">1)</td><td data-text-align="left" data-vertical-align="top">Analyse av innsendte prøver</td><td data-text-align="left" data-vertical-align="bottom">kr</td><td data-text-align="right" data-vertical-align="bottom">300,- </td><td data-text-align="left" data-vertical-align="bottom">per prøve</td></tr><tr><td data-text-align="left" data-vertical-align="top">2)</td><td data-text-align="left" data-vertical-align="top">Avgifter for analyse av prøver ved stikkprøvekontroller</td><td data-text-align="left" data-vertical-align="bottom">kr</td><td data-text-align="right" data-vertical-align="bottom">200,- </td><td data-text-align="left" data-vertical-align="bottom">per prøve</td></tr><tr><td data-text-align="left" data-vertical-align="top">3)</td><td data-text-align="left" data-vertical-align="top">Inspeksjonsbesøk (inkl. ca. 1 times arbeide à kr 450,- og fire strekprøver, reiseutgifter)</td><td data-text-align="left" data-vertical-align="bottom">kr</td><td data-text-align="right" data-vertical-align="bottom">750,- </td><td data-text-align="left" data-vertical-align="bottom">per besøk</td></tr><tr><td data-text-align="left" data-vertical-align="top">4)</td><td data-text-align="left" data-vertical-align="top">Strekprøver for øving</td><td data-text-align="left" data-vertical-align="bottom">kr</td><td data-text-align="right" data-vertical-align="bottom">175,- </td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">5)</td><td data-text-align="left" data-vertical-align="top">Avgift for påtrykking av stempler</td><td data-text-align="left" data-vertical-align="bottom">kr</td><td data-text-align="right" data-vertical-align="bottom">2,- </td><td data-text-align="left" data-vertical-align="bottom">per gjenstand</td></tr></tbody></table></article></article><article class="legalArticle" data-lovdata-URL="LTI/forskrift/2000-11-27-1193/§22" data-name="§22" data-partID="§22" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 22</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Edelmetallkontrollen står for oppkreving av avgiftene.</article></article><article class="legalArticle" data-lovdata-URL="LTI/forskrift/2000-11-27-1193/§23" data-name="§23" data-partID="§23" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 23</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Forsettlig overtredelse av bestemmelsene i dette kapittel straffes etter straffeloven § 339 nr. 2 hvis ikke strengere straffebestemmelser kommer til anvendelse.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/2000-11-27-1193/KAPITTEL_4" data-partID="k4"><h2>Kapittel IV. Ikrafttreden mv.</h2><article class="legalArticle" data-lovdata-URL="LTI/forskrift/2000-11-27-1193/§24" data-name="§24" data-partID="§24" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 24</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Denne forskrift trer i kraft 1. januar 2001.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Fra samme tidspunkt oppheves forskrift av 29. november 1985 nr. 1996 om Edelmetallkontrollens organisasjon og virksomhet og forskrift av 29. november 1985 nr. 1998 om finansiering av Edelmetallkontrollen.</article></article></section></main></body></html>