<!DOCTYPE html><html lang="no"><head><title>Forskrift om endring i forskrift for tilskott til konfliktforebyggende tiltak i forholdet mellom reindrift og jordbruk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:53</dd><dt class="legacyID">Datokode</dt><dd class="legacyID">FOR-2000-08-14-817</dd><dt class="dokid">DokumentID</dt><dd class="dokid">LTI/forskrift/2000-08-14-817</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 18</dd><dt class="dateInForce">I kraft fra</dt><dd class="dateInForce">2000-08-14</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-07-03-1467</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2000-08-25</dd><dt class="titleShort">Korttittel</dt><dd class="titleShort">Endr. i forskr om konfliktforebyggende tiltak</dd><dt class="title">Tittel</dt><dd class="title">Forskrift om endring i forskrift for tilskott til konfliktforebyggende tiltak i forholdet mellom reindrift og jordbruk.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 14. august 2000 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2000-08-14-817</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for tilskott til konfliktforebyggende tiltak i forholdet mellom reindrift og jordbruk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-08-14-817" id="dokument"><h1>Forskrift om endring i forskrift for tilskott til konfliktforebyggende tiltak i forholdet mellom reindrift og jordbruk.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-08-14-817/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 3. juli 1996 nr. 1467 for tilskott til konfliktforebyggende tiltak i forholdet mellom reindrift og jordbruk gjøres følgende endringer:</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Søknad med vedlagt dokumentasjon som nevnt i § 3 sendes parallelt til kommunen og den lokale reindriftsforvaltning (lokale instanser). Disse legger opp til et administrativt samarbeid i saken og sender søknaden, hver for seg eller sammen, med sine uttalelser til Statens nærings- og distriktutviklingsfond (SND). Uttalelsene skal inneholde forslag til vilkår for å ivareta formålet med ordningen, og også forslag til kostnadsfordeling mellom Landbrukets Utviklingsfond og Reindriftens Utviklingsfond.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">De regionale konfliktråd<sup class="footnotereference" data-footnotereferencevalue="1" data-unique-footnote-counter="1">1</sup> kan i samarbeid med partene fremme søknad om tilskudd direkte for SND.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ved oversendelse til SND bør det foreligge forslag om hvem av de to lokale instanser som skal ha det offentlige oppfølgingsansvar for prosjektet, jf. § 6 og § 7.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. Meklingsråd i reinbeiteområde – retningslinjer av 4. september 1997.</article></footer> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">SND avgjør søknader om tilskudd. Banken står fritt i å oppnevne lokal oppfølgingsinstans, jf. § 4.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Ved innvilgning av søknaden skal SND fastsette kostnadsfordelingen mellom Landbrukets Utviklingsfond og Reindriftens Utviklingsfond, samt de vilkår som er nødvendige for å ivareta formålet med ordningen. Det skal også settes en frist for gjennomføring av arbeidet. For investeringstiltak settes denne normalt til to år.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Søknad om tilskudd kan avslås av SND dersom arbeidene er påbegynt før søknaden er avgjort.</article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Etter skriftlig begjæring fra søker og på anmodning fra den lokale oppfølgingsinstans, jf. § 4 og § 5, kan SND foreta delutbetalinger av tilskuddet med inntil 80% av innvilget beløp når minst en tilsvarende del av tiltaket er gjennomført.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Sluttutbetalingen kan foretas når ferdigattest/sluttrapport og attestert regnskapssammendrag over utgiftene er godkjent av SND eller den banken har gitt fullmakt. For virksomheter som er pålagt revisjonsplikt kreves revidert regnskap over utgiftene.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Det kan kreves sikkerhet for tilskuddet, og det er ikke anledning til å overdra krav på tilskudd til eie eller pant.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">SND skal følge opp tiltak som får støtte gjennom den lokale oppfølgingsinstans, jf. § 4 og § 5. Denne skal kontrollere at vilkårene for tilskuddet blir overholdt. Mottaker av tilskudd må godta kontroll i samband med dette og er forpliktet til å gi de nødvendige opplysninger.</article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">SND skal bekjentgjøre ferdigattest/sluttrapport og regnskapssammendrag for tiltak overfor partene og fylkets landbruks- og reindriftsmyndighet.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">SND rapporterer årlig til Landbruksdepartementet om tiltak som er søkt finansiert over tilskuddsordningen.</article> <article class="defaultP" margin-top="true">§ 9 skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Dersom det oppstår forhold som er i strid med forutsetningene for tilskuddet, kan SND bestemme at støtten skal avkortes, eventuelt at tilskuddet skal tilbakebetales helt eller delvis. SND kan gi pålegg om tilleggsarbeid og utbedringer.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Når krav om tilbakebetaling er framsatt, kan det motregnes i andre investeringstilskudd og i produksjonstillegg som vedkommende har krav på, eller inndrives etter vanlige regler. Krav om tilbakebetaling av tilskudd kan ikke settes fram senere enn 10 år etter utbetaling.</article> <article class="defaultP" margin-top="true">§ 11 skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Vedtak som er truffet i medhold av forskriften kan påklages til Landbruksdepartementet etter Lov av 10. februar 1967 om behandlingsmåten i forvaltningssaker (forvaltningsloven) kapittel VI. Klagen sendes gjennom SND.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Etter kgl.res. av 16. desember 1977 nr. 15, med senere endringer, er det ikke klagerett på vedtak fattet av Landbruksdepartementet i dispensasjonssaker vedrørende støtteordninger, jf. § 1 bokstav H pkt. 10.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-08-14-817/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>