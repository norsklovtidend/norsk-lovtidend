<!DOCTYPE html><html lang="no"><head><title>Forskrift om enhetskvoteordning for torsketrålflåten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:56</dd><dt class="legacyID">Datokode</dt><dd class="legacyID">FOR-2000-06-30-648</dd><dt class="dokid">DokumentID</dt><dd class="dokid">LTI/forskrift/2000-06-30-648</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 14</dd><dt class="dateInForce">I kraft fra</dt><dd class="dateInForce">2000-06-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§5</li></ul></dd><dt class="dateOfPublication">Kunngjort</dt><dd class="dateOfPublication">2000-07-14</dd><dt class="titleShort">Korttittel</dt><dd class="titleShort">Forskr. om enhetskvoteordn. for torsketrålflåten</dd><dt class="title">Tittel</dt><dd class="title">Forskrift om enhetskvoteordning for torsketrålflåten.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 30. juni 2000 med hjemmel i lov av 3. juni 1983 nr. 40 om saltvannsfiske m.v. § 5a. Fremmet av Fiskeridepartementet.</dd><dt class="refid">RefID</dt><dd class="refid">forskrift/2000-06-30-648</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om enhetskvoteordning for torsketrålflåten.<ul class="tocSubUl"><li>§ 1. Hvem forskriften gjelder</li><li>§ 2. Formål</li><li>§ 3. Enhetskvote og kvotefaktorer</li><li>§ 4. Samarbeidende rederi og sammenslutning av rederi</li><li>§ 5. Rederi som kan tildeles enhetskvote</li><li>§ 6. Vilkår for tildeling av enhetskvote</li><li>§ 7. Begrensninger i adgangen til å tildele enhetskvote</li><li>§ 8. Varighet og kvotetak</li><li>§ 9. Vedtaksmyndighet</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2000-06-30-648" id="dokument"><h1>Forskrift om enhetskvoteordning for torsketrålflåten.</h1><article class="legalArticle" data-lovdata-URL="LTI/forskrift/2000-06-30-648/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem forskriften gjelder</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for fartøy som eierne har torsketråltillatelse for etter forskrift av 12. desember 1986 nr. 2185 om tildeling av tillatelse til å drive fiske med trål, eller etter tilsvarende tidligere regler.</article></article><article class="legalArticle" data-lovdata-URL="LTI/forskrift/2000-06-30-648/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Enhetskvoteordningen har som formål å bidra til en tilpasning av torsketrålflåten til ressursgrunnlaget og et bedret driftsgrunnlag for det enkelte fartøy, ved å legge til rette for å redusere antall fartøy i gruppen.</article></article><article class="legalArticle" data-lovdata-URL="LTI/forskrift/2000-06-30-648/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Enhetskvote og kvotefaktorer</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Årskvoten for fiske etter torsk, hyse og sei nord for 62° N for fartøy nevnt i § 1, kan deles i enhetskvoter. En enhetskvote settes lik en stortrålerkvote, kvotefaktor 1.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Fiskeridirektoratet fastsetter kvotefaktoren for det enkelte fartøy, herunder for fartøy som er tatt ut av fiske etter enhetskvoteordningen av 1996.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">For torsk og hyse fastsettes kvotefaktoren i samsvar med fartøyets kvotedel pr. 31. desember 1995. For sei fastsettes kvotefaktoren i samsvar med fartøyets kvotedel slik denne følger av reguleringen av sei nord for 62° N i år 2000.</article></article><article class="legalArticle" data-lovdata-URL="LTI/forskrift/2000-06-30-648/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Samarbeidende rederi og sammenslutning av rederi</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Samarbeidende rederi er to eller flere rederi som har etablert et eierfellesskap uten å dele styringsorgan og administrasjon.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Sammenslutning mellom to eller flere rederi er et eierfellesskap der rederiene deler samme administrasjon og styringsorgan.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fiskeridirektoratet skal godkjenne formene for samarbeid eller sammenslutning i forhold til enhetskvoteordningen.</article></article><article class="legalArticle" data-lovdata-URL="LTI/forskrift/2000-06-30-648/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rederi som kan tildeles enhetskvote</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Et rederi som eier eller blir eier av to eller flere fartøy som det i 1995 var tildelt torsketrålkonsesjon for og som i 1995 var tildelt kvote av torsk og hyse nord for 62° N, for sei nord for 62° N i år 2000, kan etter søknad tildeles enhetskvote eller deler av en enhetskvote.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">To eller flere rederi, som begge eller alle disponerer fartøy som nevnt i første ledd, kan inngå avtale om samarbeid eller sammenslutning som nevnt i § 4, og tildeles enhetskvote eller deler av en enhetskvote på samme måte som flerbåtsrederi etter første ledd.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Enhetskvote tildeles for fiske med det enkelte fartøy, og kan ikke overdras.</article></article><article class="legalArticle" data-lovdata-URL="LTI/forskrift/2000-06-30-648/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vilkår for tildeling av enhetskvote</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Enhetskvote eller deler av en enhetskvote kan tildeles når:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">rederiet, samarbeidende rederi eller sammenslutningen av rederi melder ett eller flere fartøy som eieren ble tildelt kvote for av torsk nord for 62° N i 1995, ut av merkeregisteret,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">alle konsesjoner knyttet til fartøyet eller fartøyene som blir meldt ut av merkeregisteret blir oppgitt, og</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">det blir tinglyst i skipsregisteret at fartøyet eller fartøyene ikke kan nyttes i fiske underlagt norsk fiskerijurisdiksjon og at salg av fartøyet ut av landet forutsetter samtykke fra fiskerimyndighetene.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Dersom det er gitt tilsagn om torsketrålkonsesjon til erstatning for et fartøy som nevnt i § 1 og som er solgt eller på annen måte gått tapt for rederiet, kan oppgivelse av slikt tilsagn likestilles med utmelding av fartøy fra merkeregisteret og oppgivelse av konsesjon.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Det kan settes vilkår for tildeling av enhetskvote for å sikre distriktsmessige hensyn, hensynet til råstofftilførselen til et distrikt eller ett eller flere landanlegg eller når fiskeripolitiske hensyn for øvrig tilsier det.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Dersom det var knyttet leveringsvilkår til konsesjonen for det eller de fartøy som tas ut av fiske, skal det settes tilsvarende vilkår for en forholdsmessig del av den kvoten som gjennom enhetskvoteordningen tildeles det gjenværende fartøyet eller fartøyene.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Dersom det ikke anses tilstrekkelig å sette vilkår som nevnt i tredje og fjerde ledd for å ivareta de hensyn som ligger til grunn for de vilkår som er nevnt, kan søknad om tildeling av enhetskvote avslås. En søknad kan også ellers avslås eller det kan settes vilkår, når dette følger av alminnelige forvaltningsrettslige regler.</article><article class="legalP" data-absoluteaddress="/paragraf/6/ledd/6/" id="paragraf-6-ledd-6">Tilleggskonsesjoner som oppgis i henhold til første ledd bokstav b), kan tildeles det gjenværende fartøy dersom distrikts- eller fiskeripolitiske hensyn ikke taler mot en slik tildeling, fartøyet for øvrig fyller vilkårene for tildeling av slik konsesjon og den aktuelle konsesjon har vært nyttet aktivt.</article><article class="legalP" data-absoluteaddress="/paragraf/6/ledd/7/" id="paragraf-6-ledd-7">Vilkåret nevnt i første ledd bokstav c) kan fravikes, enten i forbindelse med tildeling av enhetskvote eller senere, dersom tilsvarende heftelse tinglyses på annet fiskefartøy innført i merkeregisteret.</article></article><article class="legalArticle" data-lovdata-URL="LTI/forskrift/2000-06-30-648/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Begrensninger i adgangen til å tildele enhetskvote</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det kan ikke tildeles enhetskvote eller deler av en enhetskvote for fiske med fartøy med ombordproduksjon, på grunnlag av uttak av fartøy uten ombordproduksjon. Med ombordproduksjon menes all videre bearbeiding av fiskekjøtt som blir gjort ombord i fartøyet, med unntak av frysing og pakking, etter at fisken er bløgget, sløyd og hodekappet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Det kan ikke tildeles enhetskvote eller deler av enhetskvote til fartøy som er merkeregistrert i Sør-Norge, på grunnlag av uttak av fartøy som pr. 1. januar 1996 var innført i merkeregisteret i Finnmark, Troms eller Nordland. Dette forbudet gjelder likevel ikke dersom både det gjenværende og det uttatte fartøyet drev ombordproduksjon.</article></article><article class="legalArticle" data-lovdata-URL="LTI/forskrift/2000-06-30-648/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Varighet og kvotetak</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Enhetskvote tildeles for ett år av gangen, og kan tildeles i inntil 13 år. Dersom det fartøyet som tas ut av fiske blir kondemnert, kan enhetskvote tildeles i inntil 18 år.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Et rederi, samarbeidende rederi eller en sammenslutning av rederi kan ikke tildeles mer enn 9 enhetskvoter, med mindre departementet gjør unntak fra begrensningen.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Det kan ikke tildeles mer enn 2 enhetskvoter for fiske med en stortråler, og 1,5 enhetskvoter for en småtråler. Med småtråler menes fartøy med kvotefaktor mindre enn 1 i fisket etter torsk og hyse.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Begrensningene i annet og tredje ledd gjelder for det enkelte fiskeslag som er omfattet av enhetskvoteordningen.</article></article><article class="legalArticle" data-lovdata-URL="LTI/forskrift/2000-06-30-648/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vedtaksmyndighet</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridirektoratet fatter vedtak etter denne forskrift.</article></article><article class="legalArticle" data-lovdata-URL="LTI/forskrift/2000-06-30-648/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft straks.</article></article></main></body></html>