<!DOCTYPE html><html lang="no"><head><title>Forskrift om endring i forskrift om stønad til dekning av utgifter ved reise for undersøkelse og behandling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-2000-04-14-355</dd><dt class="dokid">DokumentID</dt><dd class="dokid">LTI/forskrift/2000-04-14-355</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 9</dd><dt class="dateInForce">I kraft fra</dt><dd class="dateInForce">2000-04-14</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-03-11-211</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-16</li><li>lov/1997-02-28-19/§5-17</li><li>lov/1997-02-28-19/§5-18</li></ul></dd><dt class="dateOfPublication">Kunngjort</dt><dd class="dateOfPublication">2000-05-15</dd><dt class="titleShort">Korttittel</dt><dd class="titleShort">Endr. i forskrift om dekning av reiseutgifter</dd><dt class="title">Tittel</dt><dd class="title">Forskrift om endring i forskrift om stønad til dekning av utgifter ved reise for undersøkelse og behandling.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 14. april 2000 med hjemmel i lov av 28. februar 1997 nr. 19 om folketrygd (folketrygdloven) § 5-16 sjette ledd, § 5-17 tredje ledd og § 5-18 fjerde ledd.</dd><dt class="refid">RefID</dt><dd class="refid">forskrift/2000-04-14-355</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stønad til dekning av utgifter ved reise for undersøkelse og behandling.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-04-14-355" id="dokument"><h1>Forskrift om endring i forskrift om stønad til dekning av utgifter ved reise for undersøkelse og behandling.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-04-14-355/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 11. mars 1997 nr. 211 om stønad til dekning av utgifter ved reise for undersøkelse og behandling gjøres følgende endringer:</article> <article class="defaultP" margin-top="true">§ 2 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Gjør medlemmets helsetilstand det nødvendig å nytte dyrere transportmiddel, eller det er behov for øyeblikkelig hjelp, dekkes de nødvendige utgifter som dette medfører, jf. likevel bestemmelsene nedenfor i denne paragraf.</article><article class="legalP" data-absoluteaddress="/kapittel/1/ledd/1/punkt/1/ledd/2/" id="kapittel-1-ledd-1-punkt-1-ledd-2">Nytter medlemmet eget transportmiddel eller transportmiddel tilhørende nære pårørende, gis stønad med 1,60 kroner pr. km. Når det i slikt transportmiddel tas med ekstra medlem eller nødvendig ledsager, gis et tillegg på 25 øre pr. km for hver passasjer.</article><article class="legalP" data-absoluteaddress="/kapittel/1/ledd/1/punkt/1/ledd/3/" id="kapittel-1-ledd-1-punkt-1-ledd-3">Nytter medlemmet privat (leiet) transportmiddel, gis stønad etter bestemmelsene i forrige ledd. Ved behov for øyeblikkelig hjelp dekkes reiseutgiftene med inntil hva transportøren krever i betaling.</article><article class="legalP" data-absoluteaddress="/kapittel/1/ledd/1/punkt/1/ledd/4/" id="kapittel-1-ledd-1-punkt-1-ledd-4">I tillegg til godtgjørelse for bruk av egen eller privat bil kan utgifter til nødvendig sjåfør godtgjøres i form av dekning av oppholdsutgifter og legitimert tapt arbeidsinntekt eller dokumenterte ekstrautgifter etter § 3, § 4 og § 5 nr. 2 første ledd bokstav c.</article></article></li></ul></article> <article class="defaultP" margin-top="true">§ 2 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Ved hver enkeltreise skal medlemmet betale en egenandel på 60 kroner (120 kroner ved tur-retur reise). Det skal ikke betales egenandel ved ambulansetransport, når reisen er pålagt av trygdeadministrasjonen, ved reise for undersøkelse, behandling og kontroll av allmennfarlig smittsom sykdom, ved tvangsinnleggelse i psykiatrisk klinikk/sykehus, for ledsager eller ved pårørendes reise til psykiatrisk poliklinikk for barn og ungdom som nevnt i § 1 nr. 1 tredje ledd eller for barn under 7 år. Det skal heller ikke betales egenandel når undersøkelsen eller behandlingen er en følge av yrkesskade eller krigsskade.</article></article></li></ul></article> <article class="defaultP" margin-top="true">§ 5 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Reise- og oppholdsutgifter for ledsager dekkes etter reglene ovenfor i §§ 2 til 4. Reise- og oppholdsutgifter dekkes etter særskilt regulativ til kvalifiserte ledsagere dersom vedkommende har krav på det.</article></article></li></ul></article> <article class="defaultP" margin-top="true">§ 6 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Hvis medlemmet, og eventuell nødvendig ledsager, velger å overnatte ved behandlingsstedet i stedet for å reise hjem mellom hver behandling, kan utgifter til kost og overnatting dekkes utover satsene i §§ 3 og 4 såfremt dette samlet sett gir lavest utgifter til reise og opphold for trygden.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-04-14-355/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>