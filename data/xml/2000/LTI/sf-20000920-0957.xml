<!DOCTYPE html><html lang="no"><head><title>Forskrift om endring i forskrift om kvoteordningen for melk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:08</dd><dt class="legacyID">Datokode</dt><dd class="legacyID">FOR-2000-09-20-957</dd><dt class="dokid">DokumentID</dt><dd class="dokid">LTI/forskrift/2000-09-20-957</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 22</dd><dt class="dateInForce">I kraft fra</dt><dd class="dateInForce">2000-09-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-17-1450</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§19</li><li>lov/1967-02-10/§27a</li><li>forskrift/1996-12-06-1125</li></ul></dd><dt class="dateOfPublication">Kunngjort</dt><dd class="dateOfPublication">2000-10-20</dd><dt class="titleShort">Korttittel</dt><dd class="titleShort">Endr. i forskrift om melkekvoteordningen</dd><dt class="title">Tittel</dt><dd class="title">Forskrift om endring i forskrift om kvoteordningen for melk.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 20. september 2000 med hjemmel i lov av 10. juli 1936 nr. 6 til å fremja umsetnaden av jordbruksvaror § 19, lov av 10. februar 1967 om behandlingsmåten i forvaltningssaker (forvaltningsloven) § 27a, kgl.res. av 6. desember 1996 nr. 1125 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2000-09-20-957</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteordningen for melk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-09-20-957" id="dokument"><h1>Forskrift om endring i forskrift om kvoteordningen for melk.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-09-20-957/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 17. desember 1997 nr. 1450 om kvoteordningen for melk gjøres følgende endringer:</article> <article class="defaultP" margin-top="true">§ 19 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Omfordeling av kvoter gjennomføres av Styringsgruppen én gang hvert år.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Omfordeling av kumelkkvoter skal foregå innenfor hvert fylke. Ved tilbudsoverskudd i et fylke inndras overskuddet.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Kjøp av geitemelkkvoter skal bare foregå innenfor geografiske områder som har naturlig tilknytning til meierianlegg med geitemelksanvendelse, herunder anlegg for lokal foredling. Styringsgruppen kan fastsette nærmere avgrensing av disse geografiske områdene.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Geitemelkkvoter solgt i og sør for Nord-Trøndelag kan bare kjøpes innenfor dette området. Geitemelkkvoter solgt i og nord for Nordland kan bare kjøpes innenfor dette området.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Innkjøpt kvote kan selges til kjøpere som oppfyller vilkårene i § 22.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> For å tilpasse produksjonen til det produksjonsnivået som er fastsatt i jordbruksoppgjøret, kan det bli aktuelt å selge ut mindre kvotemengder enn det som kjøpes inn.</article></footer> <article class="defaultP" margin-top="true">§ 22 sjette ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Innmelding av kvotekjøp skal sendes Styringsgruppen på egne søknadsskjemaer innen 1. oktober. Ved kjøp av kvote skal det betales et gebyr på kroner 200.</article> <article class="defaultP" margin-top="true">§ 23 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Innkjøpt kvote fordeles mellom kjøperne som oppfyller kravene i § 22, i henhold til innmeldt kvotemengde etter § 22 annet ledd.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Ved etterspørselsoverskudd av kumelkkvoter innen et fylke, skal alle kjøpere som oppfyller kravene i § 22 få kjøpe lik kvotestørrelse begrenset oppad til 1000 liter kumelkkvote. Er det lagt ut større kvotemengder for kjøp enn 1000 liter kumelkkvote pr. kjøper, men likevel ikke så mye at alle kjøperne kan få kjøpe ønsket mengde, avsettes først 1000 liter kumelkkvote til alle kjøperne. Deretter avkortes de individuelle innmeldingene, fratrukket 1000 liter kumelkkvote, med en lik prosentsats.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Ved etterspørselsoverskudd av geitemelkkvoter innen en region, skal alle kjøpere som oppfyller kravene i § 22 få kjøpe lik kvotestørrelse begrenset oppad til 500 liter geitemelkkvote. Er det lagt ut større kvotemengder for kjøp enn 500 liter geitemelkkvote pr. kjøper, men likevel ikke så mye at alle kjøperne kan få kjøpe ønsket mengde, avsettes først 500 liter geitemelkkvote til alle kjøperne. Deretter avkortes de individuelle innmeldingene, fratrukket 500 liter geitemelkkvote, med en lik prosentsats.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Ved tilbudsoverskudd av geitemelkkvoter innen regionen, legges overskytende mengde ut for salg i samme region ved neste runde med kjøp og salg.</article> <article class="defaultP" margin-top="true">§ 26a oppheves.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-09-20-957/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>