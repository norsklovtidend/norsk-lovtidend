<!DOCTYPE html><html lang="no"><head><title>Forskrift om gebyr for deklarering av spesialavfall.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-2000-12-13-1236</dd><dt class="dokid">DokumentID</dt><dd class="dokid">LTI/forskrift/2000-12-13-1236</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 27</dd><dt class="dateInForce">I kraft fra</dt><dd class="dateInForce">2001-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1994-05-19-362/§11</li><li>lov/1981-03-13-6/§52a</li></ul></dd><dt class="dateOfPublication">Kunngjort</dt><dd class="dateOfPublication">2000-12-22</dd><dt class="titleShort">Korttittel</dt><dd class="titleShort">Forskrift om deklareringsgebyr for spesialavfall</dd><dt class="title">Tittel</dt><dd class="title">Forskrift om gebyr for deklarering av spesialavfall.</dd><dt class="miscInformation">Annet om dokumentet</dt><dd class="miscInformation">Fastsatt av Statens forurensningstilsyn 13. desember 2000 med hjemmel i forskrift av 19. mai 1994 nr. 362 om spesialavfall § 11 sjette ledd, jf. lov av 13. mars 1981 nr. 6 om vern mot forurensninger og om avfall (Forurensningsloven) § 52a, jf. delegeringsvedtak fra Miljøverndepartementet av 22. august 2000.</dd><dt class="refid">RefID</dt><dd class="refid">forskrift/2000-12-13-1236</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr for deklarering av spesialavfall.<ul class="tocSubUl"><li>Forord<ul class="tocSubUl"><li>§ 1. Virksomhet som omfattes av forskriften</li><li>§ 2. Gebyrets størrelse</li><li>§ 3. Gebyrplikt</li><li>§ 4. Unntak</li><li>§ 5. Klage</li><li>§ 6. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2000-12-13-1236" id="dokument"><h1>Forskrift om gebyr for deklarering av spesialavfall.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-12-13-1236/KAPITTEL_1" data-partID="k1"><h2>Forord</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Denne forskriften er fastsatt i henhold til § 11 sjette ledd, i forskrift om spesialavfall av 19. mai 1994 nr. 362 og fastsetter at den som først mottar deklarasjonspliktig spesialavfall skal betale gebyr til Statens forurensingstilsyn. Forskriften regulerer videre størrelsen på gebyret og de nærmere regler om innbetaling mv.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Gebyret og minstesatsen skal dekke kostnadene ved driften av deklarasjonssystemet. Formålet med et deklarasjonsssystem er å gi nødvendig oversikt over og kontroll med all innlevering av spesialavfall i Norge. Slik oversikt vil bidra til at spesialavfallet tas forsvarlig hånd om og blir til minst mulig skade eller ulempe for miljøet samt øke mulighetene for gjenvinning og avfallsminimering.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Statens forurensningstilsyn vil ha ansvar for gjennomføring og oppfølging av forskriften og kan utpeke andre til å forestå driften av deklarasjonssystemet inklusive veiledning og informasjon.</article><article class="legalArticle" data-lovdata-URL="LTI/forskrift/2000-12-13-1236/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virksomhet som omfattes av forskriften</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift omfatter de virksomheter som først mottar deklarasjonspliktig spesialavfall etter forskrift om spesialavfall av 19. mai 1994 nr. 362 § 11.</article></article><article class="legalArticle" data-lovdata-URL="LTI/forskrift/2000-12-13-1236/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Gebyrets størrelse</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Gebyrets størrelse er kr 55,- pr. tonn avfall inntil 1000 tonn mottatt spesialavfall pr. år pr. bedrift. Når samlet årlig mottatt avfallsmengde blir større enn 1000 tonn, skal det ikke betales gebyr for den avfallsmengden som overstiger 1000 tonn.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">I tillegg skal det betales en minstesats pr. faktura på kr 100,-.</article></article><article class="legalArticle" data-lovdata-URL="LTI/forskrift/2000-12-13-1236/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gebyrplikt</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Den som først mottar deklarasjonspliktig spesialavfall fra avfallsbesitter plikter å betale gebyr til SFT. Gebyret forfaller til betaling 30 dager etter at faktura er sendt fra SFT.</article></article><article class="legalArticle" data-lovdata-URL="LTI/forskrift/2000-12-13-1236/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Unntak</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Deklarasjonspliktige spesialavfallstyper underlagt særskilte bransjeordninger hvor produsent/importør plikter å sørge for tilsvarende oversikt og rapportering av avfallsstrømmen som framgår av forskrift om spesialavfall av 19. mai 1994 nr. 362 er unntatt fra gebyrplikten.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Statens forurensningstilsyn kan i det enkelte tilfelle, når særlige grunner foreligger, gjøre unntak fra gebyrplikten. Statens forurensningstilsyn kan også i særlige tilfeller nedsette eller frafalle gebyr som er ilagt i henhold til denne forskrift.</article></article><article class="legalArticle" data-lovdata-URL="LTI/forskrift/2000-12-13-1236/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Klage</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Vedtak truffet av Statens forurensningstilsyn i medhold av denne forskrift kan påklages til Miljøverndepartementet.</article></article><article class="legalArticle" data-lovdata-URL="LTI/forskrift/2000-12-13-1236/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Denne forskrift trer i kraft 1. januar 2001.</article></article></section></main></body></html>