<!DOCTYPE html><html lang="no"><head><title>Forskrift om endring i forskrift om tilskudd til husdyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:19</dd><dt class="legacyID">Datokode</dt><dd class="legacyID">FOR-2000-07-05-756</dd><dt class="dokid">DokumentID</dt><dd class="dokid">LTI/forskrift/2000-07-05-756</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 17</dd><dt class="dateInForce">I kraft fra</dt><dd class="dateInForce">2000-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-07-01-784</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2000-08-18</dd><dt class="titleShort">Korttittel</dt><dd class="titleShort">Endr. i forskrift om tilskudd til husdyr</dd><dt class="title">Tittel</dt><dd class="title">Forskrift om endring i forskrift om tilskudd til husdyr.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 5. juli 2000 med hjemmel i lov av 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2000-07-05-756</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til husdyr.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-07-05-756" id="dokument"><h1>Forskrift om endring i forskrift om tilskudd til husdyr.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-07-05-756/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 1. juli 1999 nr. 784 om tilskudd til husdyr gjøres følgende endringer:</article> <article class="defaultP" margin-top="true">§ 2 ny nr. 3 skal lyde:</article> <article class="defaultP" margin-top="true">3. <i>Anlegg</i></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">En bygning der det drives tilskuddsberettiget landbruksproduksjon utgjør ett anlegg uavhengig av om to eller flere brukere driver separat produksjon i denne, og uavhengig av om bygningen er delt i flere atskilte enheter.</article> <article class="defaultP" margin-top="true">§ 3 nr. 2 første ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Dyretallet som oppgis i søknaden, skal være det totale antallet dyr som søker eier på landbrukseiendommen (driftsenheten) på registreringstidspunktet for vedkommende søknadsomgang. Kravet gjelder ikke satellitter i purkeringer og ved ordinære forpaktninger der dyra inngår i forpaktningskontrakten. Ved søknadsomgangen 31. juli oppgis antall sauer ved beiteslipp eller senest pr. 1. juni. Ved søknadsomgangen 31. desember oppgis gris og fjørfe som er blitt slaktet i løpet av året.</article> <article class="defaultP" margin-top="true">§ 3 nr. 2 nytt annet ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Fylkesmannen kan gjøre unntak fra kravet om eierskap til dyra i særlige tilfeller.</article> <article class="defaultP" margin-top="true">§ 3 nr. 2 nåværende annet ledd blir nytt tredje ledd.</article> <article class="defaultP" margin-top="true">§ 3 nr. 2 nåværende tredje og fjerde ledd blir fjerde og femte ledd og skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Dyrene skal være plassert på den landbrukseiendommen (driftsenheten) som gir grunnlag for tildeling av tilskuddet. Dette gjelder ikke ved samarbeid om melkeproduksjon i beitesesongen. Det kreves i slike tilfeller skriftlig avtale om beitesamarbeidet med angivelse av start- og sluttidspunkt, og brukeren plikter å informere kommunen ved inngåelse av slike avtaler. Brudd på slike avtaler kan medføre trekk i produksjonstilskuddet.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Fylkesmannen kan gjøre unntak fra kravet om plassering på eiendommen (driftsenheten) ved brann, nybygging og lignende ekstraordinære situasjoner.</article> <article class="defaultP" margin-top="true">§ 3 nr. 2 nåværende femte ledd blir sjette ledd.</article> <article class="defaultP" margin-top="true">§ 3 ny nr. 4 skal lyde:</article> <article class="defaultP" margin-top="true">4. <i>Forebyggende rovdyrtiltak</i></article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Ved brudd på avtale om forebyggende tiltak for å redusere tapet på grunn av rovdyr på utmarksbeite kan fylkesmannen vurdere å trekke hele eller deler av produksjonstilskuddet til sau.</article> <article class="defaultP" margin-top="true">§ 4 nr. 1 skal lyde:</article><article class="defaultP">1. <i>Grunnlag for tilskuddet</i></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Grunnlaget for tilskuddet er dyretall for de enkelte husdyrproduksjoner. Satsene pr. dyr differensieres etter dyreslag og antall dyr av det enkelte dyreslag.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Det gis et tilskudd samlet for alle dyr plassert i samme anlegg.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Satsene for den enkelte søknadsomgang blir fastsatt av Statens Kornforretning på grunnlag av bevilgningen, foreløpige satser og oppgavene i søknadene. For dyreslag hvor det utbetales tilskudd to ganger pr. år, jf. § 5, skal det fastsettes satser pr. halvår.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-07-05-756/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. juli 2000.</article></section></main></body></html>