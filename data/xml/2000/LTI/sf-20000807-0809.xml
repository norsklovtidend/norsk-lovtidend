<!DOCTYPE html><html lang="no"><head><title>Forskrift om forholdet til andre kredittinstitusjoner og bedrifter for medlemmer av Norges Banks hovedstyre.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:31</dd><dt class="legacyID">Datokode</dt><dd class="legacyID">FOR-2000-08-07-809</dd><dt class="dokid">DokumentID</dt><dd class="dokid">LTI/forskrift/2000-08-07-809</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 18</dd><dt class="dateInForce">I kraft fra</dt><dd class="dateInForce">2000-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-10-25-3929</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-05-24-28/§6</li><li>forskrift/1985-06-21-1180</li></ul></dd><dt class="dateOfPublication">Kunngjort</dt><dd class="dateOfPublication">2000-08-25</dd><dt class="titleShort">Korttittel</dt><dd class="titleShort">Forskr. om habilitet for Norges Banks hovedstyre</dd><dt class="title">Tittel</dt><dd class="title">Forskrift om forholdet til andre kredittinstitusjoner og bedrifter for medlemmer av Norges Banks hovedstyre.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 7. august 2000 med hjemmel i lov av 24. mai 1985 nr. 28 om Norges Bank og pengevesenet (sentralbankloven) § 6 sjette ledd, jf. kgl.res. av 21. juni 1985 nr. 1180.</dd><dt class="refid">RefID</dt><dd class="refid">forskrift/2000-08-07-809</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forholdet til andre kredittinstitusjoner og bedrifter for medlemmer av Norges Banks hovedstyre.<ul class="tocSubUl"><li>Kapittel 1. Sentralbanksjefen og visesentralbanksjefen<ul class="tocSubUl"><li>§ 1. Virksomhetsbegrensninger</li><li>§ 2. Interessebegrensninger</li><li>§ 3. Egenhandel</li><li>§ 4. Særlige innsideregler</li><li>§ 5. Opplysningsplikt</li></ul></li><li>Kapittel 2. De øvrige hovedstyremedlemmer<ul class="tocSubUl"><li>§ 6. Virksomhetsbegrensninger</li><li>§ 7. Interessebegrensninger</li><li>§ 8. Særlige innsideregler</li><li>§ 9. Varamedlemmer</li></ul></li><li>Kapittel 3. Fellesregler<ul class="tocSubUl"><li>§ 10. Habilitetsregler</li><li>§ 11. Dispensasjon</li><li>§ 12. Ikrafttredelse, opphevelse av tidligere forskrift</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2000-08-07-809" id="dokument"><h1>Forskrift om forholdet til andre kredittinstitusjoner og bedrifter for medlemmer av Norges Banks hovedstyre.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-08-07-809/KAPITTEL_1" data-partID="k1"><h2>Kapittel 1. Sentralbanksjefen og visesentralbanksjefen</h2><article class="legalArticle" data-lovdata-URL="LTI/forskrift/2000-08-07-809/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virksomhetsbegrensninger</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Sentralbanksjefen og visesentralbanksjefen kan ikke drive næringsvirksomhet. I særlige tilfelle kan Finansdepartementet gi samtykke til deltakelse i slik virksomhet.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">De kan heller ikke være lønnet av eller ha lønnede oppdrag for eller inneha verv i styre- eller tilsynsorganer i finansinstitusjoner, verdipapirforetak, forvaltningsselskap for verdipapirfond, private pensjonskasser, private pensjonsfond eller i private bedrifter. Dette gjelder likevel ikke for Det internasjonale valutafond.</article></article><article class="legalArticle" data-lovdata-URL="LTI/forskrift/2000-08-07-809/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Interessebegrensninger</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Sentralbanksjefen og visesentralbanksjefen kan ikke som aksjonærer, eiere av andeler eller gjennom omfattende løpende kundeforhold ha en fremtredende interesse i finansinstitusjoner, verdipapirforetak, forvaltningsselskap for verdipapirfond eller bedrifter.</article></article><article class="legalArticle" data-lovdata-URL="LTI/forskrift/2000-08-07-809/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Egenhandel</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Sentralbanksjefen og visesentralbanksjefen kan ikke erverve norske eller utenlandske finansielle instrumenter for egen regning, med mindre annet følger av reglene nedenfor.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Forbudet i første ledd er ikke til hinder for at sentralbanksjefen og visesentralbanksjefen erverver finansielle instrumenter ved arv eller skifte.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Dersom Finansdepartementet har gitt skriftlig forhåndssamtykke i hvert tilfelle, er forbudet i første ledd heller ikke til hinder for at sentralbanksjefen og visesentralbanksjefen erverver:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/3/ledd/3/punkt/1/" id="kapittel-1-paragraf-3-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/3/ledd/3/punkt/1/ledd/1/" id="kapittel-1-paragraf-3-ledd-3-punkt-1-ledd-1">andeler i verdipapirfond som på ervervstidspunktet har en bredt sammensatt portefølje.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/3/ledd/3/punkt/2/" id="kapittel-1-paragraf-3-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/3/ledd/3/punkt/2/ledd/1/" id="kapittel-1-paragraf-3-ledd-3-punkt-2-ledd-1">norske verdipapirer, jf. verdipapirhandelloven § 1-2 tredje ledd, med unntak av verdipapirer som er:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/3/ledd/3/punkt/2/ledd/1/punkt/1/" id="kapittel-1-paragraf-3-ledd-3-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/3/ledd/3/punkt/2/ledd/1/punkt/1/ledd/1/" id="kapittel-1-paragraf-3-ledd-3-punkt-2-ledd-1-punkt-1-ledd-1">utstedt av følgende foretak:<ul class="defaultList"><li data-li-identifier="i)" data-name="i)"><article class="listArticle" data-absoluteaddress="/kapittel/1/paragraf/3/ledd/3/punkt/2/ledd/1/punkt/1/ledd/1/punkt/1/" id="kapittel-1-paragraf-3-ledd-3-punkt-2-ledd-1-punkt-1-ledd-1-punkt-1"><span class="data-originalId">i)</span><article class="legalP" data-absoluteaddress="/kapittel/1/paragraf/3/ledd/3/punkt/2/ledd/1/punkt/1/ledd/1/punkt/1/ledd/1/" id="kapittel-1-paragraf-3-ledd-3-punkt-2-ledd-1-punkt-1-ledd-1-punkt-1-ledd-1">finansinstitusjon, verdipapirforetak eller forvaltningsselskap for verdipapirfond</article></article></li><li data-li-identifier="ii)" data-name="ii)"><article class="listArticle" data-absoluteaddress="/kapittel/1/paragraf/3/ledd/3/punkt/2/ledd/1/punkt/1/ledd/1/punkt/2/" id="kapittel-1-paragraf-3-ledd-3-punkt-2-ledd-1-punkt-1-ledd-1-punkt-2"><span class="data-originalId">ii)</span><article class="legalP" data-absoluteaddress="/kapittel/1/paragraf/3/ledd/3/punkt/2/ledd/1/punkt/1/ledd/1/punkt/2/ledd/1/" id="kapittel-1-paragraf-3-ledd-3-punkt-2-ledd-1-punkt-1-ledd-1-punkt-2-ledd-1">forretningsforbindelse av Norges Bank Kapitalforvaltning eller Markedsoperasjonsavdelingen i Norges Bank</article></article></li><li data-li-identifier="iii)" data-name="iii)"><article class="listArticle" data-absoluteaddress="/kapittel/1/paragraf/3/ledd/3/punkt/2/ledd/1/punkt/1/ledd/1/punkt/3/" id="kapittel-1-paragraf-3-ledd-3-punkt-2-ledd-1-punkt-1-ledd-1-punkt-3"><span class="data-originalId">iii)</span><article class="legalP" data-absoluteaddress="/kapittel/1/paragraf/3/ledd/3/punkt/2/ledd/1/punkt/1/ledd/1/punkt/3/ledd/1/" id="kapittel-1-paragraf-3-ledd-3-punkt-2-ledd-1-punkt-1-ledd-1-punkt-3-ledd-1">foretak som er yter av konsulenttjenester til foretak som omfattes av bokstav a og b.</article></article></li></ul></article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/3/ledd/3/punkt/2/ledd/1/punkt/2/" id="kapittel-1-paragraf-3-ledd-3-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/3/ledd/3/punkt/2/ledd/1/punkt/2/ledd/1/" id="kapittel-1-paragraf-3-ledd-3-punkt-2-ledd-1-punkt-2-ledd-1">notert på utenlandsk børs eller for øvrig omsettes på regulert marked i land der Statens petroleumsfond også investerer.</article></article></li></ul></article></article></li></ul></article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">Sentralbanksjefen og visesentralbanksjefen kan ikke finansiere erverv av finansielle instrumenter ved lån opptatt med sikkerhet i egne finansielle instrumenter. De kan heller ikke selge finansielle instrumenter som de ikke eier eller låne finansielle instrumenter.</article><article class="legalP" data-absoluteaddress="/kapittel/1/paragraf/3/ledd/5/" id="kapittel-1-paragraf-3-ledd-5">Sentralbanksjefen og visesentralbanksjefen kan ikke ved egenhandel benytte, eller la seg bistå av, foretak som er forretningsforbindelse av Norges Bank Kapitalforvaltning eller Markedsoperasjonsavdelingen i Norges Bank eller som søker å bli det.</article><article class="legalP" data-absoluteaddress="/kapittel/1/paragraf/3/ledd/6/" id="kapittel-1-paragraf-3-ledd-6">Finansielle instrumenter som er ervervet i samsvar med denne paragraf, kan ikke avhendes før det er gått minst tolv måneder etter ervervet.</article><article class="legalP" data-absoluteaddress="/kapittel/1/paragraf/3/ledd/7/" id="kapittel-1-paragraf-3-ledd-7">Bestemmelsene i denne paragraf gjelder tilsvarende for handel som foretas av sentralbanksjefen eller visesentralbanksjefen for regning av nærstående. Med nærstående menes det samme som i verdipapirhandelloven § 1-5 nr. 1, 2 og 4.</article></article><article class="legalArticle" data-lovdata-URL="LTI/forskrift/2000-08-07-809/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Særlige innsideregler</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Sentralbanksjefen og visesentralbanksjefen kan ikke kjøpe eller avhende rente- og valutaprodukter når de har informasjon om omstendigheter som kan påvirke kursforholdene, med mindre denne informasjon er offentlig tilgjengelig. Regelen gjelder tilsvarende for etablering og innløsning av renteprodukter som innskudd og lån. Denne bestemmelse gjelder som supplerende regel til bestemmelsene i verdipapirhandelloven om innsidehandel.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Bestemmelsen i denne paragraf gjelder tilsvarende for handel som foretas av sentralbanksjefen eller visesentralbanksjefen for regning av nærstående.</article></article><article class="legalArticle" data-lovdata-URL="LTI/forskrift/2000-08-07-809/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opplysningsplikt</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Sentralbanksjefen og visesentralbanksjefen skal skriftlig underrette Finansdepartementet om de har aksje- eller eierposter av noen størrelse i finansinstitusjoner, verdipapirforetak, forvaltningsselskap for verdipapirfond eller bedrifter, og de skal samtidig opplyse om eventuelle større garanti- eller låneforhold i private finansinstitusjoner. De skal også uoppfordret underrette Finansdepartementet om større endringer i slike forhold.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-08-07-809/KAPITTEL_2" data-partID="k2"><h2>Kapittel 2. De øvrige hovedstyremedlemmer</h2><article class="legalArticle" data-lovdata-URL="LTI/forskrift/2000-08-07-809/§6" data-name="§6" data-partID="§6" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Virksomhetsbegrensninger</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">De øvrige hovedstyremedlemmer kan ikke være lønnet av eller ha lønnede oppdrag for eller inneha verv i styre- eller tilsynsorganer i finansinstitusjoner, verdipapirforetak eller forvaltningsselskap for verdipapirfond.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">De kan heller ikke være lønnet av eller ha lønnede oppdrag for eller verv i foretak som har en fremtredende interesse i slike selskap.</article></article><article class="legalArticle" data-lovdata-URL="LTI/forskrift/2000-08-07-809/§7" data-name="§7" data-partID="§7" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Interessebegrensninger</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">De øvrige hovedstyremedlemmer kan ikke som aksjonærer, eiere av andeler eller gjennom omfattende løpende kundeforhold ha en fremtredende interesse i finansinstitusjoner, verdipapirforetak eller forvaltningsselskap for verdipapirfond.</article></article><article class="legalArticle" data-lovdata-URL="LTI/forskrift/2000-08-07-809/§8" data-name="§8" data-partID="§8" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Særlige innsideregler</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">De øvrige hovedstyremedlemmene kan ikke kjøpe eller avhende rente- og valutaprodukter når de har informasjon om omstendigheter som kan påvirke kursforholdene, med mindre denne informasjonen er offentlig tilgjengelig. Regelen gjelder tilsvarende for etablering og innløsning av renteprodukter som innskudd og lån. Denne bestemmelse gjelder som supplerende regel til bestemmelsene i verdipapirhandelloven om innsidehandel.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Bestemmelsen i denne paragraf gjelder tilsvarende for handel som foretas av hovedstyremedlem for regning av nærstående. Med nærstående menes det samme som i verdipapirhandelloven § 1-5 nr. 1, 2 og 4.</article></article><article class="legalArticle" data-lovdata-URL="LTI/forskrift/2000-08-07-809/§9" data-name="§9" data-partID="§9" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Varamedlemmer</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Reglene i §§ 7 til 10 gjelder tilsvarende for vararepresentanter til hovedstyret.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/2000-08-07-809/KAPITTEL_3" data-partID="k3"><h2>Kapittel 3. Fellesregler</h2><article class="legalArticle" data-lovdata-URL="LTI/forskrift/2000-08-07-809/§10" data-name="§10" data-partID="§10" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Habilitetsregler</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">De alminnelige habilitetsregler i lov 10. februar 1967 om behandlingsmåten i forvaltningssaker gjelder for hovedstyrets saksbehandling.</article></article><article class="legalArticle" data-lovdata-URL="LTI/forskrift/2000-08-07-809/§11" data-name="§11" data-partID="§11" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Finansdepartementet kan, når det finner det ubetenkelig, gjøre unntak fra reglene i §§ 1 til 9.</article></article><article class="legalArticle" data-lovdata-URL="LTI/forskrift/2000-08-07-809/§12" data-name="§12" data-partID="§12" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse, opphevelse av tidligere forskrift</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Denne forskrift trer i kraft 1. oktober 2000. Samtidig oppheves forskrift 25. oktober 1985 nr. 3929 om forholdet til andre kredittinstitusjoner og bedrifter for medlemmer til Norges Banks hovedstyre.</article></article></section></main></body></html>