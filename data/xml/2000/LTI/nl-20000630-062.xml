<!DOCTYPE html><html lang="no"><head><title>Lov om endringer i lov 14. juni 1985 nr. 68 om oppdrett av fisk, skalldyr m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:39</dd><dt class="legacyID">Datokode</dt><dd class="legacyID">LOV-2000-06-30-62</dd><dt class="dokid">DokumentID</dt><dd class="dokid">LTI/lov/2000-06-30-62</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 14</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1985-06-14-68</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2000-07-14</dd><dt class="titleShort">Korttittel</dt><dd class="titleShort">Endringslov til fiskeoppdrettsloven</dd><dt class="title">Tittel</dt><dd class="title">Lov om endringer i lov 14. juni 1985 nr. 68 om oppdrett av fisk, skalldyr m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.35 (1999–2000), Innst.O.nr.83 (1999–2000) og Besl.O.nr.82 (1999–2000). Odels- og lagtingsvedtak hhv. 5. og 9. juni 2000. Fremmet av Fiskeridepartementet.</dd><dt class="refid">RefID</dt><dd class="refid">lov/2000-06-30-62</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 14. juni 1985 nr. 68 om oppdrett av fisk, skalldyr m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2000-06-30-62" id="dokument"><h1>Lov om endringer i lov 14. juni 1985 nr. 68 om oppdrett av fisk, skalldyr m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/2000-06-30-62/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 14. juni 1985 nr. 68 om oppdrett av fisk, skalldyr m.v. gjøres følgende endringer:</article> <article class="defaultP" margin-top="true">§ 2 nytt femte ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">For å sikre at anleggene har forsvarlig teknisk standard kan departementet gi forskrift om at denne loven skal gjelde for produksjon av varer og tjenester til oppdrettsvirksomhet.</article> <article class="defaultP" margin-top="true">§ 14 skal lyde:<p class="leddfortsettelse"><strong>§ 14</strong> <i>(gebyr)</i></p></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Departementet kan gi forskrift om gebyr for behandling av søknader og for andre oppgaver som gjøres av offentlige myndigheter innenfor denne lovens virkeområde.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Skyldig gebyr er tvangsgrunnlag for utlegg.</article> <article class="defaultP" margin-top="true">Nåværende § 14 blir ny § 15.</article> <article class="defaultP" margin-top="true">Nåværende § 14 a blir ny § 16.</article> <article class="defaultP" margin-top="true">§ 16 nytt annet ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Departementet kan gi forskrift om at bare godkjente anlegg, innretninger og utstyr kan brukes i oppdrettsvirksomhet. Herunder kan departementet gi forskrift om produksjon, emballering, transport, lagring og salg m.v. av varer og tjenester til oppdrettsvirksomhet, samt godkjenne bransjestandarder. Departementet kan gi forskrift med krav til utredning, dokumentasjon og informasjon i forbindelse med en slik godkjenningsordning.</article> <article class="defaultP" margin-top="true">Nåværende annet ledd blir nytt tredje ledd.</article> <article class="defaultP" margin-top="true">§ 17 skal lyde:<p class="leddfortsettelse"><strong>§ 17</strong> <i>(internkontroll)</i></p></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Departementet kan gi forskrift om at den som driver virksomhet som omfattes av denne loven, ved internkontroll skal sikre at krav fastsatt i eller i medhold av denne loven overholdes.</article> <article class="defaultP" margin-top="true">§ 18 skal lyde:<p class="leddfortsettelse"><strong>§ 18</strong> <i>(miljøovervåking)</i></p></article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Departementet kan gi forskrift om at den som driver eller har søkt om å drive virksomhet etter denne loven, skal gjennomføre miljøundersøkelser og dokumentere miljøtilstanden der oppdrettsanlegg er lokalisert eller søkes lokalisert.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">På bakgrunn av miljøundersøkelsene eller annen dokumentasjon, kan departementet sette vilkår til drift av oppdrettsanlegg samt sette i verk eller gi pålegg om nødvendige tiltak.</article> <article class="defaultP" margin-top="true">§ 19 skal lyde:<p class="leddfortsettelse"><strong>§ 19</strong> <i>(forbud mot oppdrettsvirksomhet i bestemte områder)</i></p></article><article class="legalP" data-absoluteaddress="/kapittel/1/ledd/9/" id="kapittel-1-ledd-9">I områder med særlig verdi for akvatiske organismer kan departementet fastsette forbud mot, eller sette særlige vilkår for oppdrettsvirksomhet, dersom dette anses nødvendig for å bevare de akvatiske organismer i deres livsmiljø.</article> <article class="defaultP" margin-top="true">Nåværende § 15 blir ny § 20.</article> <article class="defaultP" margin-top="true">I kapittel IV blir nåværende § 16 ny § 21.</article> <article class="defaultP" margin-top="true">Nåværende § 17 blir ny § 22.</article> <article class="defaultP" margin-top="true">Nåværende § 18 blir ny § 23.</article> <article class="defaultP" margin-top="true">Nåværende § 19 blir ny § 24.</article> <article class="defaultP" margin-top="true">Nåværende § 20 blir ny § 25.</article> <article class="defaultP" margin-top="true">§ 25 nytt første og annet ledd skal lyde:<p class="leddfortsettelse"><strong>§ 25</strong> <i>(straffansvar)</i></p></article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Den som forsettlig eller uaktsomt overtrer bestemmelser eller vilkår gitt i eller med hjemmel i denne loven, straffes med bøter eller fengsel i inntil 1 år. På samme måte straffes medvirkning og forsøk.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Foreligger særlig skjerpende omstendigheter, kan fengsel i inntil 2 år anvendes, om ikke strengere straffebud får anvendelse.</article> <article class="defaultP" margin-top="true">Nåværende annet ledd blir nytt tredje ledd.</article> <article class="defaultP" margin-top="true">I kapittel V blir nåværende § 21 ny § 26.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/2000-06-30-62/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft fra den tid Kongen bestemmer.</article></section></main></body></html>