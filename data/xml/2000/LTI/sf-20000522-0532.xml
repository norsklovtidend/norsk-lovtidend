<!DOCTYPE html><html lang="no"><head><title>Forskrift om kombinasjon av avtalefestet pensjon og arbeidsinntekt (pensjonsgivende inntekt).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:14</dd><dt class="legacyID">Datokode</dt><dd class="legacyID">FOR-2000-05-22-532</dd><dt class="dokid">DokumentID</dt><dd class="dokid">LTI/forskrift/2000-05-22-532</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 12</dd><dt class="dateInForce">I kraft fra</dt><dd class="dateInForce">2000-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-12-23-110/§7</li></ul></dd><dt class="dateOfPublication">Kunngjort</dt><dd class="dateOfPublication">2000-06-26</dd><dt class="titleShort">Korttittel</dt><dd class="titleShort">Forskrift om kombinasjon av AFP og arbeidsinntekt</dd><dt class="title">Tittel</dt><dd class="title">Forskrift om kombinasjon av avtalefestet pensjon og arbeidsinntekt (pensjonsgivende inntekt).</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 22. mai 2000 med hjemmel i lov av 23. desember 1988 nr. 110 om statstilskott til ordninger for avtalefestet pensjon § 7.</dd><dt class="refid">RefID</dt><dd class="refid">forskrift/2000-05-22-532</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kombinasjon av avtalefestet pensjon og arbeidsinntekt (pensjonsgivende inntekt).<ul class="tocSubUl"><li>§ 1. Avkorting av pensjon mot pensjonsgivende inntekt</li><li>§ 2. Beregning av tidligere pensjonsgivende inntekt</li><li>§ 3. Justering av løpende pensjon</li><li>§ 4. Etteroppgjør mv.</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2000-05-22-532" id="dokument"><h1>Forskrift om kombinasjon av avtalefestet pensjon og arbeidsinntekt (pensjonsgivende inntekt).</h1><article class="legalArticle" data-lovdata-URL="LTI/forskrift/2000-05-22-532/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avkorting av pensjon mot pensjonsgivende inntekt</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Dersom pensjonisten har pensjonsgivende inntekt etter uttaket av avtalefestet pensjon, skal pensjonen inkludert eventuelle vedtektsfestede tillegg reduseres med samme prosentandel som den nye pensjonsgivende inntekten utgjør av tidligere pensjonsgivende inntekt. Folketrygdloven § 19-6 andre ledd om arbeidsinntekt i utlandet og etterslepsinntekter gjelder tilsvarende så langt den passer. Det gjelder likevel et toleransebeløp på 4000 kroner, se § 4.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Pensjonisten skal selv gi opplysninger om forventet framtidig inntekt etter pensjonering.</article></article><article class="legalArticle" data-lovdata-URL="LTI/forskrift/2000-05-22-532/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Beregning av tidligere pensjonsgivende inntekt</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den tidligere pensjonsgivende inntekten beregnes på grunnlag av de tre beste av de fem inntektsårene som ligger forut for året før pensjoneringsåret. Inntekten divideres med grunnbeløpet for det enkelte år. De forholdstallene som da kommer fram, fastsettes med to desimaler. Tidligere pensjonsgivende inntekt utgjør gjennomsnittet av disse forholdstallene multiplisert med det til enhver tid gjeldende grunnbeløp, avrundet opp til nærmeste 1000 kroner.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det skal regnes med pensjonsgivende inntekt etter folketrygdloven § 3-15, opp til 12 ganger grunnbeløpet. Dersom det for noen av de inntektsårene som nevnt i første ledd er godskrevet pensjonspoeng etter folketrygdloven §§ 3-16 og 3-19, beregnes den pensjonsgivende inntekten for disse årene ut fra de godskrevne poengtallene.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Bestemmelsene i denne paragrafen gjelder tilsvarende for begrensningsregelen i tilskottsloven § 2 bokstav c femte ledd.</article></article><article class="legalArticle" data-lovdata-URL="LTI/forskrift/2000-05-22-532/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Justering av løpende pensjon</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Løpende pensjon kan justeres når den pensjonsgivende inntekten kommer til å avvike med mer enn 4000 kroner fra det inntektsanslaget som delpensjonen er utmålt etter. Pensjonisten kan selv sette fram krav om slik pensjonsjustering.</article></article><article class="legalArticle" data-lovdata-URL="LTI/forskrift/2000-05-22-532/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Etteroppgjør mv.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det skal foretas et etteroppgjør når den faktiske pensjonsgivende inntekten for det enkelte kalenderår er kjent. Dette gjelder likevel ikke dersom;<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">den pensjonsgivende inntekten er mindre enn 4000 kroner i løpet av kalenderåret, eller</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">avviket mellom faktisk inntekt og det inntektsanslaget som delpensjonen er utmålt etter er mindre enn 4000 kroner i løpet av kalenderåret.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Disse beløpene gjelder også når pensjonisten bare har mottatt pensjon i en del av året. Samlet toleransebeløp skal ikke overstige 4000 kroner.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">For lite utbetalt pensjon skal etterbetales, i form av et engangsbeløp fra pensjonsordningen.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">For mye utbetalt pensjon skal trekkes i framtidige pensjonsutbetalinger. Tilbakebetalingen skal skje i løpet av 12 kalendermåneder. Dersom trekket i pensjonen overstiger 25 prosent av den månedlige ytelsen, kan tilbakebetalingen likevel foretas over en lengre periode. Det kan også foretas trekk i vedkommendes alderspensjon fra folketrygden. Pensjonisten kan samtykke til at tilbakebetalingen foretas over en kortere periode eller som et engangsbeløp.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">I pensjoneringsåret skal tidligere pensjonsgivende inntekt etter § 2, dividert med 12 og multiplisert med antall kalendermåneder før uttakstidspunktet, holdes utenfor etteroppgjøret. Dersom pensjonisten godtgjør at den faktiske pensjonsgivende inntekten før uttaket av pensjon overstiger dette beløpet, kan vedkommende kreve at det overskytende også holdes utenfor etteroppgjøret.</article><article class="legalP" data-absoluteaddress="/paragraf/4/ledd/6/" id="paragraf-4-ledd-6">I det året det tas ut alderspensjon fra folketrygden legges det til grunn at faktisk inntekt er likt fordelt over hele året, med mindre pensjonisten godtgjør noe annet.</article></article><article class="legalArticle" data-lovdata-URL="LTI/forskrift/2000-05-22-532/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriften her trer i kraft 1. august 2000, og gjelder for personer som får utbetalt pensjon tidligst fra dette tidspunktet.</article></article></main></body></html>