<!DOCTYPE html><html lang="no"><head><title>Forskrift om endring i forskrift for gjødslingsplanlegging.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:41</dd><dt class="legacyID">Datokode</dt><dd class="legacyID">FOR-2000-07-05-760</dd><dt class="dokid">DokumentID</dt><dd class="dokid">LTI/forskrift/2000-07-05-760</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 17</dd><dt class="dateInForce">I kraft fra</dt><dd class="dateInForce">2000-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-07-01-791</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2000-08-18</dd><dt class="titleShort">Korttittel</dt><dd class="titleShort">Endr. i forskrift for gjødslingsplanlegging</dd><dt class="title">Tittel</dt><dd class="title">Forskrift om endring i forskrift for gjødslingsplanlegging.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 5. juli 2000 med hjemmel i lov av 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2000-07-05-760</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for gjødslingsplanlegging.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-07-05-760" id="dokument"><h1>Forskrift om endring i forskrift for gjødslingsplanlegging.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-07-05-760/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 1. juli 1999 nr. 791 for gjødslingsplanlegging gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Forskriften gjelder alle driftsenheter som er berettiget produksjonstilskudd, jf. generell forskrift om produksjonstilskudd i jordbruket. Brukeren av jordbruksarealet er ansvarlig for at denne forskriften følges.</article> <article class="defaultP" margin-top="true">§ 3 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">Det skal utarbeides gjødslingsplan før hver vekstsesong. Driftsenheter som disponerer husdyrgjødsel fra mer enn 5 gjødseldyrenheter skal ha en årlig gjødselplan. For driftsenheter som har en enkel driftsform, liten variasjon i arealbruken eller ekstensiv driftsform, slik at gjødslingsbehovet varierer svært lite for de enkelte skiftene fra år til år, kan gjødslingsplanen vare i inntil 5 år når dette godkjennes av kommunen.</article></article></li></ul></article> <article class="defaultP" margin-top="true">§ 3 nr. 3, 4, 5 og 6 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">3.</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">Representative jordprøver skal i hovedsak tas hvert 4. – 8. år, og det skal minimum rekvireres analyser for pH, fosfor, kalium, glødetap eller gis skjønnsmessig vurdering av moldinnhold. Jordprøvene skal analyseres ved et laboratorium som deltar i og har bestått ringtest for jordanalyser. For jordleie skal det foreligge jordprøver senest 2. året i leieavtalen, ev. 2. året på rad med 1. års leiekontrakt.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">4.</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">Driftsenheter med husdyr, eller driftsenheter som får tilført husdyrgjødsel, slam eller annen organisk gjødsel, skal beregne forsvarlig mengde forbruk av dette for kommende vekstsesong. I gjødslingsplanen skal denne mengden fordeles på arealet i henhold til driftsenhetens spredeareal og slamplan.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/2/punkt/4/" id="kapittel-1-ledd-2-punkt-4"><span class="data-originalId">5.</span><article class="legalP" data-absoluteaddress="/kapittel/1/ledd/2/punkt/4/ledd/1/" id="kapittel-1-ledd-2-punkt-4-ledd-1">Gjødslingsplanen skal inneholde en kartskisse, med oppgitt målestokk, som tydelig viser skifteinndelingen. Planen skal settes opp skiftevis, og følgende opplysninger skal oppgis for hvert enkelt skifte:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/4/ledd/1/punkt/1/" id="kapittel-1-ledd-2-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/1/ledd/1/" id="kapittel-1-ledd-2-punkt-4-ledd-1-punkt-1-ledd-1">Areal i dekar</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/4/ledd/1/punkt/2/" id="kapittel-1-ledd-2-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/2/ledd/1/" id="kapittel-1-ledd-2-punkt-4-ledd-1-punkt-2-ledd-1">Jordart og jordanalyser for pH, fosfor, kalium og moldinnhold</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/2/punkt/4/ledd/1/punkt/3/" id="kapittel-1-ledd-2-punkt-4-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/3/ledd/1/" id="kapittel-1-ledd-2-punkt-4-ledd-1-punkt-3-ledd-1">Fôrgrøde</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/2/punkt/4/ledd/1/punkt/4/" id="kapittel-1-ledd-2-punkt-4-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/4/ledd/1/" id="kapittel-1-ledd-2-punkt-4-ledd-1-punkt-4-ledd-1">Årets vekst</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/2/punkt/4/ledd/1/punkt/5/" id="kapittel-1-ledd-2-punkt-4-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/5/ledd/1/" id="kapittel-1-ledd-2-punkt-4-ledd-1-punkt-5-ledd-1">Forventa avlingsnivå pr. dekar</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/ledd/2/punkt/4/ledd/1/punkt/6/" id="kapittel-1-ledd-2-punkt-4-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/6/ledd/1/" id="kapittel-1-ledd-2-punkt-4-ledd-1-punkt-6-ledd-1">Årets gjødslingsbehov for nitrogen, fosfor og kalium pr. dekar</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/ledd/2/punkt/4/ledd/1/punkt/7/" id="kapittel-1-ledd-2-punkt-4-ledd-1-punkt-7"><span class="data-originalId">g)</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/7/ledd/1/" id="kapittel-1-ledd-2-punkt-4-ledd-1-punkt-7-ledd-1">Husdyrgjødsel, slam og annen organisk gjødsel<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/2/punkt/4/ledd/1/punkt/7/ledd/1/punkt/1/" id="kapittel-1-ledd-2-punkt-4-ledd-1-punkt-7-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/7/ledd/1/punkt/1/ledd/1/" id="kapittel-1-ledd-2-punkt-4-ledd-1-punkt-7-ledd-1-punkt-1-ledd-1">Type</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/2/punkt/4/ledd/1/punkt/7/ledd/1/punkt/2/" id="kapittel-1-ledd-2-punkt-4-ledd-1-punkt-7-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/7/ledd/1/punkt/2/ledd/1/" id="kapittel-1-ledd-2-punkt-4-ledd-1-punkt-7-ledd-1-punkt-2-ledd-1">Mengde pr. dekar og antatt spredetidspunkt.</article></article></li></ul></article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/1/ledd/2/punkt/4/ledd/1/punkt/8/" id="kapittel-1-ledd-2-punkt-4-ledd-1-punkt-8"><span class="data-originalId">h)</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/8/ledd/1/" id="kapittel-1-ledd-2-punkt-4-ledd-1-punkt-8-ledd-1">Mineralgjødsel<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/2/punkt/4/ledd/1/punkt/8/ledd/1/punkt/1/" id="kapittel-1-ledd-2-punkt-4-ledd-1-punkt-8-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/8/ledd/1/punkt/1/ledd/1/" id="kapittel-1-ledd-2-punkt-4-ledd-1-punkt-8-ledd-1-punkt-1-ledd-1">Type</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/2/punkt/4/ledd/1/punkt/8/ledd/1/punkt/2/" id="kapittel-1-ledd-2-punkt-4-ledd-1-punkt-8-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/8/ledd/1/punkt/2/ledd/1/" id="kapittel-1-ledd-2-punkt-4-ledd-1-punkt-8-ledd-1-punkt-2-ledd-1">Mengde pr. dekar og antatt spredetidspunkt.</article></article></li></ul></article></article></li></ul></article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/2/punkt/5/" id="kapittel-1-ledd-2-punkt-5"><span class="data-originalId">6.</span><article class="legalP" data-absoluteaddress="/kapittel/1/ledd/2/punkt/5/ledd/1/" id="kapittel-1-ledd-2-punkt-5-ledd-1">Gjødslingsbehovet skal avpasses etter følgende kriterier:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/5/ledd/1/punkt/1/" id="kapittel-1-ledd-2-punkt-5-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/5/ledd/1/punkt/1/ledd/1/" id="kapittel-1-ledd-2-punkt-5-ledd-1-punkt-1-ledd-1">Jordprøveresultater for fosfor, kalium og moldinnhold</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/5/ledd/1/punkt/2/" id="kapittel-1-ledd-2-punkt-5-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/5/ledd/1/punkt/2/ledd/1/" id="kapittel-1-ledd-2-punkt-5-ledd-1-punkt-2-ledd-1">Vekst og gjødslingsnormer for distriktet</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/2/punkt/5/ledd/1/punkt/3/" id="kapittel-1-ledd-2-punkt-5-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/2/punkt/5/ledd/1/punkt/3/ledd/1/" id="kapittel-1-ledd-2-punkt-5-ledd-1-punkt-3-ledd-1">Avlingsnivå ut i fra egne dokumenter eller anslåtte erfaringer for hvert enkelt skifte</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/2/punkt/5/ledd/1/punkt/4/" id="kapittel-1-ledd-2-punkt-5-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/2/punkt/5/ledd/1/punkt/4/ledd/1/" id="kapittel-1-ledd-2-punkt-5-ledd-1-punkt-4-ledd-1">Fôrgrøde.</article></article></li></ul></article></article></li></ul></article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Kommunen eller den Statens landbruksforvaltning gir myndighet, skal kontrollere at gjødslingsplan foreligger og at den tilfredsstiller de krav som forskriften setter. Kontrollen samordnes med kontrollen av produksjonstilskudd, jf. generell forskrift om produksjonstilskudd i jordbruket. Søkeren plikter å gi de nødvendige opplysninger og godta de kontrolltiltak som blir satt i verk.</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Statens landbruksforvaltning, eller den Statens landbruksforvaltning gir myndighet, kan i særlige tilfeller dispensere fra forskriften. Kommunen kan dispensere fra kravet om gjødslingsplan for driftsenheter som drives svært ekstensivt. Med dette menes driftsenheter der forholdstallet mellom arealbehov og arealgrunnlag etter forskrift om areal- og kulturlandskapstilskudd er under 0,4. Kommunen kan ikke under noen omstendighet gi en slik dispensasjon til driftsenheter som disponerer mer enn 5 gjødseldyrenheter. Dispensasjoner skal ikke gå utover formålet med forskriften.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Brudd på forskriftens bestemmelser kan medføre trekk i produksjonstilskuddet eller andre tilskudd.</article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Forskriften trer i kraft 1. juli 1999. Samtidig oppheves følgende forskrift:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/6/punkt/1/" id="kapittel-1-ledd-6-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/6/punkt/1/ledd/1/" id="kapittel-1-ledd-6-punkt-1-ledd-1">Forskrift av 18. august 1995 nr. 1213 for gjødslingsplanlegging, fastsatt av Landbruksdepartementet.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-07-05-760/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. juli 2000.</article></section></main></body></html>