<!DOCTYPE html><html lang="no"><head><title>Forskrift om installasjon av satellittsporingsutstyr om bord i fiske- og fangstfartøyer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">FOR-2000-06-13-674</dd><dt class="dokid">DokumentID</dt><dd class="dokid">LTI/forskrift/2000-06-13-674</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 16</dd><dt class="dateInForce">I kraft fra</dt><dd class="dateInForce">2000-06-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>forskrift/1999-04-07-387/§8</li></ul></dd><dt class="dateOfPublication">Kunngjort</dt><dd class="dateOfPublication">2000-08-07</dd><dt class="titleShort">Korttittel</dt><dd class="titleShort">Forskrift om satellittsporingsutstyr</dd><dt class="title">Tittel</dt><dd class="title">Forskrift om installasjon av satellittsporingsutstyr om bord i fiske- og fangstfartøyer.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektøren 13. juni 2000 med hjemmel i lov av 3. juni 1983 nr. 40 om saltvannsfiske m.v. § 4 og forskrift av 7. april 1999 nr. 387 om satellittbasert overvåkning av fiske- og fangstfartøys aktivitet § 8.</dd><dt class="refid">RefID</dt><dd class="refid">forskrift/2000-06-13-674</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om installasjon av satellittsporingsutstyr om bord i fiske- og fangstfartøyer.<ul class="tocSubUl"><li>Kapittel I. Virkeområde<ul class="tocSubUl"><li>§ 1. Virkeområde</li></ul></li><li>Kapittel II. Bestemmelser som gjelder alle typer satellittsporingsutstyr<ul class="tocSubUl"><li>§ 2. Alminnelig bestemmelse</li><li>§ 3. Forsegling</li><li>§ 4. Plombering</li><li>§ 5. Plassering</li><li>§ 6. Aktivering for sporing</li><li>§ 7. Annulering og deaktivering av sporingsfunksjon</li><li>§ 8. Strømtilførsel</li></ul></li><li>Kapittel III. Bestemmelser som gjelder argos-utstyr<ul class="tocSubUl"><li>§ 9. Argos-utstyr</li></ul></li><li>Kapittel IV. Bestemmelser som gjelder Inmarsat-utstyr<ul class="tocSubUl"><li>§ 10. Inmarsat-utstyr generelt</li><li>§ 11. Inmarsat-utstyr i GMDSS-systemet</li><li>§ 12. Inmarsat-utstyr forøvrig</li></ul></li><li>Kapittel V. Straffebestemmelse mv.<ul class="tocSubUl"><li>§ 13. Straff og inndragning</li><li>§ 14. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2000-06-13-674" id="dokument"><h1>Forskrift om installasjon av satellittsporingsutstyr om bord i fiske- og fangstfartøyer.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-06-13-674/KAPITTEL_1" data-partID="k1"><h2>Kapittel I. Virkeområde</h2><article class="legalArticle" data-lovdata-URL="LTI/forskrift/2000-06-13-674/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder for norske fiske- og fangstfartøy som i medhold av § 2 i forskrift av 7. april 1999 nr. 387 om satellittbasert overvåkning av fiske- og fangstfartøys aktivitet skal ha installert satellittsporingsutstyr om bord.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-06-13-674/KAPITTEL_2" data-partID="k2"><h2>Kapittel II. Bestemmelser som gjelder alle typer satellittsporingsutstyr</h2><article class="legalArticle" data-lovdata-URL="LTI/forskrift/2000-06-13-674/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Alminnelig bestemmelse</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Utstyret som skal benyttes til sporing via satellitt skal installeres på en slik måte og i slike lokaliteter om bord at gjeldende bestemmelser som stiller krav til satellittsporingsutstyr for norske fiske- og fangstfartøyer oppfylles, jf. forskrift av 7. april 1999 nr. 387 om satellittbasert overvåkning av fiske- og fangstfartøys aktivitet og forskrift av 23. desember 1999 nr. 1592 om krav til utstyr som skal benyttes om bord i fiskefartøy til sporing via satellitt.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Utstyret skal installeres slik det er konfigurert og fremstilt ved typegodkjenning for sporingsformål av Fiskeridirektoratet.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Utstyret skal installeres av autorisert personell og i overensstemmelse med godkjent anvisning fra produsent/tjenesteleverandør. Autorisasjon etter denne forskrift gis av Fiskeridirektoratet.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Fiskeridirektoratet kan etter særskilt vurdering fravike enkelte av kravene i denne forskrift.</article></article><article class="legalArticle" data-lovdata-URL="LTI/forskrift/2000-06-13-674/§3" data-name="§3" data-partID="§3" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Forsegling</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Sender-/mottagerenheter skal forsegles av autorisert personell slik at det kan oppdages ved brudd på segl dersom enheten er åpnet eller er forsøkt åpnet.</article></article><article class="legalArticle" data-lovdata-URL="LTI/forskrift/2000-06-13-674/§4" data-name="§4" data-partID="§4" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Plombering</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Sender-/mottagerenheter skal av autorisert personell festes til fast innretning om bord på en slik måte at den ikke skal kunne flyttes uten at det oppdages ved brudd på segl eller annen sikring.</article></article><article class="legalArticle" data-lovdata-URL="LTI/forskrift/2000-06-13-674/§5" data-name="§5" data-partID="§5" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Plassering</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">De ulike enheter av satellittsporingsutstyret skal plasseres slik at de ikke er til hinder for sikker manøvrering/drift av fartøyet.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">De ulike enheter av satellittsporingsutstyret skal plasseres slik at de er best mulig beskyttet mot vær, vind og vibrasjoner.</article><article class="legalP" data-absoluteaddress="/kapittel/2/paragraf/4/ledd/3/" id="kapittel-2-paragraf-4-ledd-3">De ulike enhetene av satellittsporingsutstyret skal plasseres slik at de ikke blir utsatt for påvirkning fra annet teknisk utstyr om bord i fartøyet.</article><article class="legalP" data-absoluteaddress="/kapittel/2/paragraf/4/ledd/4/" id="kapittel-2-paragraf-4-ledd-4">De ulike enhetene av satellittsporingsutstyret skal plasseres slik at de er tilgjengelige for inspeksjon og vedlikehold.</article></article><article class="legalArticle" data-lovdata-URL="LTI/forskrift/2000-06-13-674/§6" data-name="§6" data-partID="§6" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Aktivering for sporing</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Når satellittsporingsutstyret er montert om bord i fartøyet skal Fiskeridirektoratet kontaktes for aktivering av utstyret for sporing. Skjema 001-00 – «Installasjon av satellittsporingsutstyr» skal fylles ut for dette formål. Installasjon av utstyret anses ikke for å være gjennomført før Fiskeridirektoratet har signert for gjennomført aktivering for sporing.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Ved utskifting eller reparasjon av defekt utstyr i utenlandsk havn skal autorisert installatør i Norge innen 2 måneder foreta kontroll av installasjon og få gjennomført aktivering for sporing som nevnt i første ledd.</article></article><article class="legalArticle" data-lovdata-URL="LTI/forskrift/2000-06-13-674/§7" data-name="§7" data-partID="§7" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Annulering og deaktivering av sporingsfunksjon</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Dersom satellittsporingsutstyr som er aktivert for sporing mot Fiskeridirektoratet blir skiftet ut med annet utstyr skal Fiskeridirektoratet før utskifting finner sted kontaktes for annulering av sporingsenheten i Fiskeridirektoratets sporingsregister.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Dersom fartøy som har satellittsporingsutstyr om bord som er aktivert av Fiskeridirektoratet for sporing skal overføres til ny eier eller selges ut av landet, skal Fiskeridirektoratet minst to uker før eierskiftet finner sted kontaktes for deaktivering av utstyret til sporingsformål.</article></article><article class="legalArticle" data-lovdata-URL="LTI/forskrift/2000-06-13-674/§8" data-name="§8" data-partID="§8" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Strømtilførsel</span></h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Det er skipsførers ansvar å tilse at satellittsporingsutstyret om bord har kontinuerlig strømtilførsel.</article><article class="legalP" data-absoluteaddress="/kapittel/2/paragraf/7/ledd/2/" id="kapittel-2-paragraf-7-ledd-2">Strømtilførselen til satellittsporingsutstyret skal ikke brytes uten ved nødvendig strømbrudd grunnet vedlikehold av sporingsutstyret eller ved verkstedsopphold. Det skal sendes skriftlig melding til Fiskeridirektoratet før strøm brytes for å utføre slikt arbeid. Melding til Fiskeridirektoratet om nødvendig strømbrudd skal sendes på skjema 003-00 satellittsporing til telefaksnummer 55238276.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/2000-06-13-674/KAPITTEL_3" data-partID="k3"><h2>Kapittel III. Bestemmelser som gjelder argos-utstyr</h2><article class="legalArticle" data-lovdata-URL="LTI/forskrift/2000-06-13-674/§9" data-name="§9" data-partID="§9" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Argos-utstyr</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Argos-utstyr type Mar-GE består av kombinert sender og antennedel (kuppelen) og koblingsboks.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Kuppelen skal plasseres slik at best mulig kontakt med satellitt oppnås og slik at signalene ikke blir uleselige på grunn av nærliggende konstruksjoner.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Koblingsboksen skal plasseres på et tørt sted i styrehuset og kobles til en 24 Volt DC strømforsyningsenhet, som er beskyttet mot overspenning.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Skadet eller ødelagt kabel som forbinder de ulike utstyrsenhetene skal erstattes med kabel anbefalt for sporingsformål av tjenesteleverandør.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/2000-06-13-674/KAPITTEL_4" data-partID="k4"><h2>Kapittel IV. Bestemmelser som gjelder Inmarsat-utstyr</h2><article class="legalArticle" data-lovdata-URL="LTI/forskrift/2000-06-13-674/§10" data-name="§10" data-partID="§10" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Inmarsat-utstyr generelt</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Dersom utstyret skal programmeres med definisjoner som skal angi bestemte funksjoner («Macro Encode Messages», MEM-koder) og format for tidsangivelse utover gjeldende Inmarsatstandarder, skal koder og formater være i overensstemmelse med definisjoner som fremgår av vedlegg 1. Dersom egendefinerte koder og formater er tillatt benyttet, må meldingen gjengi på en måte som er forhåndsgodkjent av Fiskeridirektoratet hvilket type utstyr meldingen sendes fra.</article></article><article class="legalArticle" data-lovdata-URL="LTI/forskrift/2000-06-13-674/§11" data-name="§11" data-partID="§11" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Inmarsat-utstyr i GMDSS-systemet</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Dersom satellittsporingsutstyret som benyttes om bord i fiskefartøyene samtidig skal fungere som radioutstyr i det globale maritime nød- og sikkerhetssystemet GMDSS, skal utstyret installeres i henhold til gjeldende regelverk for installasjon av slikt GMDSS-utstyr.</article></article><article class="legalArticle" data-lovdata-URL="LTI/forskrift/2000-06-13-674/§12" data-name="§12" data-partID="§12" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Inmarsat-utstyr forøvrig</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Inmarsat-utstyr består av sender-/mottagerenhet, antenne og strømforsyningsenhet.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">Sender-/mottagerenhet skal plasseres på et tørt sted i fartøyet.</article><article class="legalP" data-absoluteaddress="/kapittel/4/paragraf/3/ledd/3/" id="kapittel-4-paragraf-3-ledd-3">Antennen skal plasseres slik at best mulig kontakt med satellitt oppnås og slik at signalene ikke blir uleselige på grunn av nærliggende konstruksjoner.</article><article class="legalP" data-absoluteaddress="/kapittel/4/paragraf/3/ledd/4/" id="kapittel-4-paragraf-3-ledd-4">Skadet eller ødelagt kabel som forbinder sender-/mottagerenhet og antenne skal erstattes med kabel anbefalt for sporingsformål av utstyrsleverandør.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/2000-06-13-674/KAPITTEL_5" data-partID="k5"><h2>Kapittel V. Straffebestemmelse mv.</h2><article class="legalArticle" data-lovdata-URL="LTI/forskrift/2000-06-13-674/§13" data-name="§13" data-partID="§13" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Straff og inndragning</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Forsettlig eller uaktsom overtredelse av bestemmelser gitt i eller i medhold av denne forskrift straffes etter § 53 i lov av 3. juni 1983 nr. 40 om saltvannsfiske m.v. På samme måte straffes medvirkning og forsøk. Inndragning kan foretas i medhold av § 54 i samme lov.</article></article><article class="legalArticle" data-lovdata-URL="LTI/forskrift/2000-06-13-674/§14" data-name="§14" data-partID="§14" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Denne forskrift trer i kraft straks.</article></article></section></main></body></html>