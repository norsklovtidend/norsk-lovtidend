<!DOCTYPE html><html lang="no"><head><title>Forskrift om endring i forskrift om strafferegistrering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:41</dd><dt class="legacyID">Datokode</dt><dd class="legacyID">FOR-2000-10-31-1180</dd><dt class="dokid">DokumentID</dt><dd class="dokid">LTI/forskrift/2000-10-31-1180</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 27</dd><dt class="dateInForce">I kraft fra</dt><dd class="dateInForce">2001-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1974-12-20-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1974-12-20-3</li><li>lov/1971-06-11-52/§10</li></ul></dd><dt class="dateOfPublication">Kunngjort</dt><dd class="dateOfPublication">2000-12-22</dd><dt class="titleShort">Korttittel</dt><dd class="titleShort">Endr. i forskrift om strafferegistrering</dd><dt class="title">Tittel</dt><dd class="title">Forskrift om endring i forskrift om strafferegistrering.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 31. oktober 2000 med hjemmel i kgl.res. av 20. desember 1974 nr. 3, jf. lov av 11. juni 1971 nr. 52 om strafferegistrering § 10.</dd><dt class="refid">RefID</dt><dd class="refid">forskrift/2000-10-31-1180</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om strafferegistrering.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-10-31-1180" id="dokument"><h1>Forskrift om endring i forskrift om strafferegistrering.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-10-31-1180/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 20. desember 1974 nr. 4 om strafferegistrering gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Ved den myndighet som Politidirektoratet bestemmer, skal det føres et sentralt strafferegister (Strafferegistret).</article> <article class="defaultP" margin-top="true">§ 6 første og annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Til bruk for strafferettspleien kan politi, påtalemyndighet og domstoler fremsette begjæring til Strafferegistret om opplysninger om navngitte personer. Opplysninger gis som utskrift på særskilt blankett fastsatt av Politidirektoratet.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Begjæring om opplysninger fra Strafferegistret kan også fremsettes av Justisdepartementet, Politidirektoratet, fengselsvesenet og lederen av det enkelte kontor for Kriminalomsorg i frihet.</article> <article class="defaultP" margin-top="true">§ 6 fjerde ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Opplysninger fra Strafferegistret kan etter prøving av det enkelte tilfelle også gis til bruk for forskning. Ved meddelelser av slikt samtykke fastsetter Politidirektoratet nærmere vilkår som skjønnes nødvendig.</article> <article class="defaultP" margin-top="true">§ 7 første punktum skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Ved den myndighet som Politidirektoratet bestemmer, skal det føres et sentralt bøteregister.</article> <article class="defaultP" margin-top="true">§ 8 annet og tredje ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Politimestrene kan pålegges å gi underretning også for andre avgjørelser i straffesaker som nevnt i § 7 i den utstrekning Politidirektoratet bestemmer.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Underretning gis på særskilt blankett fastsatt av Politidirektoratet.</article> <article class="defaultP" margin-top="true">§ 9 første ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Til bruk for strafferettspleien kan politi, påtalemyndighet og domstoler fremsette begjæring til politikamrene om opplysninger fra bøteregistrene om navngitte personer. Opplysningene gis på særskilt blankett fastsatt av Politidirektoratet. Begjæring om opplysninger fra bøteregistrene kan også fremsettes av Justisdepartementet og Politidirektoratet.</article> <article class="defaultP" margin-top="true">§ 9 tredje og fjerde ledd skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Til bruk for offentlig statistikk sender Politiets Datatjeneste til Statistisk Sentralbyrå de oppgaver og meldinger som følger av ordning godkjent av Politidirektoratet.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Opplysninger fra bøteregistret kan etter Politidirektoratets prøving av det enkelte tilfelle gjøres tilgjengelig for forskere etter tilsvarende regler som i § 6 sjette ledd.</article> <article class="defaultP" margin-top="true">§ 11 annet ledd siste punktum skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Opplysninger må ut over dette ikke meddeles uten samtykke fra Politidirektoratet.</article> <article class="defaultP" margin-top="true">§ 12 nr. 5 skal lyde:<ul class="defaultList"><li data-li-identifier="5." data-name="5."><article class="listArticle" data-absoluteaddress="/kapittel/1/ledd/12/punkt/1/" id="kapittel-1-ledd-12-punkt-1"><span class="data-originalId">5.</span><article class="legalP" data-absoluteaddress="/kapittel/1/ledd/12/punkt/1/ledd/1/" id="kapittel-1-ledd-12-punkt-1-ledd-1">Politidirektoratet kan samtykke i at det også i andre tilfelle utferdiges politiattest.</article><article class="legalP" data-absoluteaddress="/kapittel/1/ledd/12/punkt/1/ledd/2/" id="kapittel-1-ledd-12-punkt-1-ledd-2">Begjæring om politiattest kan også fremsettes av Justisdepartementet og Politidirektoratet.</article></article></li></ul></article> <article class="defaultP" margin-top="true">§ 14 skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Søknad om politiattest og utferdigelse av slik attest skal skje på blanketter fastsatt av Politidirektoratet.</article> <article class="defaultP" margin-top="true">§ 15 tredje ledd skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Politidirektoratet kan i særlige tilfelle bestemme at flere eller færre opplysninger skal tas med i politiattest.</article> <article class="defaultP" margin-top="true">§ 16 første ledd nr. 3 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/1/ledd/14/punkt/1/" id="kapittel-1-ledd-14-punkt-1"><span class="data-originalId">3.</span><article class="legalP" data-absoluteaddress="/kapittel/1/ledd/14/punkt/1/ledd/1/" id="kapittel-1-ledd-14-punkt-1-ledd-1">Justisdepartementet, Politidirektoratet og Fengselsstyret.</article></article></li></ul></article> <article class="defaultP" margin-top="true">§ 16 annet ledd skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Polititidende kan med samtykke fra Politidirektoratet også sendes til andre myndigheter og institusjoner.</article> <article class="defaultP" margin-top="true">§ 19 bokstav a, første punktum skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/15/punkt/1/" id="kapittel-1-ledd-15-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/15/punkt/1/ledd/1/" id="kapittel-1-ledd-15-punkt-1-ledd-1">Registeropplysninger føres etter metoder og på registreringsmidler (blanketter, registerkort, mikrofilm, hullkort, magnetbånd etc.) godkjent av Politidirektoratet.</article></article></li></ul></article> <article class="defaultP" margin-top="true">§ 19 bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/15/punkt/2/" id="kapittel-1-ledd-15-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/15/punkt/2/ledd/1/" id="kapittel-1-ledd-15-punkt-2-ledd-1">Registrene skal være tilgjengelige bare for de av vedkommende tjenestesteds tjenestemenn som ved særskilt bemyndigelse er gitt adgang til registrene. Slik bemyndigelse gis for tjenestemenn ved politikamrene av vedkommende politimester, for tjenestemenn ved Kriminalpolitisentralen av sjefen for Kriminalpolitisentralen, for tjenestemenn i Justisdepartementet av vedkommende ekspedisjonssjef og tjenestemenn i Politidirektoratet av Politidirektøren. Andre skal ikke gis adgang til registrene uten etter samtykke eller særskilt bemyndigelse av Politidirektoratet.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-10-31-1180/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. januar 2001, dog slik at saker innkommet Justisdepartementet før dette tidspunkt også kan avgjøres av departementet etter nærmere bestemmelse av departementet.</article></section></main></body></html>