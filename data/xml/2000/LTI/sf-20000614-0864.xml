<!DOCTYPE html><html lang="no"><head><title>Forskrift om interfakultær cand.mag.-grad ved Norges teknisk-naturvitenskapelige universitet (NTNU).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:31</dd><dt class="legacyID">Datokode</dt><dd class="legacyID">FOR-2000-06-14-864</dd><dt class="dokid">DokumentID</dt><dd class="dokid">LTI/forskrift/2000-06-14-864</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 19</dd><dt class="dateInForce">I kraft fra</dt><dd class="dateInForce">2000-06-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§50</li><li>forskrift/1997-06-19-1099/§27</li></ul></dd><dt class="dateOfPublication">Kunngjort</dt><dd class="dateOfPublication">2000-09-15</dd><dt class="titleShort">Korttittel</dt><dd class="titleShort">Forskrift om cand.mag.-grad ved NTNU</dd><dt class="title">Tittel</dt><dd class="title">Forskrift om interfakultær cand.mag.-grad ved Norges teknisk-naturvitenskapelige universitet (NTNU).</dd><dt class="miscInformation">Annet om dokumentet</dt><dd class="miscInformation">Fastsatt av Kollegiet ved NTNU 14. juni 2000 med hjemmel i forskrift av 19. juni 1997 nr. 1099 om eksamen ved NTNU § 27, jf. lov av 12. mai 1995 nr. 22 om universiteter og høgskoler § 50 nr. 6.</dd><dt class="refid">RefID</dt><dd class="refid">forskrift/2000-06-14-864</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om interfakultær cand.mag.-grad ved Norges teknisk-naturvitenskapelige universitet (NTNU).<ul class="tocSubUl"><li>§ 1. Forskriftens virkeområde</li><li>§ 2. Forvaltning og tildeling av grad</li><li>§ 3. Krav og innhold</li><li>§ 4. Vitnemål</li><li>§ 5. Eksamen, karakterer, vekttallsreduksjon, fritak for eksamen m.m.</li><li>§ 6. Godkjenning av graden</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2000-06-14-864" id="dokument"><h1>Forskrift om interfakultær cand.mag.-grad ved Norges teknisk-naturvitenskapelige universitet (NTNU).</h1><article class="legalArticle" data-lovdata-URL="LTI/forskrift/2000-06-14-864/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder studier som fører fram til graden candidata/candidatus magisterii, men som ikke leder fram til graden candidata/candidatus magisterii etter forskrift om grader innen matematisk-naturvitenskapelige fag ved NTNU og forskrift om grader innen historisk-filosofiske og samfunnsvitenskapelige fag ved NTNU. Forskriften gjelder studier som i sin helhet er gjennomført ved NTNU eller studier som er bygget opp av eksamener fra både NTNU og eksterne institusjoner.</article></article><article class="legalArticle" data-lovdata-URL="LTI/forskrift/2000-06-14-864/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forvaltning og tildeling av grad</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den interfakultære graden candidata/candidatus magisterii (cand.mag.) tildeles og forvaltes av Kollegiet.</article></article><article class="legalArticle" data-lovdata-URL="LTI/forskrift/2000-06-14-864/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav og innhold</span></h2><ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1)</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Den interfakultære cand.mag.-graden oppnås på grunnlag av eksamener som til sammen utgjør minst 80 vekttall.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2)</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Eksamener fra institusjoner som går inn under lov om universiteter og høgskoler kan inngå i graden. Eksamener fra institusjoner som ikke går inn under lov om universiteter og høgskoler, herunder utenlandske institusjoner, kan inngå i graden dersom disse er godkjent etter de godkjenningsordninger som til enhver tid gjelder.</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3)</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Examen Philosophicum må inngå i graden.</article></article></li><li data-li-identifier="4)" data-name="4)"><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">4)</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Graden må inneholde et fagstudium på minimum 30 vekttall samt et fagstudium på minimum 20 vekttall. Med fagstudium menes faglige enheter som er godkjent som emnegruppe/grunnfag, mellomfag eller storfag ved universitetene, eller andre avsluttede studier nevnt i § 3 nr. 2 med samme omfang, herunder tverrfaglige studieprogram og sammensatte studier, som på forhånd er definert som en avsluttet enhet.</article></article></li><li data-li-identifier="5)" data-name="5)"><article class="listArticle" data-absoluteaddress="/paragraf/3/punkt/5/" id="paragraf-3-punkt-5"><span class="data-originalId">5)</span><article class="legalP" data-absoluteaddress="/paragraf/3/punkt/5/ledd/1/" id="paragraf-3-punkt-5-ledd-1">Eksamener av et omfang på minst 20 vekttall må være avlagt ved NTNU. Eksamener fra Universitetsstudiene på Svalbard kan telle som 10 av de 20 vekttall. Examen Philosophicum kan ikke telle blant de 20 vekttall som skal være avlagt ved NTNU.</article></article></li></ul><article class="legalP" data-absoluteaddress="/paragraf/3/ledd/1/" id="paragraf-3-ledd-1">Hvis den interfakultære graden skal danne grunnlag for hovedfagsstudier må den inneholde det faglige grunnlag som til enhver tid kreves i henhold til gradsforskrift og studieplan for det aktuelle hovedfaget.</article></article><article class="legalArticle" data-lovdata-URL="LTI/forskrift/2000-06-14-864/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vitnemål</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Universitetsdirektøren utsteder vitnemål for den interfakultære cand.mag.-graden. Vitnemålet skal påføres de eksamener som er grunnlag for tildeling av graden. Det skal også angis hvilke semestre eksamenene er avlagt i, og i hvilket år kravet til graden er oppfylt.</article></article><article class="legalArticle" data-lovdata-URL="LTI/forskrift/2000-06-14-864/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Eksamen, karakterer, vekttallsreduksjon, fritak for eksamen m.m.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For forhold som gjelder eksamen, karakterer, vekttallsreduksjon, fritak for eksamen m.m. anvendes NTNUs eksamensforskrift og gradsforskriftene for de allmennvitenskapelige studiene så langt gradsforskriftene er relevante.</article></article><article class="legalArticle" data-lovdata-URL="LTI/forskrift/2000-06-14-864/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Godkjenning av graden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det må være en sammenheng mellom fagene, slik at fagkombinasjonen kan brukes til noe, og utgjøre en helhet. Det må skisseres anbefalte studieløp og studieprogram som leder frem til graden.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Studenter som har hensiktsmessige fagkombinasjoner som faller utenfor disse, kan søke om å få godkjent kombinasjonen til en interfakultær cand.mag.-grad.</article></article><article class="legalArticle" data-lovdata-URL="LTI/forskrift/2000-06-14-864/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriften trer i kraft straks.</article></article></main></body></html>