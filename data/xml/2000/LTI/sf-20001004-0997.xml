<!DOCTYPE html><html lang="no"><head><title>Forskrift om endring i forskrift om skattemessig behandling av leie av flyttbar produksjonsinnretning på kontinentalsokkelen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:47</dd><dt class="legacyID">Datokode</dt><dd class="legacyID">FOR-2000-10-04-997</dd><dt class="dokid">DokumentID</dt><dd class="dokid">LTI/forskrift/2000-10-04-997</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 23</dd><dt class="dateInForce">I kraft fra</dt><dd class="dateInForce">2000-10-04, med virkning fra inntektsåret 2000</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-08-18-819</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-13-35/§3</li></ul></dd><dt class="dateOfPublication">Kunngjort</dt><dd class="dateOfPublication">2000-11-01</dd><dt class="titleShort">Korttittel</dt><dd class="titleShort">Endr i forskr om ligning av plattformleie</dd><dt class="title">Tittel</dt><dd class="title">Forskrift om endring i forskrift om skattemessig behandling av leie av flyttbar produksjonsinnretning på kontinentalsokkelen.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 4. oktober 2000 med hjemmel i lov av 13. juni 1975 nr. 35 om skattlegging av undersjøiske petroleumsforekomster § 3 bokstav i.</dd><dt class="refid">RefID</dt><dd class="refid">forskrift/2000-10-04-997</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om skattemessig behandling av leie av flyttbar produksjonsinnretning på kontinentalsokkelen.<ul class="tocSubUl"><li>I<ul class="tocSubUl"><li>§ 9. Brudd på vilkår i forskriften</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-10-04-997" id="dokument"><h1>Forskrift om endring i forskrift om skattemessig behandling av leie av flyttbar produksjonsinnretning på kontinentalsokkelen.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-10-04-997/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 18. august 1998 nr. 819 om skattemessig behandling av leie av flyttbar produksjonsinnretning på kontinentalsokkelen gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Skattepliktig etter petroleumsskatteloven § 5 kan kreve at leie av flyttbar produksjonsinnretning skal følge reglene i denne forskrift på de vilkårene som er angitt. Krav om ligning etter forskriften må fremsettes i leietakers selvangivelse for det år leieperioden starter, eventuelt tidligere etter § 7 annet ledd, og er bindende for hele leieperioden.</article> <article class="defaultP" margin-top="true">§ 3 annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Leieavtalen mellom partene skal dessuten inneholde en angivelse av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">Leieperioden for leieavtalen og avtalt leiebeløp.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">Opprinnelig kostpris for innretningen på utleiers hånd, og den markedsverdi partene legger til grunn at innretningen har ved leieforholdets påbegynnelse.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">Behandlingen av påkostninger i leieperioden.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/3/punkt/4/" id="kapittel-1-ledd-3-punkt-4"><span class="data-originalId">-</span><article class="legalP" data-absoluteaddress="/kapittel/1/ledd/3/punkt/4/ledd/1/" id="kapittel-1-ledd-3-punkt-4-ledd-1">De enkelte leietakeres deltakerandel i den utvinningstillatelse hvor innretningen skal benyttes.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/3/punkt/5/" id="kapittel-1-ledd-3-punkt-5"><span class="data-originalId">-</span><article class="legalP" data-absoluteaddress="/kapittel/1/ledd/3/punkt/5/ledd/1/" id="kapittel-1-ledd-3-punkt-5-ledd-1">De enkelte leietakeres eventuelle direkte og indirekte eierandel i utleier og i innretningen.</article></article></li></ul></article> <article class="defaultP" margin-top="true">§ 4 fjerde ledd oppheves.</article> <article class="defaultP" margin-top="true">§ 5 annet og tredje ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">De fradragsberettigede rentekostnadene for inntektsåret settes lik grunnlaget for beregning av avskrivninger og friinntekt etter § 4, redusert med summen av avdragsdelene av leiebeløpene beregnet etter § 6 første ledd for foregående inntektsår, multiplisert med produktet av 0,8 og en normrentesats. Normrentesatsen fremkommer som et gjennomsnitt av renten på statsobligasjoner med 3 års løpetid for inntektsåret og de to foregående inntektsår, med et tillegg på 1 pst. Grunnlaget for beregning av rentekostnader settes ikke lavere enn null.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Har leietaker direkte eller indirekte eierandel i innretningen, skal rentefradraget etter de foregående ledd reduseres ved å multipliseres med en faktor. Faktoren settes til differansen mellom 1 og følgende brøk: eierandel i innretningen multiplisert med 0,5 dividert med deltakerandel i den utvinningstillatelse hvor innretningen benyttes. Rentefradrag etter dette ledd settes ikke lavere enn null.</article> <article class="defaultP" margin-top="true">§ 5 fjerde ledd oppheves.</article> <article class="defaultP" margin-top="true">§ 6 første og nytt annet ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Det samlede leiebeløpet det enkelte år fordeles på en kapitalkostnadsdel beregnet etter annet ledd og en resterende avdragsdel.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Kapitalkostnadsdelen settes til grunnlaget for beregning av avskrivninger og friinntekt etter § 4, redusert med summen av avdragsdelene av leiebeløpene beregnet etter § 6 første ledd for foregående inntektsår, multiplisert med totalavkastningskravet. Totalavkastningskravet fastsettes til normrentesatsen tillagt 4 pst. Det enkelte års kapitalkostnadsdel kan ikke settes lavere enn null, eller overstige faktisk leiekostnad.</article> <article class="defaultP" margin-top="true">§ 6 nåværende annet ledd blir nytt tredje ledd.</article> <article class="defaultP" margin-top="true">Ny § 7 skal lyde:</article><article class="defaultP"><strong>§ 7.</strong> <i>Tidspunkt for fradrag</i></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Fradrag etter forskriften kan kreves fra og med det inntektsår innretningen overleveres leietaker eller stilles til leietakers disposisjon.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Dersom leieavtalen gjelder innretning som skal bygges eller som er under bygging, kan leietaker kreve fradrag for avskrivninger og friinntekt etter forskriften fra og med det inntektsår utgiftene er pådratt eieren, jf. petroleumsskatteloven § 3 litra b. Utgiftene må dokumenteres.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Vilkåret for fradrag etter annet ledd er at leietaker har inngått bindende leieavtale om innretningen. Av leieavtalen må det fremgå at innretningen vil bli stilt til leietakers disposisjon straks den er ferdigstilt og at den vil bli brukt i virksomhet som er skattepliktig etter petroleumsskatteloven § 5. Det kan ikke betales leie i byggeperioden.</article> <article class="defaultP" margin-top="true">Nåværende §§ 7 og 8 blir §§ 8 og 9.</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" data-partID="§9" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Brudd på vilkår i forskriften</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Ved brudd på vilkår i denne forskrift etter at den er anvendt for leietakeren i et inntektsår, skal det gjennomføres et gevinst- og tapsoppgjør som beskrevet i § 8 annet ledd. Dette gjelder også brudd som leietaker ikke selv har herredømme over.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-10-04-997/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks med virkning fra og med inntektsåret 2000.</article></section></main></body></html>