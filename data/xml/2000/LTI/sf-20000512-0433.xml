<!DOCTYPE html><html lang="no"><head><title>Forskrift om besittelse, omsetning og transport av nukleært materiale og flerbruksvarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:08</dd><dt class="legacyID">Datokode</dt><dd class="legacyID">FOR-2000-05-12-433</dd><dt class="dokid">DokumentID</dt><dd class="dokid">LTI/forskrift/2000-05-12-433</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 11</dd><dt class="dateInForce">I kraft fra</dt><dd class="dateInForce">2000-05-12</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-05-12-28/§5</li><li>lov/1972-05-12-28/§6</li><li>lov/1972-05-12-28/§51</li></ul></dd><dt class="dateOfPublication">Kunngjort</dt><dd class="dateOfPublication">2000-06-09</dd><dt class="titleShort">Korttittel</dt><dd class="titleShort">Forskrift om nukleært materiale m.m.</dd><dt class="title">Tittel</dt><dd class="title">Forskrift om besittelse, omsetning og transport av nukleært materiale og flerbruksvarer.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 12. mai 2000 med hjemmel i lov av 12. mai 1972 nr. 28 om atomenergivirksomhet § 5, § 6 og § 51. Fremmet av Sosial- og helsedepartementet.</dd><dt class="refid">RefID</dt><dd class="refid">forskrift/2000-05-12-433</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om besittelse, omsetning og transport av nukleært materiale og flerbruksvarer.<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. (virkeområde)</li><li>§ 2. (definisjoner)</li></ul></li><li>Kapittel II. Løyve<ul class="tocSubUl"><li>§ 3. (om løyve for besittelse, omsetning og transport av nukleært materiale)</li></ul></li><li>Kapittel III. Meldeplikt<ul class="tocSubUl"><li>§ 4. (meldeplikt for naturlig uran, utarmet uran og thorium)</li><li>§ 5. (meldeplikt for flerbruksvarer)</li></ul></li><li>Kapittel IV. Kontroll med beholdning av nukleært materiale og flerbruksvarer<ul class="tocSubUl"><li>§ 6. (regnskapsplikt)</li><li>§ 7. ( meldeplikt ved tap av nukleært materiale og flerbruksvarer)</li></ul></li><li>Kapittel V. Inspeksjon og sikkerhetskontroll<ul class="tocSubUl"><li>§ 8. (inspeksjonsadgang)</li><li>§ 9. (omkostninger ved sikkerhetskontroll)</li><li>§ 10. (kontaktperson)</li></ul></li><li>Kapittel VI. Eksport av nukleært materiale og flerbruksvarer<ul class="tocSubUl"><li>§ 11. (melding til kontrollorganet)</li><li>§ 12. (tillatelse fra Utenriksdepartementet)</li></ul></li><li>Kapittel VII. Administrative bestemmelser<ul class="tocSubUl"><li>§ 13. (behandling av søknader om løyve)</li><li>§ 14. (innhold i søknad om løyve)</li><li>§ 15. (innhold i søknad om løyve for transittransport)</li><li>§ 16. (straff)</li><li>§ 17. (ikrafttredelse)</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2000-05-12-433" id="dokument"><h1>Forskrift om besittelse, omsetning og transport av nukleært materiale og flerbruksvarer.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-05-12-433/KAPITTEL_1" data-partID="k1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/2000-05-12-433/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">(virkeområde)</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift regulerer besittelse, omsetning og transport av nukleært materiale og flerbruksvarer. Radioaktivt avfall omfattes ikke av denne forskrift.</article></article><article class="legalArticle" data-lovdata-URL="LTI/forskrift/2000-05-12-433/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">(definisjoner)</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">I denne forskrift menes med<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1"><i>nukleært materiale:</i> plutonium, anriket uran, naturlig uran, utarmet uran, isotopen uran-233, thorium, samt ethvert materiale som inneholder ett eller flere av disse stoffer. Plutonium med mer enn 80% plutonium-238 regnes også som nukleært materiale dersom det ikke er innoperert i pasienter som ledd i medisinsk behandling. Malmer regnes ikke som nukleært materiale.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1"><i>flerbruksvarer:</i> utstyr og ikke-nukleært materiale til bruk ved fremstilling, behandling og bruk av nukleært materiale, slik dette defineres i vedlegg II til Tilleggsprotokollen til Norges avtale om sikkerhetskontroll med Det internasjonale atomenergibyrået, IAEA.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1"><i>anriket uran:</i> uran der innholdet av isotopen uran-235 er høyere enn i naturlig uran.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/2/ledd/1/punkt/4/" id="kapittel-1-paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/2/ledd/1/punkt/4/ledd/1/" id="kapittel-1-paragraf-2-ledd-1-punkt-4-ledd-1"><i>naturlig uran:</i> uran der innholdet av isotopen uran-235 er slik uran finnes i naturen (ca. 0,72%).</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/paragraf/2/ledd/1/punkt/5/" id="kapittel-1-paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/paragraf/2/ledd/1/punkt/5/ledd/1/" id="kapittel-1-paragraf-2-ledd-1-punkt-5-ledd-1"><i>utarmet uran:</i> uran der innholdet av isotopen uran-235 er mindre enn i naturlig uran.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/paragraf/2/ledd/1/punkt/6/" id="kapittel-1-paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/1/paragraf/2/ledd/1/punkt/6/ledd/1/" id="kapittel-1-paragraf-2-ledd-1-punkt-6-ledd-1"><i>besitte:</i> fremstille, eie, lagre, behandle eller for øvrig inneha eller anbringe.</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/paragraf/2/ledd/1/punkt/7/" id="kapittel-1-paragraf-2-ledd-1-punkt-7"><span class="data-originalId">g)</span><article class="legalP" data-absoluteaddress="/kapittel/1/paragraf/2/ledd/1/punkt/7/ledd/1/" id="kapittel-1-paragraf-2-ledd-1-punkt-7-ledd-1"><i>omsette:</i> importere, selge, donere, kjøpe eller eksportere.</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/1/paragraf/2/ledd/1/punkt/8/" id="kapittel-1-paragraf-2-ledd-1-punkt-8"><span class="data-originalId">h)</span><article class="legalP" data-absoluteaddress="/kapittel/1/paragraf/2/ledd/1/punkt/8/ledd/1/" id="kapittel-1-paragraf-2-ledd-1-punkt-8-ledd-1"><i>sikkerhetskontroll:</i> den kontroll og de pålegg som fremmede stater eller internasjonale organisasjoner har avtalemessig rett til for å sikre at nukleært materiale og flerbruksvarer under norsk jurisdiksjon bare brukes til fredelige og ikke-eksplosive formål.</article></article></li><li data-li-identifier="i)" data-name="i)"><article class="listArticle" data-absoluteaddress="/kapittel/1/paragraf/2/ledd/1/punkt/9/" id="kapittel-1-paragraf-2-ledd-1-punkt-9"><span class="data-originalId">i)</span><article class="legalP" data-absoluteaddress="/kapittel/1/paragraf/2/ledd/1/punkt/9/ledd/1/" id="kapittel-1-paragraf-2-ledd-1-punkt-9-ledd-1"><i>intern sikkerhetskontroll:</i> de tiltak og den kontroll som foretas fra norsk side for å muliggjøre og lette sikkerhetskontrollen.</article></article></li><li data-li-identifier="j)" data-name="j)"><article class="listArticle" data-absoluteaddress="/kapittel/1/paragraf/2/ledd/1/punkt/10/" id="kapittel-1-paragraf-2-ledd-1-punkt-10"><span class="data-originalId">j)</span><article class="legalP" data-absoluteaddress="/kapittel/1/paragraf/2/ledd/1/punkt/10/ledd/1/" id="kapittel-1-paragraf-2-ledd-1-punkt-10-ledd-1"><i>kontrollorgan:</i> Statens strålevern eller den institusjon<sup class="footnotereference" data-footnotereferencevalue="1" data-unique-footnote-counter="1">1</sup> som Statens strålevern utpeker til å gjennomføre intern sikkerhetskontroll.</article></article></li><li data-li-identifier="k)" data-name="k)"><article class="listArticle" data-absoluteaddress="/kapittel/1/paragraf/2/ledd/1/punkt/11/" id="kapittel-1-paragraf-2-ledd-1-punkt-11"><span class="data-originalId">k)</span><article class="legalP" data-absoluteaddress="/kapittel/1/paragraf/2/ledd/1/punkt/11/ledd/1/" id="kapittel-1-paragraf-2-ledd-1-punkt-11-ledd-1"><i>innehaver:</i> en fysisk eller juridisk person som besitter eller omsetter nukleært materiale og flerbruksvarer.</article></article></li><li data-li-identifier="l)" data-name="l)"><article class="listArticle" data-absoluteaddress="/kapittel/1/paragraf/2/ledd/1/punkt/12/" id="kapittel-1-paragraf-2-ledd-1-punkt-12"><span class="data-originalId">l)</span><article class="legalP" data-absoluteaddress="/kapittel/1/paragraf/2/ledd/1/punkt/12/ledd/1/" id="kapittel-1-paragraf-2-ledd-1-punkt-12-ledd-1"><i>ikke-nukleære formål:</i> bruk i virksomhet som ikke omfattes av atomenergiloven.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Institutt for energiteknikk i henhold til avtale mellom Statens strålevern og IFE av 29. august 1994.</article></footer></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-05-12-433/KAPITTEL_2" data-partID="k2"><h2>Kapittel II. Løyve</h2><article class="legalArticle" data-lovdata-URL="LTI/forskrift/2000-05-12-433/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">(om løyve for besittelse, omsetning og transport av nukleært materiale)</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/1/punkt/1/" id="kapittel-2-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/1/punkt/1/ledd/1/" id="kapittel-2-paragraf-1-punkt-1-ledd-1">Uten løyve av Sosial- og helsedepartementet må ingen besitte, omsette eller transportere nukleært materiale. Dette gjelder likevel ikke for besittelse, omsetning eller transport av naturlig uran, utarmet uran eller thorium for ikke-nukleære formål. Løyve trengs ikke i den utstrekning virksomhet er omfattet av konsesjon etter atomenergiloven § 4. Løyve gis på de vilkår som finnes påkrevet av hensyn til sikkerheten og andre allmenne hensyn.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/1/punkt/2/" id="kapittel-2-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/1/punkt/2/ledd/1/" id="kapittel-2-paragraf-1-punkt-2-ledd-1">Innehaver av nukleært materiale skal ikke overføre materialet til andre personer i Norge uten at den nye innehaveren kan fremvise løyve for slik besittelse.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/1/punkt/3/" id="kapittel-2-paragraf-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/1/punkt/3/ledd/1/" id="kapittel-2-paragraf-1-punkt-3-ledd-1">Søknad om løyve til å besitte, omsette eller transportere nukleært materiale sendes Statens strålevern.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/paragraf/1/punkt/4/" id="kapittel-2-paragraf-1-punkt-4"><span class="data-originalId">4.</span><article class="legalP" data-absoluteaddress="/kapittel/2/paragraf/1/punkt/4/ledd/1/" id="kapittel-2-paragraf-1-punkt-4-ledd-1">Avsender og mottaker av nukleært materiale skal ved omsetning og transport av materialet omgående gi kontrollorganet skriftlig melding om type materiale, formål, avsenders og mottakers navn og adresse, mottaks- og avsendelsesdato og nøyaktig vekt av materialet.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/2000-05-12-433/KAPITTEL_3" data-partID="k3"><h2>Kapittel III. Meldeplikt</h2><article class="legalArticle" data-lovdata-URL="LTI/forskrift/2000-05-12-433/§4" data-name="§4" data-partID="§4" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">(meldeplikt for naturlig uran, utarmet uran og thorium)</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">For å besitte eller omsette naturlig uran, utarmet uran eller thorium for ikke-nukleære formål gjelder meldeplikt. Melding skal omgående gis av avsender og mottaker til kontrollorganet ved omsetning av materialet, samt ved enhver kryssing av landegrenser. Meldingen skal inneholde opplysninger om type materiale, formål, avsenders- og mottagers navn og adresse, mottaks- og avsendelsesdato og vekt i gram. Balansevekter i fly og fastmontert ballast i fartøyer er unntatt fra meldeplikt.</article></article><article class="legalArticle" data-lovdata-URL="LTI/forskrift/2000-05-12-433/§5" data-name="§5" data-partID="§5" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">(meldeplikt for flerbruksvarer)</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">For å besitte eller omsette flerbruksvarer gjelder meldeplikt. Melding skal omgående gis av avsender og mottaker til kontrollorganet ved omsetning av varene, samt ved enhver kryssing av landegrenser. Meldingen skal inneholde opplysninger om type varer, formål, avsenders- og mottakers navn og adresse og mottaks- og avsendelsesdato.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/2000-05-12-433/KAPITTEL_4" data-partID="k4"><h2>Kapittel IV. Kontroll med beholdning av nukleært materiale og flerbruksvarer</h2><article class="legalArticle" data-lovdata-URL="LTI/forskrift/2000-05-12-433/§6" data-name="§6" data-partID="§6" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">(regnskapsplikt)</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Innehaveren skal føre regnskap med beholdningen av nukleært materiale. Vedkommende skal hvert år ved en gitt dato foreta en opptelling av beholdningen. For hver type materiale skal det for hvert oppbevarings- og brukssted angis elementvekter i gram. For uran-233, uran-235 og plutonium skal vektene oppgis i tidels gram. Etter opptelling skal beholdningsoppgave samt materialbalanse omgående sendes kontrollorganet. Regnskapene skal oppbevares etter regnskapslovens bestemmelser for alminnelige regnskaper.</article></article><article class="legalArticle" data-lovdata-URL="LTI/forskrift/2000-05-12-433/§7" data-name="§7" data-partID="§7" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">( meldeplikt ved tap av nukleært materiale og flerbruksvarer)</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Kontrollorganet skal omgående underrettes ved tap av nukleært materiale og flerbruksvarer som ikke skyldes normale driftsforhold.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/2000-05-12-433/KAPITTEL_5" data-partID="k5"><h2>Kapittel V. Inspeksjon og sikkerhetskontroll</h2><article class="legalArticle" data-lovdata-URL="LTI/forskrift/2000-05-12-433/§8" data-name="§8" data-partID="§8" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">(inspeksjonsadgang)</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/paragraf/1/punkt/1/" id="kapittel-5-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/5/paragraf/1/punkt/1/ledd/1/" id="kapittel-5-paragraf-1-punkt-1-ledd-1">Inspektører fra kontrollorganet skal, alene eller i følge med utenlandske inspektører,<sup class="footnotereference" data-footnotereferencevalue="1" data-unique-footnote-counter="1">1</sup> ha adgang til de steder der det nukleære materiale eller flerbruksvarer blir oppbevart eller brukt, eller har blitt oppbevart eller brukt. Inspektørene har rett til alle opplysninger som finnes nødvendige for effektiv kontroll. De skal også kunne gjennomføre nødvendige kontrolltiltak, herunder målinger og prøvetaking. Inspektørene er underlagt taushetsplikt i medhold av atomenergiloven § 53.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/paragraf/1/punkt/2/" id="kapittel-5-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/5/paragraf/1/punkt/2/ledd/1/" id="kapittel-5-paragraf-1-punkt-2-ledd-1">Kontrollorganet plikter å stille inspektører til rådighet for å ledsage utenlandske inspektører, slik at disse ikke blir forsinket eller på annen måte hemmet i utøvelsen av sine funksjoner.</article></article></li></ul><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Inspektører fra organ som har inspeksjonsrett i henhold til avtale Norge er tilsluttet.</article></footer></article><article class="legalArticle" data-lovdata-URL="LTI/forskrift/2000-05-12-433/§9" data-name="§9" data-partID="§9" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">(omkostninger ved sikkerhetskontroll)</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Det er innehaveren som skal bære eventuelle ekstra kostnader internt i virksomheten som følger av den interne sikkerhetskontrollen. Særlige kontrolltiltak som vil føre til store ekstraomkostninger for innehaveren, for eksempel grunnet midlertidig produksjonsstopp, skal ikke gjennomføres før Statens strålevern har godkjent tiltaket.</article></article><article class="legalArticle" data-lovdata-URL="LTI/forskrift/2000-05-12-433/§10" data-name="§10" data-partID="§10" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">(kontaktperson)</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Innehaveren skal utpeke en ansvarshavende person for nukleært materiale og flerbruksvarer. Denne skal være kontrollorganets kontaktperson hos innehaveren.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/2000-05-12-433/KAPITTEL_6" data-partID="k6"><h2>Kapittel VI. Eksport av nukleært materiale og flerbruksvarer</h2><article class="legalArticle" data-lovdata-URL="LTI/forskrift/2000-05-12-433/§11" data-name="§11" data-partID="§11" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">(melding til kontrollorganet)</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Eksport er ikke tillatt uten at dette er særskilt angitt i løyvet.<sup class="footnotereference" data-footnotereferencevalue="1" data-unique-footnote-counter="1">1</sup> Innehaveren skal omgående gi melding til kontrollorganet<sup class="footnotereference" data-footnotereferencevalue="2" data-unique-footnote-counter="4">2</sup> etter avsendelse av materialet.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. lov av 12. mai 1972 nr. 28 om atomenergivirksomhet § 5 nr. 2 siste punktum.</article><article class="footnote" data-name="2" data-unique-footnote-counter="4"><span class="footnoteLabel">2</span> Jf. § 3 nr. 4.</article></footer></article><article class="legalArticle" data-lovdata-URL="LTI/forskrift/2000-05-12-433/§12" data-name="§12" data-partID="§12" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">(tillatelse fra Utenriksdepartementet)</span></h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Nukleært materiale og flerbruksvarer skal ikke eksporteres uten tillatelse fra Utenriksdepartementet.<sup class="footnotereference" data-footnotereferencevalue="1" data-unique-footnote-counter="1">1</sup> Ved utførsel av nukleært materiale og flerbruksvarer vil den innvilgede utførselstillatelsen stille vilkår om at eksportøren rapporterer til Utenriksdepartementet på fastlagt skjema med beskrivelse av den utførte varen, vekt/kvantitet, navn og adresse på sluttbruker og tidspunkt for utførselen. Gyldig utførselstillatelse fra Utenriksdepartementet må fremlegges for Tollvesenet ved utførselen.</article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> Jf. lov av 18. desember 1987 nr. 93 om kontroll med eksport av strategiske varer, tjenester og teknologi m.v., og tilhørende forskrift av 10. januar 1989 nr. 51 til gjennomføring av utførselsreguleringen for strategiske varer, tjenester og teknologi.</article></footer></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/2000-05-12-433/KAPITTEL_7" data-partID="k7"><h2>Kapittel VII. Administrative bestemmelser</h2><article class="legalArticle" data-lovdata-URL="LTI/forskrift/2000-05-12-433/§13" data-name="§13" data-partID="§13" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">(behandling av søknader om løyve)</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/7/paragraf/1/punkt/1/" id="kapittel-7-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/7/paragraf/1/punkt/1/ledd/1/" id="kapittel-7-paragraf-1-punkt-1-ledd-1">Statens strålevern innhenter kontrollorganets uttalelse om søknader om løyve til å besitte, omsette og transportere nukleært materiale.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/7/paragraf/1/punkt/2/" id="kapittel-7-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/7/paragraf/1/punkt/2/ledd/1/" id="kapittel-7-paragraf-1-punkt-2-ledd-1">Med grunnlag i kontrollorganets uttalelse innstiller Statens strålevern overfor Sosial- og helsedepartementet om hvorvidt løyve skal gis eller ikke.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/7/paragraf/1/punkt/3/" id="kapittel-7-paragraf-1-punkt-3"><span class="data-originalId">3.</span><article class="legalP" data-absoluteaddress="/kapittel/7/paragraf/1/punkt/3/ledd/1/" id="kapittel-7-paragraf-1-punkt-3-ledd-1">Departementets avgjørelse meddeles kontrollorganet slik at dette kan iverksette de nødvendige tiltak for å effektuere sikkerhetskontrollen.</article></article></li></ul></article><article class="legalArticle" data-lovdata-URL="LTI/forskrift/2000-05-12-433/§14" data-name="§14" data-partID="§14" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">(innhold i søknad om løyve)</span></h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Søknader om løyve til å besitte, omsette og transportere nukleært materiale skal inneholde dokumenterte opplysninger om eierforhold, ansvarsforhold, mengde og type materiale, eventuelle tiltak for fysisk beskyttelse<sup class="footnotereference" data-footnotereferencevalue="1" data-unique-footnote-counter="1">1</sup> samt hensikt med besittelsen eller omsetningen av nukleært materiale. Søker må akseptere de betingelser som stilles fra kontrollorganet for gjennomføringen av intern sikkerhetskontroll.<sup class="footnotereference" data-footnotereferencevalue="2" data-unique-footnote-counter="4">2</sup></article><footer class="footnotes"><article class="footnote" data-name="1" data-unique-footnote-counter="6"><span class="footnoteLabel">1</span> Jf. forskrift av 2. november 1984 nr. 1809 om fysisk beskyttelse av nukleære materialer, med senere endringer.</article><article class="footnote" data-name="2" data-unique-footnote-counter="7"><span class="footnoteLabel">2</span> Jf. lov av 12. mai 1972 nr. 28 om atomenergivirksomhet § 51.</article></footer></article><article class="legalArticle" data-lovdata-URL="LTI/forskrift/2000-05-12-433/§15" data-name="§15" data-partID="§15" data-absoluteaddress="/kapittel/7/paragraf/3/" id="kapittel-7-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">(innhold i søknad om løyve for transittransport)</span></h3><article class="legalP" data-absoluteaddress="/kapittel/7/paragraf/3/ledd/1/" id="kapittel-7-paragraf-3-ledd-1">Søknader om løyve for transittransport av nukleært materiale må inneholde dokumenterte opplysninger om avsender, mottaker, fraktfører, fartøyflagg, mengde og type materiale og eventuelle tiltak for fysisk beskyttelse av materialet.<sup class="footnotereference" data-footnotereferencevalue="1" data-unique-footnote-counter="1">1</sup> Ansvarsforsikring i henhold til atomenergiloven § 35 skal også dokumenteres der det er nødvendig.</article><footer class="footnotes"><article class="footnote" data-name="1" data-unique-footnote-counter="8"><span class="footnoteLabel">1</span> Jf. forskrift av 2. november 1984 nr. 1809 om fysisk beskyttelse av nukleære materialer.</article></footer></article><article class="legalArticle" data-lovdata-URL="LTI/forskrift/2000-05-12-433/§16" data-name="§16" data-partID="§16" data-absoluteaddress="/kapittel/7/paragraf/4/" id="kapittel-7-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">(straff)</span></h3><article class="legalP" data-absoluteaddress="/kapittel/7/paragraf/4/ledd/1/" id="kapittel-7-paragraf-4-ledd-1">Den som forsettlig eller uaktsomt overtrer bestemmelser i forskriften, straffes med bøter eller fengsel inntil 1 år eller begge deler. Medvirkning straffes på samme måte.</article></article><article class="legalArticle" data-lovdata-URL="LTI/forskrift/2000-05-12-433/§17" data-name="§17" data-partID="§17" data-absoluteaddress="/kapittel/7/paragraf/5/" id="kapittel-7-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">(ikrafttredelse)</span></h3><article class="legalP" data-absoluteaddress="/kapittel/7/paragraf/5/ledd/1/" id="kapittel-7-paragraf-5-ledd-1">Forskriften trer i kraft umiddelbart.</article></article></section></main></body></html>