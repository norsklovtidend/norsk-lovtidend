<!DOCTYPE html><html lang="no"><head><title>Forskrift om enhetskvoteordning for konvensjonelle fartøy på eller over 28 meter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:30</dd><dt class="legacyID">Datokode</dt><dd class="legacyID">FOR-2000-07-28-795</dd><dt class="dokid">DokumentID</dt><dd class="dokid">LTI/forskrift/2000-07-28-795</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 17</dd><dt class="dateInForce">I kraft fra</dt><dd class="dateInForce">2000-07-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§5a</li></ul></dd><dt class="dateOfPublication">Kunngjort</dt><dd class="dateOfPublication">2000-08-18</dd><dt class="titleShort">Korttittel</dt><dd class="titleShort">Forskr. om kvoteordning, konvensjonelle fartøy</dd><dt class="title">Tittel</dt><dd class="title">Forskrift om enhetskvoteordning for konvensjonelle fartøy på eller over 28 meter.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 28. juli 2000 med hjemmel i lov av 3. juni 1983 nr. 40 om saltvannsfiske mv. § 5a. Fremmet av Fiskeridepartementet.</dd><dt class="refid">RefID</dt><dd class="refid">forskrift/2000-07-28-795</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om enhetskvoteordning for konvensjonelle fartøy på eller over 28 meter.<ul class="tocSubUl"><li>§ 1. Hvem forskriften gjelder</li><li>§ 2. Formål</li><li>§ 3. Enhetskvote og kvotefaktorer</li><li>§ 4. Samarbeidende rederier og sammenslutning av rederier</li><li>§ 5. Rederi som kan tildeles enhetskvote</li><li>§ 6. Vilkår for tildeling av enhetskvote</li><li>§ 7. Avkorting</li><li>§ 8. Varighet, kvotetak m.m.</li><li>§ 9. Vedtaksmyndighet</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2000-07-28-795" id="dokument"><h1>Forskrift om enhetskvoteordning for konvensjonelle fartøy på eller over 28 meter.</h1><article class="legalArticle" data-lovdata-URL="LTI/forskrift/2000-07-28-795/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem forskriften gjelder</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for konvensjonelle fartøy på eller over 28 meter som i henhold til forskrift 17. desember 1999 nr. 1350 har adgang til å delta i fisket etter torsk, hyse og sei mv. i år 2000, eller forskrifter som for senere år kommer til erstatning for denne.</article></article><article class="legalArticle" data-lovdata-URL="LTI/forskrift/2000-07-28-795/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Enhetskvoteordningen har som formål å bidra til en tilpasning av gruppen av konvensjonelle fartøy på eller over 28 meter til ressursgrunnlaget og et bedret driftsgrunnlag for det enkelte fartøy, ved å legge til rette for å redusere antall fartøy i gruppen.</article></article><article class="legalArticle" data-lovdata-URL="LTI/forskrift/2000-07-28-795/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Enhetskvote og kvotefaktorer</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Årskvoten for fiske etter torsk, hyse og sei nord for 62° N for fartøy nevnt i § 1 kan deles i enhetskvoter. En enhetskvote settes lik kvoten som tildeles fartøy mellom 28 og 28,9 m, kvotefaktor 1.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Fiskeridirektoratet fastsetter kvotefaktoren for det enkelte fartøy i det enkelte fiskeri. Kvotefaktoren fastsettes i samsvar med fartøyets kvotedel slik denne følger av reguleringen av det enkelte fiskeri for år 2000.</article></article><article class="legalArticle" data-lovdata-URL="LTI/forskrift/2000-07-28-795/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Samarbeidende rederier og sammenslutning av rederier</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Samarbeidende rederier er to eller flere rederier som har etablert et eierfellesskap uten å dele styringsorgan og administrasjon.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Sammenslutning mellom to eller flere rederier er et eierfellesskap der rederiene deler samme administrasjon og styringsorgan.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fiskeridirektoratet skal godkjenne formene for samarbeid eller sammenslutning i forhold til enhetskvoteordningen.</article></article><article class="legalArticle" data-lovdata-URL="LTI/forskrift/2000-07-28-795/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rederi som kan tildeles enhetskvote</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Et rederi som eier eller blir eier av to eller flere fartøy som nevnt i § 1, kan etter søknad tildeles enhetskvote eller deler av en enhetskvote. Det samme gjelder rederier som nevnt i § 4.</article></article><article class="legalArticle" data-lovdata-URL="LTI/forskrift/2000-07-28-795/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vilkår for tildeling av enhetskvote</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Enhetskvote eller deler av en enhetskvote kan tildeles når:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">rederiet, samarbeidende rederi eller sammenslutningen av rederi melder ett eller flere fartøy som nevnt i § 1, ut av merkeregisteret,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">alle deltakeradganger og konsesjoner knyttet til fartøyet eller fartøyene som blir meldt ut av merkeregisteret blir oppgitt, og</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">det blir tinglyst i skipsregisteret at fartøyet eller fartøyene ikke kan nyttes i fiske underlagt norsk fiskerijurisdiksjon og at salg av fartøyet ut av landet forutsetter samtykke fra fiskerimyndighetene.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Dersom det er gitt tilsagn om adgang til å delta i fisket etter torsk, hyse og sei mv. til erstatning for et fartøy som er solgt eller på annen måte gått tapt for rederiet, kan oppgivelse av slikt tilsagn likestilles med utmelding av fartøy fra merkeregisteret og oppgivelse av deltakeradgang.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Tilleggskonsesjoner eller deltakeradgang i andre fiskerier enn fisket etter torsk, hyse og sei mv. som oppgis i henhold til første ledd bokstav b), kan tildeles det gjenværende fartøy dersom distrikts- eller fiskeripolitiske hensyn ikke taler mot en slik tildeling, fartøyet for øvrig fyller vilkårene for tildeling av slik konsesjon eller deltakeradgang og den aktuelle konsesjon eller deltakeradgangen har vært nyttet aktivt. Adgang til å delta i fisket etter sei med garn regnes i denne forbindelse som adgang til å delta i andre fiskerier enn fisket etter torsk, hyse og sei mv.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Vilkåret nevnt i første ledd bokstav c) kan fravikes, enten i forbindelse med tildeling av enhetskvote eller senere, dersom tilsvarende heftelse tinglyses på annet fiskefartøy innført i merkeregisteret.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Det kan settes vilkår for tildeling av enhetskvote, når dette følger av alminnelige forvaltningsrettslige regler.</article></article><article class="legalArticle" data-lovdata-URL="LTI/forskrift/2000-07-28-795/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avkorting</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Dersom det tildeles enhetskvote for fiske med fartøy som er innført i merkeregisteret i Sør-Norge på grunnlag av uttak av fartøy merkeregistrert i Finnmark, Troms, Nordland, Nord-Trøndelag eller Sør-Trøndelag, skal det foretas avkorting med 20% av den kvoten som ellers ville blitt tildelt for fiske med det fartøy som tas ut av fiske.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Et fartøy anses i forhold til første ledd som merkeregistrert der hvor fartøyet var innført i merkeregisteret pr. 1. januar 2000.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Den avkortede del av kvoten til det fartøy som tas ut av fiske, går inn i gruppekvoten.</article></article><article class="legalArticle" data-lovdata-URL="LTI/forskrift/2000-07-28-795/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Varighet, kvotetak m.m.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Enhetskvote tildeles for ett år av gangen, og kan tildeles i inntil 13 år. Dersom det fartøyet som tas ut av fiske blir kondemnert, kan enhetskvote tildeles i inntil 18 år.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Et rederi, samarbeidende rederi eller en sammenslutning av rederi kan ikke tildeles mer enn 10% av gruppekvoten for det enkelte fiskeslag gjennom bruk av enhetskvoteordningen.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Et fartøy kan ikke tildeles mer enn 3 kvotefaktorer av torsk og hyse, og 2 kvotefaktorer av sei.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Enhetskvote tildeles for fiske med det enkelte fartøy, og kan ikke overdras.</article></article><article class="legalArticle" data-lovdata-URL="LTI/forskrift/2000-07-28-795/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vedtaksmyndighet</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridirektoratet fatter vedtak etter denne forskrift.</article></article><article class="legalArticle" data-lovdata-URL="LTI/forskrift/2000-07-28-795/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft straks.</article></article></main></body></html>