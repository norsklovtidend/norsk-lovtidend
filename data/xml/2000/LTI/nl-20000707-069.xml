<!DOCTYPE html><html lang="no"><head><title>Lov om endringer i lov 20. juli 1991 nr. 67 om overføring av domfelte m.v. (utvidet fullmakt til å iverksette overenskomster om fullbyrding av straffedommer, samtykke til ratifikasjon av avtale mellom Norge og Thailand av 20. mai 1999 om samarbeid om fullbyrding av strafferettslige reaksjoner, og samtykke til undertegning og ratifikasjon av tilleggsprotokoll av 18. desember 1997 til den europeiske konvensjonen av 21. mars 1983 om overføring av domfelte).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:34</dd><dt class="legacyID">Datokode</dt><dd class="legacyID">LOV-2000-07-07-69</dd><dt class="dokid">DokumentID</dt><dd class="dokid">LTI/lov/2000-07-07-69</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 16</dd><dt class="dateInForce">I kraft fra</dt><dd class="dateInForce">2000-07-07, Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1963-11-15</li><li>lov/1991-07-20-67</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2000-08-07</dd><dt class="titleShort">Korttittel</dt><dd class="titleShort">Endringslov til overføringsloven m.m.</dd><dt class="title">Tittel</dt><dd class="title">Lov om endringer i lov 20. juli 1991 nr. 67 om overføring av domfelte m.v. (utvidet fullmakt til å iverksette overenskomster om fullbyrding av straffedommer, samtykke til ratifikasjon av avtale mellom Norge og Thailand av 20. mai 1999 om samarbeid om fullbyrding av strafferettslige reaksjoner, og samtykke til undertegning og ratifikasjon av tilleggsprotokoll av 18. desember 1997 til den europeiske konvensjonen av 21. mars 1983 om overføring av domfelte).</dd><dt class="miscInformation">Annet om dokumentet</dt><dd class="miscInformation">Ot.prp.nr.41 (1999–2000), Innst.O.nr.75 (1999–2000) og Besl.O.nr.88 (1999–2000). Odels- og lagtingsvedtak hhv. 6. og 9. juni 2000. Fremmet av Justis- og politidepartementet.</dd><dt class="refid">RefID</dt><dd class="refid">lov/2000-07-07-69</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 20. juli 1991 nr. 67 om overføring av domfelte m.v. (utvidet fullmakt til å iverksette overenskomster om fullbyrding av straffedommer, samtykke til ratifikasjon av avtale mellom Norge og Thailand av 20. mai 1999 om samarbeid om fullbyrding av strafferettslige reaksjoner, og samtykke til undertegning og ratifikasjon av tilleggsprotokoll av 18. desember 1997 til den europeiske konvensjonen av 21. mars 1983 om overføring av domfelte).<ul class="tocSubUl"><li>I</li><li>II<ul class="tocSubUl"><li>§ 12.</li><li>§ 13.</li></ul></li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2000-07-07-69" id="dokument"><h1>Lov om endringer i lov 20. juli 1991 nr. 67 om overføring av domfelte m.v. (utvidet fullmakt til å iverksette overenskomster om fullbyrding av straffedommer, samtykke til ratifikasjon av avtale mellom Norge og Thailand av 20. mai 1999 om samarbeid om fullbyrding av strafferettslige reaksjoner, og samtykke til undertegning og ratifikasjon av tilleggsprotokoll av 18. desember 1997 til den europeiske konvensjonen av 21. mars 1983 om overføring av domfelte).</h1><article class="defaultP" data-text-size="small">Endringer i følgende annen lov:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/1/" id="punkt-1"><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 15. november 1963 om fullbyrding av nordiske dommer på straff m.v.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/2000-07-07-69/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 15. november 1963 om fullbyrding av nordiske dommer på straff m.v. gjøres følgende endring:</article> <article class="defaultP" margin-top="true">Ny § 4 a skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Hvis en domfelt søker å unndra seg fullbyrdingen av frihetsstraff idømt i Danmark, Finland, Island eller Sverige ved å flykte til Norge, kan den domfelte pågripes og varetektsfengsles etter reglene i straffeprosessloven kapittel 14 i samme utstrekning som om dommen var avsagt her i riket. Straffeprosessloven §§ 181 og 184 jf. § 188 gjelder tilsvarende.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/2000-07-07-69/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov 20. juli 1991 nr. 67 om overføring av domfelte gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Kongen kan fastsette nærmere regler om gjennomføring av loven.</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Avgjørelser om strafferettslige reaksjoner som omfattes av overføringskonvensjonen, jf. del B i loven, kan fullbyrdes etter konvensjonens regler. Hvis den annen stat er tilsluttet konvensjonens tilleggsprotokoll av 18. desember 1997, kan fullbyrding skje i samsvar med overføringskonvensjonen slik den suppleres av reglene i tilleggsprotokollen. En anmodning fra en annen stat om overføring av en domfelt til eller fra Norge avgjøres av departementet. Departementet skal umiddelbart opplyse den anmodende staten om utfallet av anmodningen. En norsk anmodning til en annen stat om overføring av en domfelt til eller fra Norge fremmes av departementet.</article> <article class="defaultP" margin-top="true">Nytt kapittel IV skal lyde:</article><span class="futuretitle" data-absoluteaddress="/kapittel/2/foreslåttittel/1/" id="kapittel-2-foreslåttittel-1">Kapittel IV Særlig om saker som ikke omfattes av overføringskonvensjonen eller gyldighetskonvensjonen</span><article class="futureLegalArticle" data-name="§12" data-partID="§12" data-absoluteaddress="/kapittel/2/foreslåttparagraf/1/" id="kapittel-2-foreslåttparagraf-1"><span class="futureLegalArticleHeader">§ 12.</span><article class="legalP" data-absoluteaddress="/kapittel/2/foreslåttparagraf/1/ledd/1/" id="kapittel-2-foreslåttparagraf-1-ledd-1">Rettskraftige avgjørelser om strafferettslige reaksjoner som skal kunne fullbyrdes i en annen stat i medhold av en annen avtale enn overføringskonvensjonen eller gyldighetskonvensjonen, kan fullbyrdes i henhold til bestemmelsene i avtalen.</article><article class="legalP" data-absoluteaddress="/kapittel/2/foreslåttparagraf/1/ledd/2/" id="kapittel-2-foreslåttparagraf-1-ledd-2">Hvis den strafferettslige reaksjonen som skal fullbyrdes innebærer frihetsberøvelse, kan overføring av den domfelte bare skje hvis den domfelte samtykker i overføring, eller, hvor en av de to statene finner det nødvendig på grunn av den domfeltes alder eller fysiske eller mentale tilstand, den domfeltes verge eller annen rettslig stedfortreder samtykker. Hvis avtalen bestemmer det, kan overføring likevel skje uten domfeltes samtykke på de vilkår som er angitt i tilleggsprotokoll til overføringskonvensjonen 18. desember 1997 artikkel 2 eller 3.</article><article class="legalP" data-absoluteaddress="/kapittel/2/foreslåttparagraf/1/ledd/3/" id="kapittel-2-foreslåttparagraf-1-ledd-3">Hvis ikke avtalen bestemmer noe annet, kan fortsatt fullbyrding skje uten at det fastsettes ny dom selv om straffen overskrider norske strafferammer for tilsvarende forhold. I slike tilfeller gjelder ikke annet ledd annet punktum.</article><article class="legalP" data-absoluteaddress="/kapittel/2/foreslåttparagraf/1/ledd/4/" id="kapittel-2-foreslåttparagraf-1-ledd-4">For fullbyrding i Norge gjelder loven kapittel II eller III tilsvarende så langt de er forenlige med avtalens bestemmelser. Fullbyrding av frihetsstraff skjer i samsvar med reglene gitt i eller i medhold av fengselsloven.</article></article><article class="futureLegalArticle" data-name="§13" data-partID="§13" data-absoluteaddress="/kapittel/2/foreslåttparagraf/2/" id="kapittel-2-foreslåttparagraf-2"><span class="futureLegalArticleHeader">§ 13.</span><article class="legalP" data-absoluteaddress="/kapittel/2/foreslåttparagraf/2/ledd/1/" id="kapittel-2-foreslåttparagraf-2-ledd-1">Hvis det foreligger særlige grunner, kan Kongen bestemme at en strafferettslig reaksjon som innebærer frihetsberøvelse pålagt ved en rettskraftig avgjørelse i en annen stat, kan fullbyrdes her i riket selv om det ikke følger av avtale som nevnt i §§ 3, 9 eller 12.</article><article class="legalP" data-absoluteaddress="/kapittel/2/foreslåttparagraf/2/ledd/2/" id="kapittel-2-foreslåttparagraf-2-ledd-2">På samme vilkår kan Kongen bestemme at strafferettslig reaksjon som innebærer frihetsberøvelse idømt av en norsk domstol, kan fullbyrdes i en annen stat.</article><article class="legalP" data-absoluteaddress="/kapittel/2/foreslåttparagraf/2/ledd/3/" id="kapittel-2-foreslåttparagraf-2-ledd-3">Bestemmelsene i § 12 annet, tredje og fjerde ledd gjelder tilsvarende.</article></article> <article class="defaultP" margin-top="true">Nåværende kapittel IV blir nytt kapittel V og får følgende overskrift:</article><span class="futuretitle" data-absoluteaddress="/kapittel/2/foreslåttittel/2/" id="kapittel-2-foreslåttittel-2">Kapittel V Fellesregler for behandling av saker etter kapittel II, III og IV</span> <article class="defaultP" margin-top="true">Nåværende §§ 12-16 blir nye §§ 14-18.</article> <article class="defaultP" margin-top="true">§ 17 skal lyde:</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Gjelder saken fullbyrding av en utenlandsk avgjørelse på frihetsstraff eller annen strafferettslig følge av frihetsberøvende karakter, kan varetektsfengsling foretas i medhold av overføringskonvensjonen art. 11 nr. 2 og art. 16 nr. 5, tilleggsprotokollen til overføringskonvensjonen art. 2 nr. 2, gyldighetskonvensjonen art. 13 og art. 32 eller avtale som nevnt i § 12 og for øvrig i medhold av straffeprosesslovens bestemmelser. Straffeprosessloven §§ 181 og 184 jf. § 188 gjelder tilsvarende.</article> <article class="defaultP" margin-top="true">I lovens del B inntas følgende etter artikkel 25:</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">I tilleggsprotokollen av 18. desember 1997 til den europeiske konvensjon av 21. mars 1983 om overføring av domfelte lyder artiklene 1 til 3 slik i norsk oversettelse:</article> <article class="defaultP" margin-top="true"><strong>Art 1.</strong> <i>Alminnelige bestemmelser</i></article><article class="numberedLegalP" data-numerator="1" data-absoluteaddress="/kapittel/2/nummer/1/" id="kapittel-2-nummer-1">1. De ord og uttrykk som benyttes i protokollen, skal tolkes i samsvar med den betydning de har i konvensjonen.</article><article class="numberedLegalP" data-numerator="2" data-absoluteaddress="/kapittel/2/nummer/2/" id="kapittel-2-nummer-2">2. Konvensjonens bestemmelser skal gjelde i den utstrekning de er forenlige med bestemmelsene i denne protokoll.</article> <article class="defaultP" margin-top="true"><strong>Art 2.</strong> <i>Personer som har flyktet fra domsstaten</i></article><article class="numberedLegalP" data-numerator="1" data-absoluteaddress="/kapittel/2/nummer/3/" id="kapittel-2-nummer-3">1. Når en parts borger som er ilagt en strafferettslig reaksjon på en annen parts territorium som en del av en rettskraftig dom, søker å unngå fullbyrding eller fortsatt fullbyrding av den strafferettslige reaksjonen i domsstaten ved å flykte til førstnevnte parts territorium før den strafferettslige reaksjonen er sonet, kan domsstaten be den andre parten om å overta fullbyrdingen av den strafferettslige reaksjonen.</article><article class="numberedLegalP" data-numerator="2" data-absoluteaddress="/kapittel/2/nummer/4/" id="kapittel-2-nummer-4">2. På domsstatens anmodning kan fullbyrdingsstaten, før den mottar dokumentene til støtte for anmodningen, eller før den tar stilling til anmodningen, arrestere den domfelte eller treffe andre tiltak for å sikre at den domfelte blir værende på dens territorium til det er tatt stilling til anmodningen. Anmodninger om midlertidige tiltak skal inneholde de opplysninger som er nevnt i konvensjonens artikkel 4 nr. 3. Den domfeltes strafferettslige stilling skal ikke bli forverret som følge av utholdt varetekt i henhold til dette nr.</article><article class="numberedLegalP" data-numerator="3" data-absoluteaddress="/kapittel/2/nummer/5/" id="kapittel-2-nummer-5">3. Fullbyrdingen av den strafferettslige reaksjon skal kunne overføres uten den domfeltes samtykke.</article> <article class="defaultP" margin-top="true"><strong>Art 3.</strong> <i>Domfelte som er gjenstand for utvisningsvedtak</i></article><article class="numberedLegalP" data-numerator="1" data-absoluteaddress="/kapittel/2/nummer/6/" id="kapittel-2-nummer-6">1. På domsstatens anmodning kan fullbyrdingsstaten, med forbehold for bestemmelsene i denne artikkel, gi sin tilslutning til overføring av en domfelt uten vedkommendes samtykke når den strafferettslige reaksjon sistnevnte er ilagt, eller et forvaltningsvedtak som følger av den strafferettslige reaksjonen, inneholder et utvisningsvedtak eller annet tiltak som har til følge at vedkommende ikke lenger får oppholde seg på domsstatens territorium når han eller hun løslates fra fengsel.</article><article class="numberedLegalP" data-numerator="2" data-absoluteaddress="/kapittel/2/nummer/7/" id="kapittel-2-nummer-7">2. Fullbyrdingsstaten skal ikke gi sin tilslutning som nevnt i nr 1 uten å ha tatt hensyn til den domfeltes eget syn.</article><article class="numberedLegalP" data-numerator="3" data-absoluteaddress="/kapittel/2/nummer/8/" id="kapittel-2-nummer-8">3. I forbindelse med anvendelsen av denne artikkel skal domsstaten legge fram for fullbyrdingsstaten:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/nummer/8/punkt/1/" id="kapittel-2-nummer-8-punkt-1"><span class="data-originalId">a)</span><article class="legalP" data-absoluteaddress="/kapittel/2/nummer/8/punkt/1/ledd/1/" id="kapittel-2-nummer-8-punkt-1-ledd-1">en erklæring som inneholder den domfeltes eget syn på den foreslåtte overføringen, og</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/nummer/8/punkt/2/" id="kapittel-2-nummer-8-punkt-2"><span class="data-originalId">b)</span><article class="legalP" data-absoluteaddress="/kapittel/2/nummer/8/punkt/2/ledd/1/" id="kapittel-2-nummer-8-punkt-2-ledd-1">en kopi av utvisningsvedtak eller annet vedtak som har til følge at domfelte ikke lenger får oppholde seg på domsstatens territorium når han eller hun løslates fra fengsel.</article></article></li></ul></article><article class="numberedLegalP" data-numerator="4" data-absoluteaddress="/kapittel/2/nummer/9/" id="kapittel-2-nummer-9">4. Den som overføres i henhold til bestemmelsene i denne artikkel, skal ikke straffeforfølges, ilegges straffereaksjon eller holdes i varetekt med henblikk på gjennomføring av en strafferettslig reaksjon eller vedtak om varetekt, for noen straffbar handling begått før han eller hun ble overført unntatt den handling som ligger til grunn for den strafferettslige reaksjonen som skal fullbyrdes, og hans eller hennes personlige frihet skal heller ikke innskrenkes av noen annen grunn, unntatt i følgende tilfeller:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/nummer/9/punkt/1/" id="kapittel-2-nummer-9-punkt-1"><span class="data-originalId">a)</span><article class="legalP" data-absoluteaddress="/kapittel/2/nummer/9/punkt/1/ledd/1/" id="kapittel-2-nummer-9-punkt-1-ledd-1">når domsstaten tillater det; anmodning om tillatelse skal fremmes sammen med alle relevante dokumenter og en rettslig nedtegnelse av den forklaring den domfelte måtte ha avgitt; tillatelse skal gis når den straffbare handling som ligger til grunn for anmodningen, i seg selv ville være utvisningsgrunn etter domsstatens lov, eller når bare straffeomfanget ville utelukke utvisning;</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/nummer/9/punkt/2/" id="kapittel-2-nummer-9-punkt-2"><span class="data-originalId">b)</span><article class="legalP" data-absoluteaddress="/kapittel/2/nummer/9/punkt/2/ledd/1/" id="kapittel-2-nummer-9-punkt-2-ledd-1">når den domfelte, etter å ha hatt anledning til å forlate fullbyrdingsstatens territorium, ikke har gjort dette innen 45 dager etter endelig løslatelse, eller hvis han eller hun har vendt tilbake til dette territoriet etter å ha forlatt det.</article></article></li></ul></article><article class="numberedLegalP" data-numerator="5" data-absoluteaddress="/kapittel/2/nummer/10/" id="kapittel-2-nummer-10">5. Uten hensyn til bestemmelsene i nr. 4 kan fullbyrdingsstaten treffe de tiltak som måtte være nødvendige etter dens lovgivning, herunder straffeforfølgning in absentia, for å forhindre rettslige virkninger av utløpt tidsfrist.</article><article class="numberedLegalP" data-numerator="6" data-absoluteaddress="/kapittel/2/nummer/11/" id="kapittel-2-nummer-11">6. Enhver konvensjonspart kan ved en erklæring rettet til Europarådets generalsekretær si fra om at den ikke vil overta fullbyrding av strafferettslige reaksjoner under de omstendigheter som er beskrevet i denne artikkel.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/2000-07-07-69/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Stortinget samtykker i ratifikasjon av avtale av 20. mai 1999 mellom Kongeriket Norges regjering og Kongeriket Thailands regjering om samarbeid om fullbyrding av strafferettslige reaksjoner.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/2000-07-07-69/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Stortinget samtykker i undertegning og ratifikasjon av tilleggsprotokoll av 18. desember 1997 til den europeiske konvensjonen 21. mars 1983 om overføring av domfelte.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/2000-07-07-69/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Loven del I og II gjelder fra den tiden Kongen bestemmer. Loven del III og IV trer i kraft straks.</article></section></main></body></html>