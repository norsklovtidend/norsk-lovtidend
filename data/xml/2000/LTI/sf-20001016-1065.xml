<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:58</dd><dt class="legacyID">Datokode</dt><dd class="legacyID">FOR-2000-10-16-1065</dd><dt class="dokid">DokumentID</dt><dd class="dokid">LTI/forskrift/2000-10-16-1065</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 24</dd><dt class="dateInForce">I kraft fra</dt><dd class="dateInForce">Endringene under I trer i kraft med virkning fra og med inntektsåret 2000. Endringene under II gjelder for inntektsåret 2000</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§4-10</li><li>lov/1999-03-26-14/§7-12</li></ul></dd><dt class="dateOfPublication">Kunngjort</dt><dd class="dateOfPublication">2000-11-10</dd><dt class="titleShort">Korttittel</dt><dd class="titleShort">Endr. i forskrift til skatteloven – FSFIN</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 16. oktober 2000 med hjemmel i lov av 26. mars 1999 nr. 14 om skatt av formue og inntekt (skatteloven) § 4-10 annet ledd og § 7-12 fjerde og sjette ledd bokstav d.</dd><dt class="refid">RefID</dt><dd class="refid">forskrift/2000-10-16-1065</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2000-10-16-1065" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-10-16-1065/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">Ny § 4-10 skal lyde:</article><article class="defaultP"><strong>§ 4-10. Bolig og andel i boligselskaper</strong></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Bestemmelser om fordeling av formue og inntekt mellom andelshavere i boligselskap er gitt i denne forskrift § 7-12.</article> <article class="defaultP" margin-top="true">§ 7-12 skal lyde:</article><article class="defaultP"><strong>§ 7-12. Beregning av prosentinntekt mv. for andelshavere i boligselskaper</strong><p class="leddfortsettelse"><i>A. Vilkår for prosentligning av boligselskaper</i></p><p class="leddfortsettelse"><strong>§ 7-12-1.</strong> <i>Delegering</i></p></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Departementets myndighet etter skatteloven § 7-12 fjerde ledd delegeres til Skattedirektoratet.</article> <article class="defaultP" margin-top="true"><i>B. Fordeling av formue og inntekt mellom andelshavere i boligselskaper</i><p class="leddfortsettelse"><strong>§ 7-12-10.</strong> <i>Anvendelsesområde</i></p></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Bestemmelsene i § 7-12 del B gjelder fordeling av formue og inntekt mellom andelshavere i boligselskaper, jf. skatteloven §§ 4-10 annet ledd og 7-12.</article> <article class="defaultP" margin-top="true"><strong>§ 7-12-11.</strong> <i>Definisjoner</i></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">I denne forskrift § 7-12 del B betyr:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1"><i>Boligselskap:</i> Selskap som omfattes av skatteloven § 7-12.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1"><i>Langsiktig fellesgjeld:</i> Fellesgjeld i boligselskapet hvor hele eller deler av beløpet forfaller til betaling mer enn ett år etter gjeldsstiftelsen.</article></article></li></ul></article> <article class="defaultP" margin-top="true"><strong>§ 7-12-12.</strong> <i>Valg av fordelingsmetode</i></article><article class="numberedLegalP" data-numerator="1" data-absoluteaddress="/kapittel/1/nummer/1/" id="kapittel-1-nummer-1">(1) Inntekt og formue fordeles mellom andelshaverne etter en av disse metodene:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/nummer/1/punkt/1/" id="kapittel-1-nummer-1-punkt-1"><span class="data-originalId">a.</span><article class="legalP" data-absoluteaddress="/kapittel/1/nummer/1/punkt/1/ledd/1/" id="kapittel-1-nummer-1-punkt-1-ledd-1">Husleiebrøk, jf. § 7-12-13</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/nummer/1/punkt/2/" id="kapittel-1-nummer-1-punkt-2"><span class="data-originalId">b.</span><article class="legalP" data-absoluteaddress="/kapittel/1/nummer/1/punkt/2/ledd/1/" id="kapittel-1-nummer-1-punkt-2-ledd-1">Andelsbrøk og andelskonto, jf. § 7-12-14.</article></article></li></ul></article><article class="numberedLegalP" data-numerator="2" data-absoluteaddress="/kapittel/1/nummer/2/" id="kapittel-1-nummer-2">(2) Vedtak om valg av fordelingsmetode og om fastsettelse av fordelingen treffes av generalforsamlingen i samsvar med lov om borettslag og alminnelige vedtaksprinsipper.</article> <article class="defaultP" margin-top="true"><strong>§ 7-12-13.</strong> <i>Fordeling etter husleiebrøk</i></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Ved fordeling etter husleiebrøk fordeles alle inntekts- og formuespostene på andelshaverne etter forholdet mellom påløpt husleie for den enkelte boenhet i året og påløpt husleie for samtlige boenheter for andelshavere i året. Som påløpt husleie for samtlige boenheter regnes også beregnet husleie i året for boenheter som er planlagt brukt som bolig for andelshavere, men som ikke er ferdigstilt eller solgt.</article> <article class="defaultP" margin-top="true"><strong>§ 7-12-14.</strong> <i>Fordeling etter andelsbrøk og andelskonto</i></article><article class="numberedLegalP" data-numerator="1" data-absoluteaddress="/kapittel/1/nummer/3/" id="kapittel-1-nummer-3">(1) Følgende formues- og inntektsposter kontoføres:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/nummer/3/punkt/1/" id="kapittel-1-nummer-3-punkt-1"><span class="data-originalId">a.</span><article class="legalP" data-absoluteaddress="/kapittel/1/nummer/3/punkt/1/ledd/1/" id="kapittel-1-nummer-3-punkt-1-ledd-1"><i>Ligningsverdi:</i> For hver enkelt boenhet føres en egen konto med boenhetens andel av eiendommens ligningsverdi. For nye boligselskaper fordeles ligningsverdien etter forholdet mellom boenhetens innskudd med tillegg av andel av fellesgjeld og samlet innskudd med tillegg av samlet fellesgjeld. Kontoen korrigeres for senere endringer i ligningsverdien som følge av påkostninger eller andre omstendigheter. Endring i ligningsverdi fordeles mellom boenhetene i samsvar med hvordan påkostningene mv. faktisk er foretatt, og får virkning for etterfølgende inntektsår.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/nummer/3/punkt/2/" id="kapittel-1-nummer-3-punkt-2"><span class="data-originalId">b.</span><article class="legalP" data-absoluteaddress="/kapittel/1/nummer/3/punkt/2/ledd/1/" id="kapittel-1-nummer-3-punkt-2-ledd-1"><i>Langsiktig fellesgjeld:</i> For hver enkelt boenhet føres en egen konto med boenhetens andel av langsiktig fellesgjeld. I nye boligselskaper settes inngående verdi på kontoen til boenhetens andel av fellesgjelden slik den er beregnet av selskapet. Kontoen korrigeres for senere nedbetalinger mv. fra andelshaver.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/nummer/3/punkt/3/" id="kapittel-1-nummer-3-punkt-3"><span class="data-originalId">c.</span><article class="legalP" data-absoluteaddress="/kapittel/1/nummer/3/punkt/3/ledd/1/" id="kapittel-1-nummer-3-punkt-3-ledd-1"><i>Renter av langsiktig fellesgjeld:</i> Rentene fordeles på samme måte som gjelden.</article></article></li></ul></article><article class="numberedLegalP" data-numerator="2" data-absoluteaddress="/kapittel/1/nummer/4/" id="kapittel-1-nummer-4">(2) Øvrige formues- og inntektsposter fordeles etter andelsbrøk. Andelsbrøken fastsettes etter det opprinnelige forholdet mellom den enkelte boenhets innskudd med tillegg av andel fellesgjeld og samlet innskudd med tillegg av samlet fellesgjeld.</article> <article class="defaultP" margin-top="true"><strong>§ 7-12-15.</strong> <i>Endring av fordelingsmetode</i></article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Ved overgang fra husleiebrøk til andelsbrøk og andelskonto gjelder:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1"><i>Poster som skal fordeles etter andelskonto:</i> Inngående verdi på kontiene skal fastsettes i samsvar med husleiebrøken for siste inntektsår.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1"><i>Poster som skal fordeles ved andelsbrøk:</i> I stedet for den fordeling som følger av § 7-12-14 annet ledd, kan generalforsamlingen vedta at fordeling skal skje i samsvar med husleiebrøken for siste inntektsår.</article></article></li></ul></article> <article class="defaultP" margin-top="true"><strong>§ 7-12-16.</strong> <i>Realisasjon av andel</i></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Ved realisasjon av andel i året fordeles inntekter og utgifter forholdsmessig mellom den nye og den tidligere andelshaveren. Fordelingen skjer etter antall hele måneder hver har vært eier av andelen. Overdragelsesmåneden henføres til den nye andelshaveren.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-10-16-1065/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Ved overgang til fordeling etter andelskonto fra og med inntektsåret 2000, kan generalforsamlingen vedta at inngående verdi på andelskontoen skal fastsettes med utgangspunkt i husleiebrøken, men likevel slik at det korrigeres for særlige omstendigheter ved enkelte boenheter som bør ha betydning for fordelingen.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/2000-10-16-1065/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Endringene under I trer i kraft med virkning fra og med inntektsåret 2000. Endringene under II gjelder for inntektsåret 2000.</article></section></main></body></html>