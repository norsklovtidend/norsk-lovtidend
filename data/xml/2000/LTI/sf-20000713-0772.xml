<!DOCTYPE html><html lang="no"><head><title>Forskrift om tilskudd til pelsdyrfôrlag og andre tilvirkere av pelsdyrfôr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:19</dd><dt class="legacyID">Datokode</dt><dd class="legacyID">FOR-2000-07-13-772</dd><dt class="dokid">DokumentID</dt><dd class="dokid">LTI/forskrift/2000-07-13-772</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 17</dd><dt class="dateInForce">I kraft fra</dt><dd class="dateInForce">2000-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-01-14-28</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2000-08-18</dd><dt class="titleShort">Korttittel</dt><dd class="titleShort">Forskrift om tilskudd til pelsdyrfor</dd><dt class="title">Tittel</dt><dd class="title">Forskrift om tilskudd til pelsdyrfôrlag og andre tilvirkere av pelsdyrfôr.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 13. juli 2000 i medhold av Jordbruksavtalen og med hjemmel i lov av 12. mai 1995 nr. 23 om jord (jordlova) § 18 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2000-07-13-772</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til pelsdyrfôrlag og andre tilvirkere av pelsdyrfôr.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Vilkår</li><li>§ 4. Tilskudd</li><li>§ 5. Søknad, saksbehandling</li><li>§ 6. Kontroll</li><li>§ 7. Utbetaling</li><li>§ 8. Tilbakebetaling</li><li>§ 9. Dispensasjon</li><li>§ 10. Klage</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2000-07-13-772" id="dokument"><h1>Forskrift om tilskudd til pelsdyrfôrlag og andre tilvirkere av pelsdyrfôr.</h1><article class="legalArticle" data-lovdata-URL="LTI/forskrift/2000-07-13-772/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tilskuddsordningen skal medvirke til utjevning av fraktkostnadene ved innfrakt av råstoffer til, og utfrakt av ferdigfôr fra fôrkjøkken. Ordningen skal bidra til å fremme mest mulig rasjonell omsetning av pelsdyrfôr.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Tilskuddet til innfrakt skal gå til ferdigfôrprodusenter, innkjøpslag eiet av oppdrettere og som omsetter råstoffer og til enkeltoppdrettere når ferdigfôr framstilles på farmen. Tilskuddet til utfrakt skal gå til pelsdyrfôrlag eller andre organiserte fôrkjøkken.</article></article><article class="legalArticle" data-lovdata-URL="LTI/forskrift/2000-07-13-772/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med <i>innfrakt</i> menes frakt av fisk- og slakteriavfall av norsk opprinnelse til bruk i fôrkjøkken for produksjon av ferskt, frosset eller konservert pelsdyrfôr.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med <i>utfrakt</i> menes distribusjon av ferdigfôr fra pelsdyrfôrlag eller andre organiserte fôrkjøkken til pelsdyrgårder.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Med <i>hentegodtgjørelse</i> menes godgjørelse til oppdrettere som selv må frakte fôret mer enn 2 km regnet en veg.</article></article><article class="legalArticle" data-lovdata-URL="LTI/forskrift/2000-07-13-772/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">De som vil søke om tilskudd etter ordningen må etablere full utjevning av utkjøringskostnadene innenfor sitt leveringsområde. Ved leveranse til oppdrettere som bor slik til at det av praktiske grunner ikke kan leveres direkte fra produsentens bil – dekkes andel av frakt med offentlig transportmiddel til mottakerens nærmeste stoppested (nærmere regler for dette i § 4).</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Kjøp fra andre forsyningssted av produkter som normalt tilføres lokalt dvs. fra et naturlig avgrenset forsyningsområde, faller utenom ordningen og kan bare komme med i ordningen etter nærmere godkjenning av departementet.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Søknad om fraktutjevningsmidler kan avslås hvis det foregår unødig kryssfrakting av vedkommende råvarer.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Produkter som generelt sett omfattes av ordningen, men som sedvanemessig leveres fraktfritt forbrukers kai, tildeles ikke fraktutjevningsmidler.</article></article><article class="legalArticle" data-lovdata-URL="LTI/forskrift/2000-07-13-772/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskudd</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1"><i>Innfrakt:</i> <ul class="defaultList"><li data-li-identifier="A." data-name="A."><article class="listArticle" data-absoluteaddress="/paragraf/4/punkt/1/ledd/1/punkt/1/" id="paragraf-4-punkt-1-ledd-1-punkt-1"><span class="data-originalId">A.</span><article class="legalP" data-absoluteaddress="/paragraf/4/punkt/1/ledd/1/punkt/1/ledd/1/" id="paragraf-4-punkt-1-ledd-1-punkt-1-ledd-1">Fraktutjevningsbeløpene beregnes etter tonn-/km-prinsippet, dvs. av avstand fra leverandør (siste omsetningsledd) til forbrukeren regnet en veg multiplisert med kjøpt kvantum pr. år.</article></article></li><li data-li-identifier="B." data-name="B."><article class="listArticle" data-absoluteaddress="/paragraf/4/punkt/1/ledd/1/punkt/2/" id="paragraf-4-punkt-1-ledd-1-punkt-2"><span class="data-originalId">B.</span><article class="legalP" data-absoluteaddress="/paragraf/4/punkt/1/ledd/1/punkt/2/ledd/1/" id="paragraf-4-punkt-1-ledd-1-punkt-2-ledd-1">Ved leveranse av fiskeråstoff til mottaker som får alt eller deler av sitt fiskeråstoff levert med båt til nærmeste havn, dekkes båtfrakten med en prosentsats av den tariff som hvert år avtales medhovedleverandørene for den aktuelle strekningen.</article><article class="legalP" data-absoluteaddress="/paragraf/4/punkt/1/ledd/1/punkt/2/ledd/2/" id="paragraf-4-punkt-1-ledd-1-punkt-2-ledd-2">For beregning av frakttilskudd for transport av fiskeråstoff over lengre avstander der båttransport er det mest aktuelle transportmiddel, beregnes frakttilskudd på grunnlag av båtfraktkostnader.</article><article class="legalP" data-absoluteaddress="/paragraf/4/punkt/1/ledd/1/punkt/2/ledd/3/" id="paragraf-4-punkt-1-ledd-1-punkt-2-ledd-3">Lokale leveranser av fiskeråstoff regnes etter den aktuelle avstand innenfor et naturlig avgrenset område.</article></article></li><li data-li-identifier="C." data-name="C."><article class="listArticle" data-absoluteaddress="/paragraf/4/punkt/1/ledd/1/punkt/3/" id="paragraf-4-punkt-1-ledd-1-punkt-3"><span class="data-originalId">C.</span><article class="legalP" data-absoluteaddress="/paragraf/4/punkt/1/ledd/1/punkt/3/ledd/1/" id="paragraf-4-punkt-1-ledd-1-punkt-3-ledd-1">Fraktutjevningen for biproduktene fra slakteriindustrien baseres utelukkende på tonn-/km-prinsippet under forutsetningen av at varen kjøpes innenfor et naturlig avgrenset forsyningsområde.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><span class="miscHeadline"><i>Utfrakt:</i></span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Tilskuddet til utfrakt fordeles etter følgende prinsipp:<ul class="defaultList"><li data-li-identifier="A." data-name="A."><article class="listArticle" data-absoluteaddress="/paragraf/4/punkt/2/ledd/1/punkt/1/" id="paragraf-4-punkt-2-ledd-1-punkt-1"><span class="data-originalId">A.</span><article class="legalP" data-absoluteaddress="/paragraf/4/punkt/2/ledd/1/punkt/1/ledd/1/" id="paragraf-4-punkt-2-ledd-1-punkt-1-ledd-1">Fast avskrivning pr. bil pr. år i transportrute fordeles etter utkjørt tonnasje pr. år på følgende måte.<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/punkt/2/ledd/1/punkt/1/ledd/1/punkt/1/" id="paragraf-4-punkt-2-ledd-1-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/4/punkt/2/ledd/1/punkt/1/ledd/1/punkt/1/ledd/1/" id="paragraf-4-punkt-2-ledd-1-punkt-1-ledd-1-punkt-1-ledd-1">Under 500 tonn pr. bil i gjennomsnitt kr 15.000,-</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/punkt/2/ledd/1/punkt/1/ledd/1/punkt/2/" id="paragraf-4-punkt-2-ledd-1-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/4/punkt/2/ledd/1/punkt/1/ledd/1/punkt/2/ledd/1/" id="paragraf-4-punkt-2-ledd-1-punkt-1-ledd-1-punkt-2-ledd-1">500 – 1000 tonn pr. bil i gjennomsnitt kr 20.000,-</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/punkt/2/ledd/1/punkt/1/ledd/1/punkt/3/" id="paragraf-4-punkt-2-ledd-1-punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/4/punkt/2/ledd/1/punkt/1/ledd/1/punkt/3/ledd/1/" id="paragraf-4-punkt-2-ledd-1-punkt-1-ledd-1-punkt-3-ledd-1">Over 1000 tonn pr. bil i gjennomsnitt kr 25.000,-</article></article></li><li data-li-identifier="d." data-name="d."><article class="listArticle" data-absoluteaddress="/paragraf/4/punkt/2/ledd/1/punkt/1/ledd/1/punkt/4/" id="paragraf-4-punkt-2-ledd-1-punkt-1-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/4/punkt/2/ledd/1/punkt/1/ledd/1/punkt/4/ledd/1/" id="paragraf-4-punkt-2-ledd-1-punkt-1-ledd-1-punkt-4-ledd-1">Over 2000 tonn pr. bil i gjennomsnitt kr 30.000,-</article></article></li></ul></article></article></li><li data-li-identifier="B." data-name="B."><article class="listArticle" data-absoluteaddress="/paragraf/4/punkt/2/ledd/1/punkt/2/" id="paragraf-4-punkt-2-ledd-1-punkt-2"><span class="data-originalId">B.</span><article class="legalP" data-absoluteaddress="/paragraf/4/punkt/2/ledd/1/punkt/2/ledd/1/" id="paragraf-4-punkt-2-ledd-1-punkt-2-ledd-1">Antallet biler som inngår i avskrivningsgrunnlaget bestemmes av det som er nødvendig for å klare utkjøringen med 1 sjåfør pr. bil innenfor normal arbeidstid pluss tillatt overtid.</article></article></li><li data-li-identifier="C." data-name="C."><article class="listArticle" data-absoluteaddress="/paragraf/4/punkt/2/ledd/1/punkt/3/" id="paragraf-4-punkt-2-ledd-1-punkt-3"><span class="data-originalId">C.</span><article class="legalP" data-absoluteaddress="/paragraf/4/punkt/2/ledd/1/punkt/3/ledd/1/" id="paragraf-4-punkt-2-ledd-1-punkt-3-ledd-1">Restbeløpet etter innfrakt, offentlig transport, hentegodtgjørelse og avskriving på biler, fordeles etter gjennomsnitts kjørte km pr. rute 1. mai og 1. september søkeråret og beregnes etter følgende formel:<ul class="defaultList"><li><article class="listArticle" data-absoluteaddress="/paragraf/4/punkt/2/ledd/1/punkt/3/ledd/1/punkt/1/" id="paragraf-4-punkt-2-ledd-1-punkt-3-ledd-1-punkt-1"><article class="legalP" data-absoluteaddress="/paragraf/4/punkt/2/ledd/1/punkt/3/ledd/1/punkt/1/ledd/1/" id="paragraf-4-punkt-2-ledd-1-punkt-3-ledd-1-punkt-1-ledd-1">x kr</article></article></li><li><article class="listArticle" data-absoluteaddress="/paragraf/4/punkt/2/ledd/1/punkt/3/ledd/1/punkt/2/" id="paragraf-4-punkt-2-ledd-1-punkt-3-ledd-1-punkt-2"><article class="legalP" data-absoluteaddress="/paragraf/4/punkt/2/ledd/1/punkt/3/ledd/1/punkt/2/ledd/1/" id="paragraf-4-punkt-2-ledd-1-punkt-3-ledd-1-punkt-2-ledd-1">--------- = tilskott pr. km</article></article></li><li><article class="listArticle" data-absoluteaddress="/paragraf/4/punkt/2/ledd/1/punkt/3/ledd/1/punkt/3/" id="paragraf-4-punkt-2-ledd-1-punkt-3-ledd-1-punkt-3"><article class="legalP" data-absoluteaddress="/paragraf/4/punkt/2/ledd/1/punkt/3/ledd/1/punkt/3/ledd/1/" id="paragraf-4-punkt-2-ledd-1-punkt-3-ledd-1-punkt-3-ledd-1">y km x 52</article></article></li></ul>(x = sum som skal fordeles. y = sum av gjennomsnitt rutelengde for fôrkjøkken.)</article></article></li><li data-li-identifier="D." data-name="D."><article class="listArticle" data-absoluteaddress="/paragraf/4/punkt/2/ledd/1/punkt/4/" id="paragraf-4-punkt-2-ledd-1-punkt-4"><span class="data-originalId">D.</span><article class="legalP" data-absoluteaddress="/paragraf/4/punkt/2/ledd/1/punkt/4/ledd/1/" id="paragraf-4-punkt-2-ledd-1-punkt-4-ledd-1">Rutelengde registreres pr. 1. mai og 1. september søkeråret.</article><article class="legalP" data-absoluteaddress="/paragraf/4/punkt/2/ledd/1/punkt/4/ledd/2/" id="paragraf-4-punkt-2-ledd-1-punkt-4-ledd-2">Gjennomsnittet av de to registreringer gir antall km som skal benyttes ved utregningen. (Med rutelengde forstås den avstand det må kjøres for å distribuere fôret til alle fôrkjøkkenets oppdrettere en gang.)</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">3.</span><span class="miscHeadline"><i>Andre tilskudd:</i></span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">For transport med offentlige transportmidler utenom fergebilletter for godkjente fôrruter, dekkes 80% av faktiske utgifter og med en maksimalsats som fastsettes av Landbruksdepartementet etter samråd med avtalepartene. Slike utgifter dekkes bare hvis fôret ikke kan leveres fra ei godkjent fôrrute.</article><article class="legalP" data-absoluteaddress="/paragraf/4/punkt/3/ledd/2/" id="paragraf-4-punkt-3-ledd-2">Til mottakere som må frakte fôret mer enn 2 km regnet en veg, kan det ytes tilskudd (hentegodtgjørelse) etter satser som fastsettes av Landbruksdepartementet etter samråd med avtalepartene.</article><article class="legalP" data-absoluteaddress="/paragraf/4/punkt/3/ledd/3/" id="paragraf-4-punkt-3-ledd-3">For områder som ikke kan betjenes med tankbil, gis det mulighet for å etablere særordninger som kan gjøre det mulig å levere ferdigfôr inntil det eventuelt kan opprettes fast fôrrute eller anlegges fôrkjøkken. Disse særordningene må i hvert tilfelle godkjennes av Landbruksdepartementet.</article><article class="legalP" data-absoluteaddress="/paragraf/4/punkt/3/ledd/4/" id="paragraf-4-punkt-3-ledd-4">Et fôrlag kan i en tidsbestemt periode tildeles ekstraordinære midler til dekning av ekstra transportkostnader i etableringsfasen. Dette under forutsetning av at bruken av disse midlene vil gi klare forbedringer av fôrforsyningsopplegg og bruk av ordinære tilskuddsmidler på lengre sikt.</article></article></li></ul></article><article class="legalArticle" data-lovdata-URL="LTI/forskrift/2000-07-13-772/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad, saksbehandling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad om tilskuddsmidler skjer pr. kalenderår og sendes Statens landbruksforvaltning innen 1. mars påfølgende år. Søknaden skal skrives på skjema fastsatt av Statens landbruksforvaltning og være underskrevet av søkeren. Ved sin underskrift erkjenner søkeren at:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">opplysningene i søknaden er fullstendige og korrekte</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">opplysningene i søknaden skal registreres, jf. personregisterloven av 9. juni 1978 nr. 48</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">kontroll kan foretas på driftsenheten</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">utbetalt tilskudd kan kreves tilbakebetalt eller trekk kan foretas dersom det blir utbetalt for stort beløp</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/5/" id="paragraf-5-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/5/ledd/1/" id="paragraf-5-ledd-1-punkt-5-ledd-1">Statens landbruksforvaltning kan innhente nødvendige opplysninger for kontroll fra ligningskontor og kommunekasse.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Talloppgavene i søknaden må være bekreftet av revisor. Oppgavene fra enkeltoppdrettere må bekreftes av kommunen. Av beregnings- og kontrollhensyn skal videre oppgis antall tisper 1. mai – antall dyr 1. september, rutelengde pr. fôrrute og fôrmengder pr. rute.</article></article><article class="legalArticle" data-lovdata-URL="LTI/forskrift/2000-07-13-772/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Riksrevisjonen, Statens landbruksforvaltning eller den Statens landbruksforvaltning gir myndighet, kan føre kontroll med at søknadene er i samsvar med forskriften for tilskuddet.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Tilskuddsmottakerne plikter å legge fram de dokumenter som kan anses nødvendig for å gjennomføre kontrollen.</article></article><article class="legalArticle" data-lovdata-URL="LTI/forskrift/2000-07-13-772/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Avskrivningsbeløp for biler som bare kjører pelsdyrfôr kan utbetales forskuddsvis. Dersom bilen også brukes i annen transport, må det føres regnskap for dette, og avskrivningstilskuddet blir tilsvarende redusert. I de tilfeller dette ikke lar seg gjøre, skal slike biler holdes utenfor ordningen.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Øvrige tilskudd beregnes ved utgangen av hvert kalenderår med utgangspunkt i søknadsoppgavene og det bevilgede beløp.</article></article><article class="legalArticle" data-lovdata-URL="LTI/forskrift/2000-07-13-772/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakebetaling</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Tilskuddet eller deler av det kan kreves tilbakebetalt dersom det er foretatt feilutbetalinger eller dersom det viser seg at vilkårene ikke er oppfylt. Det kan kreves rente tilsvarende morarente ved tilbakebetaling.</article></article><article class="legalArticle" data-lovdata-URL="LTI/forskrift/2000-07-13-772/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Landbruksdepartementet kan i særlige tilfeller fravike bestemmelser i denne forskrift. Dispensasjonen må ikke stride motformålet med tilskuddsordningen. Søknad om dispensasjon fremmes gjennom Statens landbruksforvaltning. Det er ikke anledning til å klage til Kongen i statsråd på dispensasjonsvedtak som er fattet av departementet.</article></article><article class="legalArticle" data-lovdata-URL="LTI/forskrift/2000-07-13-772/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vedtak som er fattet i medhold av forskriften gir klagerett etter lov av 10. februar 1967 om behandlingsmåten i forvaltningssaker (forvaltningsloven). Klagefristen er tre uker regnet fra det tidspunkt underretning om vedtaket er kommet fram til mottakeren. Eventuelle klager sendes Landbruksdepartementet via Statens landbruksforvaltning .</article></article><article class="legalArticle" data-lovdata-URL="LTI/forskrift/2000-07-13-772/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft 1. august 2000. Fra samme tidspunkt oppheves forskrift om tilskudd til pelsdyrfôrlag og andre tilvirkere av pelsdyrfôr, fastsatt av Landbruksdepartementet den 14. januar 1994 nr. 28.</article></article></main></body></html>