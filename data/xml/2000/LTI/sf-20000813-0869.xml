<!DOCTYPE html><html lang="no"><head><title>Forskrift om autorisasjonsavgift for såvareforretninger og avgift ved omsetning av såvare.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-2000-08-13-869</dd><dt class="dokid">DokumentID</dt><dd class="dokid">LTI/forskrift/2000-08-13-869</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 19</dd><dt class="dateInForce">I kraft fra</dt><dd class="dateInForce">2000-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-05-02-512</li><li>forskrift/1989-05-02-511</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-12-04-82</li><li>forskrift/1984-12-07-1961</li></ul></dd><dt class="dateOfPublication">Kunngjort</dt><dd class="dateOfPublication">2000-09-15</dd><dt class="titleShort">Korttittel</dt><dd class="titleShort">Forskrift om autorisasjonsavgift for såvare mv.</dd><dt class="title">Tittel</dt><dd class="title">Forskrift om autorisasjonsavgift for såvareforretninger og avgift ved omsetning av såvare.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 13. august 2000 med hjemmel i lov av 4. desember 1970 nr. 82 om såvarer, jf. kgl.res. av 21. november 1975, kgl.res. av 7. januar 1983 og kgl.res. av 7. desember 1984 nr. 1961.</dd><dt class="refid">RefID</dt><dd class="refid">forskrift/2000-08-13-869</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om autorisasjonsavgift for såvareforretninger og avgift ved omsetning av såvare.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Avgifter</li><li>§ 4. Satser</li><li>§ 5. Innbetaling</li><li>§ 6. Tilsyn</li><li>§ 7. Dispensasjon</li><li>§ 8. Iverksettelse</li></ul></li></ul></dd></dl></header><main class="documentBody" data-lovdata-URL="LTI/forskrift/2000-08-13-869" id="dokument"><h1>Forskrift om autorisasjonsavgift for såvareforretninger og avgift ved omsetning av såvare.</h1><article class="legalArticle" data-lovdata-URL="LTI/forskrift/2000-08-13-869/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med denne forskriften er å dekke utgifter ved offentlig kontroll av såvarer og såvareforretninger.</article></article><article class="legalArticle" data-lovdata-URL="LTI/forskrift/2000-08-13-869/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Denne forskriften omfatter såvareforretninger som er autorisert for omsetning, import mv. i medhold av § 4 i forskrift om såvarer, og virksomheter som har dispensasjon for import av såvarer til egne kontraktdyrkere.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Forskriften gjelder ved omsetning av norskprodusert og importert såkorn, jordbruksfrø og hagebruksfrø.</article></article><article class="legalArticle" data-lovdata-URL="LTI/forskrift/2000-08-13-869/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avgifter</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Autoriserte såvareforretninger skal betale en årlig, fast autorisasjonsavgift.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Såvareforretningene skal betale avgift for omsetning av såvare. Beregningsgrunnlaget for omsetningsavgiften er den fakturerte salgsverdi av såvaren. Omsetningsavgift skal bare betales med det som overstiger autorisasjonsavgiften. Det skal ikke betales omsetningsavgift ved omsetning til annen autorisert såvareforretning.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Virksomheter som har dispensasjon for import av såvare til egne kontraktavlere skal betale avgift for denne omsetningen. Beregningsgrunnlaget er importpris pluss omkostninger ved importen.</article></article><article class="legalArticle" data-lovdata-URL="LTI/forskrift/2000-08-13-869/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Satser</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For alle grupper av såvare er omsetningsavgiften 2,0% av beregningsgrunnlaget.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Autorisasjonsavgiften fastsettes av Landbrukstilsynet.</article></article><article class="legalArticle" data-lovdata-URL="LTI/forskrift/2000-08-13-869/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innbetaling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det betales avgift for en periode på ett år av gangen. Perioden regnes fra 1. oktober til 30. september året etter.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Innen 31. oktober skal forretningene sende oppgave til Statens landbrukstilsyn (Landbrukstilsynet) over det aktuelle kvantum såvare, jf. § 3 annet ledd, som er omsatt i perioden og den samlede fakturerte salgsverdi. Oppgaven skal være attestert av forretningens revisor. Landbrukstilsynet kontrollerer oppgaven og sender faktura på beregnet avgift.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Avgift for såvare som er omsatt i perioden, og den årlige autorisasjonsavgiften, skal betales innen 30. november samme år. Avgiften innbetales til Landbrukstilsynet. Ved for sen betaling skal det betales rente av avgiften tilsvarende forsinkelsesrente.</article></article><article class="legalArticle" data-lovdata-URL="LTI/forskrift/2000-08-13-869/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Landbrukstilsynet er tillagt ansvaret for tilsynet med at denne forskriftens bestemmelser overholdes.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Landbrukstilsynet, eller den det bemyndiger, kan kreve fremlagt såvareforretningens regnskap og øvrig materiale i den utstrekning det anses nødvendig for tilsynet med denne forskriften.</article></article><article class="legalArticle" data-lovdata-URL="LTI/forskrift/2000-08-13-869/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Landbrukstilsynet kan i særlige tilfeller dispensere fra denne forskriften. Det kan imidlertid ikke gis dispensasjon for avgiftenes størrelse.</article></article><article class="legalArticle" data-lovdata-URL="LTI/forskrift/2000-08-13-869/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Iverksettelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft 1. oktober 2000. Samtidig oppheves forskrift av 2. mai 1989 nr. 512 om betaling av gebyr ved omsetning av såkorn og forskrift av 2. mai 1989 nr. 511 for betaling av gebyr ved omsetning av frø av gras-, kløver-, grønnsaker og fôrvekster.</article></article></main></body></html>