<!DOCTYPE html><html lang="no"><head><title>Forskrift om endring i forskrift om miljøskadelige batterier.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">FOR-2000-04-14-361</dd><dt class="dokid">DokumentID</dt><dd class="dokid">LTI/forskrift/2000-04-14-361</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 10</dd><dt class="dateInForce">I kraft fra</dt><dd class="dateInForce">2000-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-07-17-616</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§31</li><li>lov/1981-03-13-6/§33</li></ul></dd><dt class="dateOfPublication">Kunngjort</dt><dd class="dateOfPublication">2000-05-24</dd><dt class="titleShort">Korttittel</dt><dd class="titleShort">Endr. i forskrift om miljøskadelige batterier</dd><dt class="title">Tittel</dt><dd class="title">Forskrift om endring i forskrift om miljøskadelige batterier.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 14. april 2000 med hjemmel i lov av 13. mars 1981 nr. 6 om vern mot forurensninger og om avfall (Forurensningsloven) § 31 og § 33.</dd><dt class="refid">RefID</dt><dd class="refid">forskrift/2000-04-14-361</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om miljøskadelige batterier.<ul class="tocSubUl"><li>I<ul class="tocSubUl"><li>§ 5. Forhandleres plikter</li><li>§ 6. Plikt til levering av blybatterier og nikkelkadmium-batterier</li><li>§ 7. Importørers og produsenters plikter</li><li>§ 7a.</li><li>§ 8. Rapportering og dokumentasjon</li><li>§ 14. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2000-04-14-361" id="dokument"><h1>Forskrift om endring i forskrift om miljøskadelige batterier.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/2000-04-14-361/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 17. juli 1990 nr. 616 om miljøskadelige batterier gjøres følgende endringer:</article> <article class="defaultP" margin-top="true">§ 1 siste punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Forskriften regulerer videre innsamling og levering til gjenvinning eller sluttbehandling av blybatterier og nikkelkadmium-batterier og øvrige oppladbare batterier.</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1"><i>Batteri;</i> en elektrisk energikilde, uansett størrelse, som består av en eller flere ikke oppladbare celler (primærceller) eller oppladbare celler (sekundærceller) hvor elektrisitet kan utvikles ved direkte overføring av kjemisk energi.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1"><i>Oppladbart batteri;</i> batteri som kan lades opp og brukes flere ganger.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1"><i>Miljøskadelig batteri;</i> et batteri som på grunn av sitt innhold av stoffer har et særlig skade- eller forurensningspotensiale.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/3/punkt/4/" id="kapittel-1-ledd-3-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/3/punkt/4/ledd/1/" id="kapittel-1-ledd-3-punkt-4-ledd-1"><i>Blybatteri;</i> oppladbart miljøskadelig batteri hvor overføring av den kjemiske energien er basert på kjemisk reaksjon mellom bly og svovelsyre.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/3/punkt/5/" id="kapittel-1-ledd-3-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/3/punkt/5/ledd/1/" id="kapittel-1-ledd-3-punkt-5-ledd-1"><i>Nikkelkadmium-batteri;</i> oppladbart batteri hvor overføring av den kjemiske energien er basert på kjemisk reaksjon mellom nikkelhydroksid og kadmium.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/ledd/3/punkt/6/" id="kapittel-1-ledd-3-punkt-6"><span class="data-originalId">f)</span><article class="legalP" data-absoluteaddress="/kapittel/1/ledd/3/punkt/6/ledd/1/" id="kapittel-1-ledd-3-punkt-6-ledd-1"><i>Nikkelkadmium-industribatteri;</i> ventilert nikkelkadmium-batteri.</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/ledd/3/punkt/7/" id="kapittel-1-ledd-3-punkt-7"><span class="data-originalId">g)</span><article class="legalP" data-absoluteaddress="/kapittel/1/ledd/3/punkt/7/ledd/1/" id="kapittel-1-ledd-3-punkt-7-ledd-1"><i>Forurensningsmyndigheten;</i> Statens forurensningstilsyn eller den Miljøverndepartementet bemyndiger.</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/1/ledd/3/punkt/8/" id="kapittel-1-ledd-3-punkt-8"><span class="data-originalId">h)</span><article class="legalP" data-absoluteaddress="/kapittel/1/ledd/3/punkt/8/ledd/1/" id="kapittel-1-ledd-3-punkt-8-ledd-1"><i>Gjenvinning;</i> nyttiggjøring av batterier i form av ombruk, materialgjenvinning eller energiutnyttelse.</article></article></li><li data-li-identifier="i)" data-name="i)"><article class="listArticle" data-absoluteaddress="/kapittel/1/ledd/3/punkt/9/" id="kapittel-1-ledd-3-punkt-9"><span class="data-originalId">i)</span><article class="legalP" data-absoluteaddress="/kapittel/1/ledd/3/punkt/9/ledd/1/" id="kapittel-1-ledd-3-punkt-9-ledd-1"><i>Miljømessig forsvarlig sluttbehandling;</i> godkjente destruksjons- eller deponeringsløsninger.</article></article></li></ul></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" data-partID="§5" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Forhandleres plikter</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Forhandlere som omsetter batterier som er merkepliktige etter denne forskriftens § 3, samt øvrige oppladbare batterier, har plikt til å ta kasserte slike batterier vederlagsfritt i retur. Plikten er begrenset til den kategori batterier forhandleren omsetter, og til en rimelig mengde i forhold til forhandlerens omsetning.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Forhandlere som mottar kasserte batterier i retur etter første ledd, har plikt til å sørge for at disse batteriene (unntatt blybatterier og nikkelkadmium-industribatterier) videresendes til oppsamlingsplass for kasserte batterier, der dette er etablert i henhold til § 7 nr. 2.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Forhandlerne skal sørge for at batteriene er egnet for videre håndtering når de forlater forhandlerens anlegg, avhentes eller videreleveres.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" data-partID="§6" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Plikt til levering av blybatterier og nikkelkadmium-batterier</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Virksomheter har plikt til å levere kasserte bly- og nikkelkadmium-batterier til forhandlere som omsetter tilsvarende kategorier av hhv. bly- og nikkelkadmium-batterier eller til mottak for spesialavfall som etter forskrift om spesialavfall §§ 6 og 7 kan håndtere avfallet.</article><article class="legalP" data-absoluteaddress="/kapittel/1/foreslåttparagraf/2/ledd/2/" id="kapittel-1-foreslåttparagraf-2-ledd-2">Kasserte bly- og nikkelkadmium-batterier skal leveres minst 1 gang pr. år. Leveringsplikten inntrer ikke før den totale mengden spesialavfall overstiger 1 kg. Ved nedleggelse av virksomheten eller driftsstans utover 3 måneder inntrer leveringsplikten umiddelbart.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" data-partID="§7" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Importørers og produsenters plikter</span></span><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/3/punkt/1/" id="kapittel-1-foreslåttparagraf-3-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/3/punkt/1/ledd/1/" id="kapittel-1-foreslåttparagraf-3-punkt-1-ledd-1">Blybatterier</article><article class="legalP" data-absoluteaddress="/kapittel/1/foreslåttparagraf/3/punkt/1/ledd/2/" id="kapittel-1-foreslåttparagraf-3-punkt-1-ledd-2">Produsenter og importører av blybatterier har plikt til å sørge for innsamling og levering av kasserte blybatterier til gjenvinning eller miljømessig forsvarlig sluttbehandling av minst 95% av den mengden og kategori blybatterier de bringer inn på det norske markedet.</article><article class="legalP" data-absoluteaddress="/kapittel/1/foreslåttparagraf/3/punkt/1/ledd/3/" id="kapittel-1-foreslåttparagraf-3-punkt-1-ledd-3">Produsentene og importørene har plikt til å sørge for at batteriene hentes vederlagsfritt fra forhandlere og mottak for spesialavfall i alle fylker hvor produsentenes og importørenes blybatterier omsettes, er omsatt eller levert. Den mengden som samles fra hvert fylke, skal ikke avvike vesentlig fra den mengden som er omsatt.</article><article class="legalP" data-absoluteaddress="/kapittel/1/foreslåttparagraf/3/punkt/1/ledd/4/" id="kapittel-1-foreslåttparagraf-3-punkt-1-ledd-4">Forurensningsmyndigheten kan pålegge produsenter og importører å samle inn og levere til gjenvinning eller miljømessig forsvarlig sluttbehandling mer enn 95% av blybatteriene de bringer inn på det norske markedet. Slikt pålegg kan bare gis dersom det i perioder leveres inn til forhandlere og andre mottak større mengder blybatterier enn det ansvaret etter første ledd omfatter, og pålegget er nødvendig for å sikre at disse batteriene samles inn og leveres til gjenvinning eller miljømessig forsvarlig sluttbehandling.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/3/punkt/2/" id="kapittel-1-foreslåttparagraf-3-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/3/punkt/2/ledd/1/" id="kapittel-1-foreslåttparagraf-3-punkt-2-ledd-1">Nikkelkadmium-batterier og øvrige oppladbare batterier<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/foreslåttparagraf/3/punkt/2/ledd/1/punkt/1/" id="kapittel-1-foreslåttparagraf-3-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/foreslåttparagraf/3/punkt/2/ledd/1/punkt/1/ledd/1/" id="kapittel-1-foreslåttparagraf-3-punkt-2-ledd-1-punkt-1-ledd-1">Produsenter og importører av nikkelkadmium-industribatterier har plikt til å sørge for at kasserte nikkelkadmium-industribatterier vederlagsfritt blir samlet inn og levert til gjenvinning eller miljømessig forsvarlig sluttbehandling i samsvar med annet ledd i punkt 1 ovenfor.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/foreslåttparagraf/3/punkt/2/ledd/1/punkt/2/" id="kapittel-1-foreslåttparagraf-3-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/foreslåttparagraf/3/punkt/2/ledd/1/punkt/2/ledd/1/" id="kapittel-1-foreslåttparagraf-3-punkt-2-ledd-1-punkt-2-ledd-1">Produsent/importør av øvrige oppladbare batterier har plikt til å sørge for vederlagsfri henting av kasserte slike batterier fra forhandlere eller fra godkjente mottak for spesialavfall. Henteplikten gjelder i de geografiske områder av landet hvor produsentens/importørens produkter omsettes, er omsatt eller levert, og den er begrenset til den kategori batterier produsent/importør omsetter. Henteplikten omfatter den mengde kasserte oppladbare batterier som tilsvarer vedkommendes omsetningsandel. Hvis produsentene/importørene har etablert særskilte oppsamlingsplasser for kasserte batterier, gjelder henteplikten bare oppsamlingsplassene.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/foreslåttparagraf/3/punkt/2/ledd/1/punkt/3/" id="kapittel-1-foreslåttparagraf-3-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/foreslåttparagraf/3/punkt/2/ledd/1/punkt/3/ledd/1/" id="kapittel-1-foreslåttparagraf-3-punkt-2-ledd-1-punkt-3-ledd-1">Produsent/importør av oppladbare batterier har plikt til å sørge for at kasserte batterier som er spesialavfall eller inneholder stoffer som er i henhold til forskrift om spesialavfall av 19. mai 1994 nr. 362, sorteres ut og håndteres i godkjent behandlingsanlegg. Produsent/importør har videre plikt til å sørge for at øvrige kasserte oppladbare batterier gjenvinnes der dette ut i fra en avveining av miljøhensyn, ressurshensyn og økonomiske forhold er berettiget.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/foreslåttparagraf/3/punkt/2/ledd/1/punkt/4/" id="kapittel-1-foreslåttparagraf-3-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/foreslåttparagraf/3/punkt/2/ledd/1/punkt/4/ledd/1/" id="kapittel-1-foreslåttparagraf-3-punkt-2-ledd-1-punkt-4-ledd-1">Produsenter og importører av øvrige oppladbare batterier har i sitt salgs- og informasjonsmateriell og for øvrig der det er hensiktsmessig, plikt til å informere om at de oppladbare batterier vedkommende omsetter, kan leveres til forhandler og at batteriene inngår i et system for retur og gjenvinning.</article></article></li></ul></article></article></li></ul></article> <article class="defaultP" margin-top="true">Ny § 7a skal lyde:</article><article class="futureLegalArticle" data-name="§7a" data-partID="§7a" data-absoluteaddress="/kapittel/1/foreslåttparagraf/4/" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7a</span>.</span><article class="legalP" data-absoluteaddress="/kapittel/1/foreslåttparagraf/4/ledd/1/" id="kapittel-1-foreslåttparagraf-4-ledd-1">Forhandlere, produsenter og importører som mottar eller henter batterier i henhold til pliktene i §§ 5 og 7, trenger ikke tillatelse etter § 6 i forskrift om spesialavfall av 19. mai 1994 nr. 362.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" data-partID="§8" data-absoluteaddress="/kapittel/1/foreslåttparagraf/5/" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Rapportering og dokumentasjon</span></span><article class="legalP" data-absoluteaddress="/kapittel/1/foreslåttparagraf/5/ledd/1/" id="kapittel-1-foreslåttparagraf-5-ledd-1">Produsenter og importører skal årlig utarbeide dokumentasjon om produksjon, import, eksport, innsamling eller henting og levering til gjenvinning eller miljømessig forsvarlig sluttbehandling av blybatterier og øvrige oppladbare batterier. Dokumentasjonen skal kunne fremlegges etter pålegg fra forurensningsmyndigheten.</article><article class="legalP" data-absoluteaddress="/kapittel/1/foreslåttparagraf/5/ledd/2/" id="kapittel-1-foreslåttparagraf-5-ledd-2">Produsenter og importører av oppladbare batterier, skal dokumentere og rapportere at de selv sørger for, eller deltar i, en innsamlings- eller henteordning og gjenvinningsordning som sikrer oppfyllelse av kravene i denne forskriften. Slik rapportering skal skje innen 1. oktober 2000, eventuelt innen 3 måneder etter at produksjon eller import er igangsatt eller innen 3 måneder etter at det har skjedd endringer i hvordan produsenten eller importøren sikrer oppfyllelse av kravene.</article><article class="legalP" data-absoluteaddress="/kapittel/1/foreslåttparagraf/5/ledd/3/" id="kapittel-1-foreslåttparagraf-5-ledd-3">Statens forurensningstilsyn eller den Miljøverndepartementet bemyndiger, kan fastsette nærmere retningslinjer om hvordan slik rapportering og dokumentasjon skal skje.</article></article> <article class="defaultP" margin-top="true">§ 9 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For å kontrollere gjennomføringen av bestemmelsene etter denne forskriften, kan forurensningsmyndigheten gi pålegg om å gi opplysninger i henhold til lov om produktkontroll § 5 og forurensningsloven § 49.</article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" data-partID="§14" data-absoluteaddress="/kapittel/1/foreslåttparagraf/6/" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Straff</span></span><article class="legalP" data-absoluteaddress="/kapittel/1/foreslåttparagraf/6/ledd/1/" id="kapittel-1-foreslåttparagraf-6-ledd-1">Overtredelse av denne forskriften eller vedtak truffet i medhold av forskriften, kan straffes etter forurensningsloven kap. 10 eller lov om produktkontroll § 12 dersom forholdet ikke omfattes av strengere straffebestemmelser.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/2000-04-14-361/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. juli 2000.</article></section></main></body></html>