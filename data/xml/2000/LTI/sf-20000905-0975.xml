<!DOCTYPE html><html lang="no"><head><title>Forskrift om omsetning av umerket og uidentifiserbar rein.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:51</dd><dt class="legacyID">Datokode</dt><dd class="legacyID">FOR-2000-09-05-975</dd><dt class="dokid">DokumentID</dt><dd class="dokid">LTI/forskrift/2000-09-05-975</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 23</dd><dt class="dateInForce">I kraft fra</dt><dd class="dateInForce">2000-09-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1978-06-09-49/§16</li></ul></dd><dt class="dateOfPublication">Kunngjort</dt><dd class="dateOfPublication">2000-11-01</dd><dt class="titleShort">Korttittel</dt><dd class="titleShort">Forskrift om omsetning av umerket rein</dd><dt class="title">Tittel</dt><dd class="title">Forskrift om omsetning av umerket og uidentifiserbar rein.</dd><dt class="miscInformation">Annet om dokumentet</dt><dd class="miscInformation">Fastsatt av Reindriftsstyret 5. september 2000 med hjemmel i lov av 9. juni 1978 nr. 49 om reindrift § 16 tredje ledd.</dd><dt class="refid">RefID</dt><dd class="refid">forskrift/2000-09-05-975</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om omsetning av umerket og uidentifiserbar rein.<ul class="tocSubUl"><li>§ 1. Formål</li><li>§ 2. Omsetning av umerket eller uidentifiserbar rein</li><li>§ 3. Økonomi</li><li>§ 4. Klageadgang</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2000-09-05-975" id="dokument"><h1>Forskrift om omsetning av umerket og uidentifiserbar rein.</h1><article class="legalArticle" data-lovdata-URL="LTI/forskrift/2000-09-05-975/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med denne forskrift er å legge til rette for en omsetning av umerket og uidentifiserbar rein som skal være til gagn for fellesskapet i reindriftsnæringen.</article></article><article class="legalArticle" data-lovdata-URL="LTI/forskrift/2000-09-05-975/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omsetning av umerket eller uidentifiserbar rein</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Rein som ikke er merket på foreskrevet måte og således ikke er identifiserbar, eller rein som ikke er merket innen den fastsatte frist skal omsettes til fordel for fellesskapet. Reinen skal som hovedregel selges som slakt, men kan i særlige tilfeller selges som livdyr. Ved avgjørelsen av om reinen skal selges som slakt eller livdyr skal det legges vekt på om det lar seg gjøre å merke reinen på en slik måte at den vil kunne identifiseres på ny eier.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Distriktsstyret treffer vedtak om at vilkårene for omsetning i første ledd foreligger, og avgjør om reinen(e) skal slaktes eller selges som livdyr. Før vedtak fattes skal avtegning av uidentifiserbart merke forelegges nabodistrikter for uttalelse. Distriktsstyret har ansvaret for å gjennomføre omsetningen.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Dersom distriktsstyret unnlater å sørge for omsetning av reinen(e), kan områdestyret av eget tiltak treffe vedtak om at vilkårene for omsetning av rein foreligger, herunder avgjøre om reinen(e) skal slaktes eller selges som livdyr. Før vedtak fattes skal avtegning av uidentifiserbart merke forelegges nabodistrikter for uttalelse. Områdestyret kan overlate til distriktsstyret å gjennomføre omsetningen eller kan selv forestå denne.</article></article><article class="legalArticle" data-lovdata-URL="LTI/forskrift/2000-09-05-975/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Økonomi</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Utgifter som distriktsstyret eventuelt områdestyret påføres ved slaktingen skal dekkes av inntektene og overskuddet overføres til reindriftsfondet, jf. reindriftsloven § 32.</article></article><article class="legalArticle" data-lovdata-URL="LTI/forskrift/2000-09-05-975/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Klageadgang</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Distriktsstyrets vedtak etter § 2 annet ledd kan påklages til områdestyret etter forvaltningslovens bestemmelser.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Områdestyrets vedtak etter § 2 tredje ledd kan påklages til Reindriftsstyret etter forvaltningslovens bestemmelser.</article></article><article class="legalArticle" data-lovdata-URL="LTI/forskrift/2000-09-05-975/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft straks.</article></article></main></body></html>