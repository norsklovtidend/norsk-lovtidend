<!DOCTYPE html><html lang="no"><head><title>Forskrift om tilskudd til prisnedskrivning av frukt og grønt i skolen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:34</dd><dt class="legacyID">Datokode</dt><dd class="legacyID">FOR-2000-04-26-363</dd><dt class="dokid">DokumentID</dt><dd class="dokid">LTI/forskrift/2000-04-26-363</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 10</dd><dt class="dateInForce">I kraft fra</dt><dd class="dateInForce">2000-04-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2000-05-24</dd><dt class="titleShort">Korttittel</dt><dd class="titleShort">Forskr om tilskudd til frukt og grønt i skolen</dd><dt class="title">Tittel</dt><dd class="title">Forskrift om tilskudd til prisnedskrivning av frukt og grønt i skolen.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 26. april 2000 etter samråd med Norges Bondelag og Norsk Bonde- og Småbrukarlag og med hjemmel i lov av 12. mai 1995 nr. 23 om jord (jordlova) § 18.</dd><dt class="refid">RefID</dt><dd class="refid">forskrift/2000-04-26-363</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til prisnedskrivning av frukt og grønt i skolen.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Generelle vilkår</li><li>§ 4. Søknad</li><li>§ 5. Fastsettelse av tilskuddssatser</li><li>§ 6. Opplysningsplikt</li><li>§ 7. Etterbetaling, tilbakebetaling og avkortning mv.</li><li>§ 8. Sanksjoner</li><li>§ 9. Dispensasjon</li><li>§ 10. Klage</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2000-04-26-363" id="dokument"><h1>Forskrift om tilskudd til prisnedskrivning av frukt og grønt i skolen.</h1><article class="legalArticle" data-lovdata-URL="LTI/forskrift/2000-04-26-363/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med tilskuddsordningen er å stimulere til et økt forbruk av frukt og grønnsaker ved å tilby alle elever i grunnskolen en frukt eller grønnsak alle skoledager. Leverandører skal prioritere å omsette norske varer så langt som dette er mulig innenfor sesongvariasjoner og kvalitetsmessige krav.</article></article><article class="legalArticle" data-lovdata-URL="LTI/forskrift/2000-04-26-363/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften gjelder virksomheter som leverer friske frukter og grønnsaker til grunnskoler som deltar i ordningen.</article></article><article class="legalArticle" data-lovdata-URL="LTI/forskrift/2000-04-26-363/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelle vilkår</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tilskudd etter denne forskriften gis til godkjente leverandører som leverer førsteklasses frukter som eple, pære, banan og klementin, og grønnsaker som gulrot og kålrot, til grunnskoler. Leverandører som deltar i ordningen forplikter seg til å rettlede om varebehandling og distribusjon ved skolene.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Alle varer skal leveres spiseklare til elevene og til samme pris pr. enhet.</article></article><article class="legalArticle" data-lovdata-URL="LTI/forskrift/2000-04-26-363/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknad</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Frist for innlevering av søknad til Opplysningskontoret for frukt og grønnsaker om å bli godkjent leverandør i ordningen er 15. august for 1. skolehalvår og 15. januar for 2. skolehalvår. Opplysningskontoret for frukt og grønnsaker utformer søknadsskjemaene. Ved konkurranse om levering til skolene kan Opplysningskontoret for frukt og grønnsaker iverksette åpen anbudsrunde om leveringsrettighetene. Opplysningskontoret for frukt og grønnsaker foretar det endelige valg av leverandør.</article></article><article class="legalArticle" data-lovdata-URL="LTI/forskrift/2000-04-26-363/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fastsettelse av tilskuddssatser</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tilskuddssatsen pr. enhet frukt eller grønnsak fastsettes av arbeidsutvalget i Omsetningsrådet. Tilskuddssatsen blir for hvert avtaleår fastsatt etter jordbruksoppgjøret.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Arbeidsutvalget i Omsetningsrådet kan i løpet av jordbruksavtaleperioden foreta endringer i tilskuddssatsen.</article></article><article class="legalArticle" data-lovdata-URL="LTI/forskrift/2000-04-26-363/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Leverandørene sender prognose over leveranser ut fra de avtaler som er inngått med skolene for hver avtaleperiode (skolehalvår) til Opplysningskontoret for frukt og grønnsaker. Prognosene sendes til Opplysningskontoret for frukt og grønnsaker innen 1. oktober for første skolehalvår og innen 1. mars for andre skolehalvår.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Leverandørenes oppgaver over leveringer av frukt og grønnsaker skal sendes Opplysningskontoret for frukt og grønnsaker senest 30 dager etter siste leveransedag i hvert skolehalvår. Oppgavene skal være attestert av statsautorisert revisor.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Opplysningskontoret for frukt og grønnsaker foretar utbetaling av prisnedskrivningstilskuddet til leverandørene umiddelbart etter at oppgavene er kontrollert.</article></article><article class="legalArticle" data-lovdata-URL="LTI/forskrift/2000-04-26-363/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Etterbetaling, tilbakebetaling og avkortning mv.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Feil i utbetaling skal rettes, enten ved etterbetaling eller ved tilbakebetaling eller trekk i senere utbetalinger av tilskudd.</article></article><article class="legalArticle" data-lovdata-URL="LTI/forskrift/2000-04-26-363/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Sanksjoner</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Den som forsettlig eller uaktsomt gir uriktige eller ufullstendige opplysninger eller som handler i strid med denne forskriften eller vedtak fattet i medhold av denne forskriften, kan pålegges å tilbakebetale tilskudd som er utbetalt i henhold til denne forskriften, og kan videre utestenges fra ordningen i inntil 3 år.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Dersom den som skal motta tilskudd ikke har levert prognoser i henhold til § 6 kan Opplysningskontoret for frukt og grønnsaker holde tilskudd tilbake inntil prognose er levert.</article></article><article class="legalArticle" data-lovdata-URL="LTI/forskrift/2000-04-26-363/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Opplysningskontoret for frukt og grønnsaker kan i særlige tilfeller dispensere fra denne forskriften.</article></article><article class="legalArticle" data-lovdata-URL="LTI/forskrift/2000-04-26-363/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vedtak som er truffet i medhold av forskriften kan påklages etter lov av 10. februar 1967 om behandlingsmåten i forvaltningssaker (forvaltningsloven), kapittel VI. Omsetningsrådets sekretariat er klageinstans for vedtak truffet av Opplysningskontoret for frukt og grønnsaker.</article></article><article class="legalArticle" data-lovdata-URL="LTI/forskrift/2000-04-26-363/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Forskriften trer i kraft straks.</article></article></main></body></html>