<!DOCTYPE html><html lang="no"><head><title>Forskrift om adgang til å delta i fisket etter sei med not nord for 62° N for fartøy under 27,5 meter største lengde i 2001.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:25</dd><dt class="legacyID">Datokode</dt><dd class="legacyID">FOR-2000-12-05-1228</dd><dt class="dokid">DokumentID</dt><dd class="dokid">LTI/forskrift/2000-12-05-1228</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 27</dd><dt class="dateInForce">I kraft fra</dt><dd class="dateInForce">2001-01-01 – 2001-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2000-12-22</dd><dt class="titleShort">Korttittel</dt><dd class="titleShort">Forskrift om adgang til seifisket i 2001</dd><dt class="title">Tittel</dt><dd class="title">Forskrift om adgang til å delta i fisket etter sei med not nord for 62° N for fartøy under 27,5 meter største lengde i 2001.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 5. desember 2000 med hjemmel i lov av 26. mars 1999 nr. 15 om retten til å delta i fiske og fangst (deltakerloven) § 21, jf. kgl.res. av 11. februar 2000 nr. 99.</dd><dt class="refid">RefID</dt><dd class="refid">forskrift/2000-12-05-1228</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å delta i fisket etter sei med not nord for 62° N for fartøy under 27,5 meter største lengde i 2001.<ul class="tocSubUl"><li>§ 1. Vilkår for deltakelse</li><li>§ 2. Dispensasjon</li><li>§ 3. Godkjenning</li><li>§ 4. Salg av fartøy</li><li>§ 5. Utskifting av fartøy</li><li>§ 6. Midlertidig tillatelse til å benytte annet fartøy (leiefartøy)</li><li>§ 7. Straff</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2000-12-05-1228" id="dokument"><h1>Forskrift om adgang til å delta i fisket etter sei med not nord for 62° N for fartøy under 27,5 meter største lengde i 2001.</h1><article class="legalArticle" data-lovdata-URL="LTI/forskrift/2000-12-05-1228/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for deltakelse</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For å kunne delta i fisket etter sei med not må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">fartøyet må være registrert i merkeregisteret</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">eier av fartøyet og høvedsmann må være ført på blad B i fiskermanntallet</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">fartøyet må være egnet, bemannet og utstyrt for å drive fiske etter sei med not.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Fartøy fra og med 13 meter største lengde og under 27,5 meter største lengde (under 90 fot) må i tillegg ha fisket og levert minst 10 tonn sei med not i ett av årene 1998, 1999 eller 2000.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Eier av fartøy som har fått dispensasjon fra aktivitetskravet i henhold til Fiskeridepartementets forskrift om regulering av fisket etter sei nord for 62° N i 1999 § 5 kan delta i seinotfisket uten hensyn til kravet om tidligere deltakelse så fremt de øvrige vilkår for deltakelse er oppfylt.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Adgangen til å delta kan ikke overføres til annet fartøy.</article></article><article class="legalArticle" data-lovdata-URL="LTI/forskrift/2000-12-05-1228/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fiskeridirektoratet kan dispensere fra vilkårene i § 1 annet ledd når aktivitetskravet ikke er oppfylt på grunn av at eier har hatt tillitsverv i fiskeriorganisasjoner eller offentlige verv.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Søknad om slik dispensasjon må være Fiskeridirektoratet i hende innen 1. mars 2001.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Fiskeridirektoratet kan dispensere fra vilkårene i § 1 annet ledd når eier av fartøy har besittet offentlige verv eller verv i fiskeriorganisasjon, og disse vervene medførte at eier ikke ble tildelt deltakeradgang da ordningen ble innført i 1999.</article></article><article class="legalArticle" data-lovdata-URL="LTI/forskrift/2000-12-05-1228/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Godkjenning</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Eier og fartøy som fisker med not må ha særskilt godkjenning fra Fiskeridirektoratets regionkontor som viser at vilkårene i § 1 er oppfylt.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Fiskeridirektoratet kan gi utfyllende bestemmelser vedrørende kravet til egnethet, bemanning og utstyr, jf. § 1 første ledd bokstav c, og om fremstilling for kontroll.</article></article><article class="legalArticle" data-lovdata-URL="LTI/forskrift/2000-12-05-1228/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Salg av fartøy</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Salg av fartøy som har adgang til å delta i seinotfisket medfører ikke adgang til å delta i seinotfisket for ny eier.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Ved salg av slikt fartøy kan Fiskeridirektoratet likevel gi eier tillatelse til å delta i seinotfisket dersom vilkårene i § 1 er oppfylt. Adgang for ny eier til å delta medfører at selgers adgang til å delta med et erstatningsfartøy bortfaller.</article></article><article class="legalArticle" data-lovdata-URL="LTI/forskrift/2000-12-05-1228/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utskifting av fartøy</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Deltakeradgang i seinotfisket kan ikke overføres til annet fartøy.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Ved utskifting av fartøy som har adgang til å delta i seinotfisket kan Fiskeridirektoratet gi eier tillatelse til å delta i seinotfisket med et erstatningsfartøy. Deltakeradgang i seinotfisket med utskiftingsfartøyet bortfaller når slik tillatelse gis for erstatningsfartøyet.</article></article><article class="legalArticle" data-lovdata-URL="LTI/forskrift/2000-12-05-1228/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Midlertidig tillatelse til å benytte annet fartøy (leiefartøy)</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektoratet kan ved forlis og havari som medfører vesentlig driftsavbrudd, dispensere fra forbudet i § 1 siste ledd for fartøy fra og med 13 meter største lengde og under 27,5 meter største lengde som fyller vilkårene for å delta i seinotfisket. Fiskeridirektoratet kan fastsette nærmere vilkår for slik tillatelse, herunder at høvedsmann samt hele eller deler av mannskapet skal delta med leiefartøyet.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Det kan ikke gis tillatelse til å benytte leiefartøy som har en største lengde på 27,5 meter eller mer.</article></article><article class="legalArticle" data-lovdata-URL="LTI/forskrift/2000-12-05-1228/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Den som forsettlig eller uaktsomt overtrer bestemmelsene gitt i eller i medhold av denne forskrift, straffes i henhold til lov av 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2000-12-05-1228/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft 1. januar 2001 og gjelder til og med 31. desember 2001.</article></article></main></body></html>