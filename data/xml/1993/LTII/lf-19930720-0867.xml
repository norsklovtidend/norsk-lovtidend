<!DOCTYPE html><html lang="no"><head><title>Forskrift for utviklingstiltak i fiskerinæringen i Finnmark i 1993.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:58</dd><dt class="legacyID">Datokode</dt><dd class="legacyID">FOR-1993-07-20-867</dd><dt class="dokid">DokumentID</dt><dd class="dokid">LTII/forskrift/1993-07-20-867</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 8</dd><dt class="dateInForce">I kraft fra</dt><dd class="dateInForce">1993-07-20 – 1993-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-06-01-449</li></ul></dd><dt class="appliesTo">Gjelder for</dt><dd class="appliesTo">Finnmark</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1993-10-21</dd><dt class="titleShort">Korttittel</dt><dd class="titleShort">Forskrift for utvikling i fiskeri, Finnmark</dd><dt class="title">Tittel</dt><dd class="title">Forskrift for utviklingstiltak i fiskerinæringen i Finnmark i 1993.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 20. juli 1993 med hjemmel i Stortingets vedtak av 18. desember 1992 om Fiskeridepartementets budsjett.</dd><dt class="refid">RefID</dt><dd class="refid">forskrift/1993-07-20-867</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for utviklingstiltak i fiskerinæringen i Finnmark i 1993.<ul class="tocSubUl"><li>Kap. I. Tilskudd til bygging og til kjøp av brukte fartøy til Finnmark i 1993<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li><li>Kap. II. Gjeldsordninger<ul class="tocSubUl"><li>§ 6.</li><li>§ 7.</li><li>§ 8.</li><li>§ 9.</li></ul></li><li>Kap. III. Tilskudd til utviklingsprosjekter som bidrar til produktutvikling og nyskapning i fiskeindustrien i Finnmark i 1993<ul class="tocSubUl"><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li></ul></li><li>Kap. IV. Klageadgang og ikrafttredelse<ul class="tocSubUl"><li>§ 15.</li><li>§ 16.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1993-07-20-867" id="dokument"><h1>Forskrift for utviklingstiltak i fiskerinæringen i Finnmark i 1993.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1993-07-20-867/KAPITTEL_1" data-partID="k1"><h2>Kap. I. Tilskudd til bygging og til kjøp av brukte fartøy til Finnmark i 1993</h2><article class="legalArticle" data-lovdata-URL="LTII/forskrift/1993-07-20-867/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">For å styrke den helårsdrevne kyst- og havfiskeflåten i Finnmark, kan Finnmark fylkeskommune innvilge investeringstilskudd til bygging og til kjøp av brukte fartøy til Finnmark. Tilskudd kan gis til partsrederier, aksjeselskaper og til enkeltfiskere som er hjemmehørende i Finnmark.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Tilskudd til kjøp av brukte fartøy skal i første rekke gis til kjøp av fartøy til Finnmark fra andre deler av landet, Nord-Troms unntatt. I særlige tilfelle kan det gis tilskudd til kjøp av fartøy hjemmehørende i Finnmark og Nord-Troms. Det kan ikke gis tilskudd til refinansiering.</article></article><article class="legalArticle" data-lovdata-URL="LTII/forskrift/1993-07-20-867/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">For at særskilt tilskudd kan gis til bygging av fartøy, må fartøyet være innvilget kontraheringstilskudd i Statens Fiskarbank. Tilskudd kan gis til kjøp av brukte fartøy som er yngre enn 5 år. I særlige tilfelle kan det gis investeringstilskudd til kjøp av fartøy som er eldre enn 5 år.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Tilskudd kan bare gis til fartøy som er velholdt og velegnet for helårig drift.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Tilskudd kan bare gis til fartøy som skal drive helårsfiske, og som er velegnet for slikt fiske.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Ved behandling av søknaden skal det legges vekt på søkerens personlige og faglige kvalifikasjoner, og om prosjektet er grundig planlagt og godt tilrettelagt.</article><article class="legalP" data-absoluteaddress="/kapittel/1/paragraf/2/ledd/5/" id="kapittel-1-paragraf-2-ledd-5">Ved tildeling av tilskudd skal større helårsdrevne kystfartøy prioriteres. Tilskudd kan også gis til havfiskefartøy der disse antas å ville kunne inngå i oppbyggingen av et miljø for havfiske. For øvrig kommer de årlige retningslinjer for Statens Fiskarbanks utlånsvirksomhet til anvendelse;</article></article><article class="legalArticle" data-lovdata-URL="LTII/forskrift/1993-07-20-867/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Tilskudd til bygging kan ytes med inntil 10 % av fartøyets kostpris. Tilskudd til kjøp av brukte fartøy kan ytes med inntil 15 % av fartøyets salgspris.</article></article><article class="legalArticle" data-lovdata-URL="LTII/forskrift/1993-07-20-867/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">For tilskuddet skal Statens Fiskarbank ha panterett i fartøyet og i forsikringssummen i 5 år. Det stilles krav om at prosjektet tilføres egenkapital tilsvarende minst halvparten av tilskuddets størrelse.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Dersom fartøy som har mottatt tilskudd selges innen 5 år regnet fra utbetaling av tilskudd, kan tilskuddet kreves helt eller delvis tilbakebetalt. Krav om tilbakebetaling av tilskudd kan også gjøres gjeldende dersom kjøper av fartøy som mottar tilskudd etter denne forskrift, flytter ut av Finnmark og tar fartøyet med seg.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Ved avgjørelse om det skal reises krav om tilbakebetaling skal det bl.a. legges vekt på hvor lang tid det er gått fra utbetalingen til salget finner sted, og om det oppnås en uforholdsmessig stor gevinst ved salget.</article></article><article class="legalArticle" data-lovdata-URL="LTII/forskrift/1993-07-20-867/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Søknad om tilskudd sendes den lokale fiskerinemnda på fastsatt skjema for søknader til Statens Fiskarbank med de vedlegg som der er nevnt. Driftsbudsjett skal vedlegges, og dersom dette viser at fartøyet ikke kan drive lønnsomt skal tilskudd ikke ytes.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Når fiskerinemnda har behandlet søknaden sendes denne til Statens Fiskarbank. Fiskarbanken lager en innstilling med forslag til vedtak som så sendes fylkeskommunen for endelig avgjørelse og utmåling av tilskudd.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Statens Fiskarbank forestår utbetaling av tilskuddet og den videre administrasjon og oppfølging av ordningen.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1993-07-20-867/KAPITTEL_2" data-partID="k2"><h2>Kap. II. Gjeldsordninger</h2><article class="legalArticle" data-lovdata-URL="LTII/forskrift/1993-07-20-867/§6" data-name="§6" data-partID="§6" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">For å lette gjeldsbyrden i den nyere delen av den helårsdrevne kystfiskeflåten i Finnmark kan Finnmark Fylkeskommune innenfor en ramme på inntil 2 mill. kroner yte tilskudd til en gjeldsordning. Fartøy mellom 15 m og 27 m skal prioriteres.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Tilskudd kan gis til partsrederier, aksjeselskap og enkeltfiskere hjemmehørende i Finnmark.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Målsettingen med ordningen er å bedre fartøyenes muligheter for å komme over i varig lønnsom drift. Ordningen skal bare gjelde båter yngre enn 8 år med gjeld stiftet etter 30. juni 1985 og før 30. juni 1992.</article></article><article class="legalArticle" data-lovdata-URL="LTII/forskrift/1993-07-20-867/§7" data-name="§7" data-partID="§7" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Tilskudd kan bare gis til fartøy som driver helårsfiske og som er velegnet til å drive slikt fiske. Det stilles krav om minst 30 ukers årlig driftstid i 2 av de 3 siste år.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Ved behandling av søknaden skal søkerens personlige og faglige kvalifikasjoner vektlegges. Videre skal det legges vekt på hvorvidt driftsbudsjettet viser at det er reelle muligheter for at fartøyet kan komme over i lønnsom drift.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Ordningen gjelder fartøy hjemmehørende i Finnmark, og det stilles krav til minst 2 års eiertid i fylket. Det kan ved denne ordningen ikke gis tilskudd ved salg, flytting o.l..</article></article><article class="legalArticle" data-lovdata-URL="LTII/forskrift/1993-07-20-867/§8" data-name="§8" data-partID="§8" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Tilskuddets størrelse og øvrige betingelser for å fremme en løsning på gjeldssituasjonen vurderes i hvert enkelt tilfelle, og fastsettes endelig av Finnmark Fylkeskommune. Dette skal imidlertid først gjøres på grunnlag av gjennomførte forhandlinger mellom fartøyets eiere og bank, kreditorer og evnt. andre berørte parter.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Forslag til gjeldsløsning må inneholde et av de følgende virkemidler, eller en kombinasjon av de to med tilsvarende effekt;<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/3/ledd/2/punkt/1/" id="kapittel-2-paragraf-3-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/3/ledd/2/punkt/1/ledd/1/" id="kapittel-2-paragraf-3-ledd-2-punkt-1-ledd-1">Gjeldssanering. De som blir tilbudt tilskudd til dette formål må nedskrive gjelden med minst et tilsvarende beløp. Pantegjelden må således reduseres med minst 2 ganger tilskuddets størrelse.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/3/ledd/2/punkt/2/" id="kapittel-2-paragraf-3-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/3/ledd/2/punkt/2/ledd/1/" id="kapittel-2-paragraf-3-ledd-2-punkt-2-ledd-1">Fastfrysing av gjeld. De kreditorer dette gjelder må fastfryse minst et beløp 3 ganger tilskuddets størrelse over 3 år, eller 2 ganger beløpets størrelse over 5 år.</article></article></li></ul></article></article><article class="legalArticle" data-lovdata-URL="LTII/forskrift/1993-07-20-867/§9" data-name="§9" data-partID="§9" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Søknad om tilskudd sendes den lokale fiskerinemnda på fastsatt skjema for søknader til Statens Fiskarbank med de vedlegg som der er nevnt. Driftsbudsjett skal vedlegges, og dersom dette viser at fartøyet ikke kan drive lønnsomt skal tilskudd ikke ytes. Det skal videre framkomme av søknaden hvordan den totale løsningen tenkes gjennomført, og hvilke forhandlinger som er gjennomført med pantekreditorene.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Når fiskerinemnda har behandlet søknaden sendes denne til Statens Fiskarbank. Fiskarbanken lager en innstilling med forslag til vedtak som så sendes fylkeskommunen for endelig avgjørelse og utmåling av tilskudd.</article><article class="legalP" data-absoluteaddress="/kapittel/2/paragraf/4/ledd/3/" id="kapittel-2-paragraf-4-ledd-3">Statens Fiskarbank forestår utbetaling av tilskuddet og den videre administrasjon og oppfølging av ordningen.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1993-07-20-867/KAPITTEL_3" data-partID="k3"><h2>Kap. III. Tilskudd til utviklingsprosjekter som bidrar til produktutvikling og nyskapning i fiskeindustrien i Finnmark i 1993</h2><article class="legalArticle" data-lovdata-URL="LTII/forskrift/1993-07-20-867/§10" data-name="§10" data-partID="§10" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Formålet med støtteordningen ovenfor industrien er å stimulere til investeringstiltak som fremmer attraktive, stabile og helårige arbeidsplasser.</article></article><article class="legalArticle" data-lovdata-URL="LTII/forskrift/1993-07-20-867/§11" data-name="§11" data-partID="§11" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Støtte kan gis til tiltak som har karakter av oppgradering av arbeidsmiljø, felles opplæringstiltak hvor flere bedrifter deltar samt tiltak som innebærer utnyttelse av biprodukter.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Ved vurdering av støttens størrelse skal det legges vekt på tiltakets forventede resultat for utvikling av næringen i det aktuelle området.</article></article><article class="legalArticle" data-lovdata-URL="LTII/forskrift/1993-07-20-867/§12" data-name="§12" data-partID="§12" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Fastsettelse av tilskuddets størrelse skjer etter en konkret vurdering av den enkelte sak. Det legges vekt på ilandbragt kvantum råstoff, om lønnsomhet kan bedres og om det kan etableres stabile helårige arbeidsplasser.</article></article><article class="legalArticle" data-lovdata-URL="LTII/forskrift/1993-07-20-867/§13" data-name="§13" data-partID="§13" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Søknad om tilskudd sendes den lokale fiskerinemnda på fastsatt skjema.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Søknaden skal inneholde følgende:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/4/ledd/2/punkt/1/" id="kapittel-3-paragraf-4-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/4/ledd/2/punkt/1/ledd/1/" id="kapittel-3-paragraf-4-ledd-2-punkt-1-ledd-1">nærmere opplysninger om tiltaket som det søkes tilskudd til</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/4/ledd/2/punkt/2/" id="kapittel-3-paragraf-4-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/4/ledd/2/punkt/2/ledd/1/" id="kapittel-3-paragraf-4-ledd-2-punkt-2-ledd-1">økonomiske og tekniske opplysninger om bedriften(e), herunder driftsbudsjett og driftsopplegg for tiltaket som det søkes støtte til.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/4/ledd/2/punkt/3/" id="kapittel-3-paragraf-4-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/4/ledd/2/punkt/3/ledd/1/" id="kapittel-3-paragraf-4-ledd-2-punkt-3-ledd-1">opplysninger om råstofftilgang og sysselsetting de siste fire år.</article></article></li></ul></article><article class="legalP" data-absoluteaddress="/kapittel/3/paragraf/4/ledd/3/" id="kapittel-3-paragraf-4-ledd-3">Når fiskerinemnda har behandlet søknaden sendes denne til Finnmark Fylkeskommune for endelig avgjørelse.</article></article><article class="legalArticle" data-lovdata-URL="LTII/forskrift/1993-07-20-867/§14" data-name="§14" data-partID="§14" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Tilskudd skal sikres med pant og kan kreves tilbakebetalt.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1993-07-20-867/KAPITTEL_4" data-partID="k4"><h2>Kap. IV. Klageadgang og ikrafttredelse</h2><article class="legalArticle" data-lovdata-URL="LTII/forskrift/1993-07-20-867/§15" data-name="§15" data-partID="§15" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Fiskeridepartementet er klageinstans for enkeltvedtak som treffes i medhold av disse retningslinjer, jr. § 28 i forvaltningsloven av 10. februar 1967. Eventuelle klager sendes Finnmark fylkeskommune som forbereder klagen og kommer med tilråding.</article></article><article class="legalArticle" data-lovdata-URL="LTII/forskrift/1993-07-20-867/§16" data-name="§16" data-partID="§16" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Denne forskrift trer i kraft straks og gjelder t.o.m. 31. desember 1993. Samtidig oppheves Fiskeridepartementets forskrift av 1. juni 1992 nr. 449 om forskrift for utviklingstiltak i fiskerinæringen i Finnmark i 1992.</article></article></section></main></body></html>