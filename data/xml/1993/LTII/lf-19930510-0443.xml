<!DOCTYPE html><html lang="no"><head><title>Forskrift for fiske av anadrome laksefisk i vassdrag, Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:07</dd><dt class="legacyID">Datokode</dt><dd class="legacyID">FOR-1993-05-10-443</dd><dt class="dokid">DokumentID</dt><dd class="dokid">LTII/forskrift/1993-05-10-443</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 5</dd><dt class="dateInForce">I kraft fra</dt><dd class="dateInForce">1993-05-10</dd><dt class="appliesTo">Gjelder for</dt><dd class="appliesTo">Sør-Trøndelag</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§33</li><li>forskrift/1992-11-27-877</li><li>forskrift/1993-02-24-4337</li></ul></dd><dt class="dateOfPublication">Kunngjort</dt><dd class="dateOfPublication">1993-07-02</dd><dt class="titleShort">Korttittel</dt><dd class="titleShort">Forskrift for fiske, laks mm, Sør-Trøndelag</dd><dt class="title">Tittel</dt><dd class="title">Forskrift for fiske av anadrome laksefisk i vassdrag, Sør-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av fylkesmannen 10. mai 1993 med hjemmel i lov av 15. mai 1992 nr. 47 om laksefisk og innlandsfisk m.v. § 33, jfr. kgl.res. av 27. november 1992 nr. 877 om åpning av fisket etter anadrome laksefisk, jfr. delegering av 24. februar 1993 til fylkesmannen.</dd><dt class="refid">RefID</dt><dd class="refid">forskrift/1993-05-10-443</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for fiske av anadrome laksefisk i vassdrag, Sør-Trøndelag.<ul class="tocSubUl"><li>§ 1. Fisketider</li><li>§ 2. Redskapsbruk</li><li>§ 3. Regulering av fiske ved fosser, stryk og bruer</li><li>§ 4. Straffebestemmelser</li><li>§ 5. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1993-05-10-443" id="dokument"><h1>Forskrift for fiske av anadrome laksefisk i vassdrag, Sør-Trøndelag.</h1><article class="legalArticle" data-lovdata-URL="LTII/forskrift/1993-05-10-443/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fisketider</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er tillatt å fiske anadrome laksefisk (laks og sjøørret) i følgende vassdrag i Sør-Trøndelag fylke i de angitte tidsrom:<table><thead><tr><th data-text-align="left" data-vertical-align="top">Vassdrag</th><th data-text-align="left" data-vertical-align="top">Tidsrom (f.o.m. – t.o.m)</th></tr></thead><tbody><tr><td data-text-align="left" data-vertical-align="top">Gaulavassdraget,</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Orklavassdraget</td><td data-text-align="left" data-vertical-align="top" /></tr><tr><td data-text-align="left" data-vertical-align="top">og Nidelvvassdraget:</td><td data-text-align="left" data-vertical-align="top">1. juni – 31. august</td></tr><tr><td data-text-align="left" data-vertical-align="top">Stordalsvassdraget</td><td data-text-align="left" data-vertical-align="top">16. mai – 17. august</td></tr><tr><td data-text-align="left" data-vertical-align="top">Drivavassdraget:</td><td data-text-align="left" data-vertical-align="top">1. juni – 10. september</td></tr><tr><td data-text-align="left" data-vertical-align="top">I alle øvrige vassdrag:</td><td data-text-align="left" data-vertical-align="top">1. juni – 17. august</td></tr></tbody></table></article></article><article class="legalArticle" data-lovdata-URL="LTII/forskrift/1993-05-10-443/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Redskapsbruk</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Som agn er det bare tillatt å bruke mark, sluk, spinner wobler og flue hvor flytende dupp eller fluesnøre, unntatt rene blyliner, utgjør kastevekten. Bruk av søkke er bare tillatt ved markfiske, men i en del tilfeller er det forbud mot bruk av søkke også ved markfiske. Fiske med reke er forbudt.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">I Gaulavassdraget, Orklavassdraget og Nidelvvassdraget er det i tiden 18.-31. august bare tillatt å fiske med mark uten søkke og med flue hvor flytende dupp eller fluesnøre, unntatt rene blyliner, utgjør kastevekten. For Soknedalssokna i Gaulavassdraget gjelder de samme reglene fra med og 10. juli.</article></article></li></ul></article><article class="legalArticle" data-lovdata-URL="LTII/forskrift/1993-05-10-443/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Regulering av fiske ved fosser, stryk og bruer</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">På en nærmere angitt strekning angitt strekning nedenfor Vigorbrua i Orkla, nedenfor Eggafossen i Gaula, nedenfor Foss bru i Skauga, nedenfor Grythølfossen i Nordelva, nedenfor Støvelfossen i Stordalselva og nedenfor Nordmelandfossen i Steindalselva, er det fra og med 1. juli og ut den aktuelle fiskesesongen (se § 1) bare tillatt å fiske med mark uten søkke og med flue hvor flytende dupp eller fluesnøre, unntatt rene blyliner, utgjør kastevekten.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Reguleringen gjelder for følgende strekninger:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/1/" id="paragraf-3-punkt-1-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/1/ledd/1/" id="paragraf-3-punkt-1-ledd-2-punkt-1-ledd-1">Nedenfor Vigorbrua: Fra brua og ut kanalen.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/2/" id="paragraf-3-punkt-1-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/2/ledd/1/" id="paragraf-3-punkt-1-ledd-2-punkt-2-ledd-1">Nedenfor Eggafossen: Fra fossen og ned til utløpet av hølen ca. 100 m nedenfor.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/3/" id="paragraf-3-punkt-1-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/3/ledd/1/" id="paragraf-3-punkt-1-ledd-2-punkt-3-ledd-1">Nedenfor Foss bru: Fosshølen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/4/" id="paragraf-3-punkt-1-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/4/ledd/1/" id="paragraf-3-punkt-1-ledd-2-punkt-4-ledd-1">Nedenfor Grythølfossen: Grythølen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/5/" id="paragraf-3-punkt-1-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/5/ledd/1/" id="paragraf-3-punkt-1-ledd-2-punkt-5-ledd-1">Nedenfor Støvelfossen: Fra fredningssonen og ned til utløpet av hølen.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/6/" id="paragraf-3-punkt-1-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/6/ledd/1/" id="paragraf-3-punkt-1-ledd-2-punkt-6-ledd-1">Nedenfor Nordmelandfossen: Fra fredningssonen og ned til en linje trukket rett over elva fra nederste svaberg på elvas nordside.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">I Storhølen nedenfor Gaulfossen i Gaula er det i tiden 1. juni – 30. juni bare tillatt å fiske med mark uten søkke og med flue hvor flytende dupp eller fluesnøre, unntatt rene blyliner, utgjør kastevekten.</article></article></li></ul></article><article class="legalArticle" data-lovdata-URL="LTII/forskrift/1993-05-10-443/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Brudd på forskriften er straffbart, jfr. lov av 15. mai 1992 nr. 47 om laksefisk og innlandsfisk mv. § 49.</article></article><article class="legalArticle" data-lovdata-URL="LTII/forskrift/1993-05-10-443/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriften trer i kraft straks. Samtidig oppheves forskrift av 8. mai 1989<sup class="footnotereference" data-footnotereferencevalue="1">1</sup> om fiske etter anadrome laksefisk i Sør-Trøndelag og forskrift av 30. april 1981 om utvidet fisketid om våren etter laks, sjøaure og sjørøye for Stordalselva, Åfjord kommune, Sør-Trøndelag.</article><footer class="footnotes"><article class="footnote" data-name="1." data-unique-footnote-counter="1"><span class="footnoteLabel">1.</span> Ikke kunngjort i Norsk Lovtidend.</article></footer></article></main></body></html>