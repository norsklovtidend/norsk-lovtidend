<!DOCTYPE html><html lang="no"><head><title>Forskrift om salg fra torg, salgshall og andre offentlige steder, fra portrom og annen privat grunn, Molde kommune, Møre og Romsdal.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:21</dd><dt class="legacyID">Datokode</dt><dd class="legacyID">FOR-1993-03-22-358</dd><dt class="dokid">DokumentID</dt><dd class="dokid">LTII/forskrift/1993-03-22-358</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 4</dd><dt class="dateInForce">I kraft fra</dt><dd class="dateInForce">1993-07-15</dd><dt class="appliesTo">Gjelder for</dt><dd class="appliesTo">Molde kommune, Møre og Romsdal.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1993-06-15</dd><dt class="titleShort">Korttittel</dt><dd class="titleShort">Forskrift om salg fra torg, salgshall mv, Molde</dd><dt class="title">Tittel</dt><dd class="title">Forskrift om salg fra torg, salgshall og andre offentlige steder, fra portrom og annen privat grunn, Molde kommune, Møre og Romsdal.</dd><dt class="miscInformation">Annet om dokumentet</dt><dd class="miscInformation">Fastsatt av Molde kommunestyre 4. mars 1993 med hjemmel i lov av 6. juni 1980 nr. 21 om handelsvirksomhet § 3-2 siste ledd. Stadfestet av fylkesmannen i Møre og Romsdal 22. mars 1993.</dd><dt class="refid">RefID</dt><dd class="refid">forskrift/1993-03-22-358</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om salg fra torg, salgshall og andre offentlige steder, fra portrom og annen privat grunn, Molde kommune, Møre og Romsdal.<ul class="tocSubUl"><li>Kap. I. Forskriftens omfang.<ul class="tocSubUl"><li>§ 1.</li></ul></li><li>Kap. 2. Handel fra torg mv.<ul class="tocSubUl"><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li><li>Kap. 3. Handel fra portrom og fartøy mv.<ul class="tocSubUl"><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li></ul></li><li>Kap. 4. Straffebestemmelser, klage mv.<ul class="tocSubUl"><li>§ 17.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1993-03-22-358" id="dokument"><h1>Forskrift om salg fra torg, salgshall og andre offentlige steder, fra portrom og annen privat grunn, Molde kommune, Møre og Romsdal.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1993-03-22-358/KAPITTEL_1" data-partID="k1"><h2>Kap. I. Forskriftens omfang.</h2><article class="legalArticle" data-lovdata-URL="LTII/forskrift/1993-03-22-358/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskriften gjelder for salg:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">fra salgshaller, torg, gater, brygger og andre offentlige steder,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">fra fartøy samt fra tomter og annen privat grunn og innganger til sånne samt fra portrom og innganger til bygninger når disse stedene står i umiddelbar eller fri forbindelse med alminnelig beferdet strøk.</article></article></li></ul></article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1993-03-22-358/KAPITTEL_2" data-partID="k2"><h2>Kap. 2. Handel fra torg mv.</h2><article class="legalArticle" data-lovdata-URL="LTII/forskrift/1993-03-22-358/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Etter tilråding fra politiet og torgstyret bestemmer formannskapet hvilke offentlige plasser som kan nyttes til torghandel. Hva slags varar som kan omsettes på hvert sted avgjøres av torgstyret. Dersom næringsmidler søkes omsatt, kan torgstyret kreve at næringsmiddeltilsynet godkjenner frambudet. Når det gjelder plasser, kaier og brygger som står under havnevesenets forvaltning tar havnestyret den endelige avgjørelse etter tillatelse fra politimesteren og eventuellt næringsmiddeltilsynet med mindre kommunestyret bestemmer at det selv skal ta avgjørelse i slike saker, jfr. lov av 8. juni 1984 nr. 51 om havner og farvann mv. § 17. Havnestyret har anledning til å ta avgift og fastsetter selv avgiftens størrelse.</article></article><article class="legalArticle" data-lovdata-URL="LTII/forskrift/1993-03-22-358/§3" data-name="§3" data-partID="§3" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Salg fra salgshall og torg står under ledelse av et torgstyre (teknisk styre). Foruten politiet skal salgshall og torg stå under daglig tilsyn av et torgtilsyn (parkeringskontrollen).</article></article><article class="legalArticle" data-lovdata-URL="LTII/forskrift/1993-03-22-358/§4" data-name="§4" data-partID="§4" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Ingen må selge varer eller drive noen slags forretning eller næring i salgshall eller torg uten å være anvist plass av torgstyret eller torgtilsynet. Fra annet offentlig sted må salg ikke foregå utan at plass er anvist av politiet. Torgstyret kan tildele torgselgere fast plass. De faste plassene må ikke overstige halvparten av oppmerkede plasser på salgsstedet. Ingen må uten torgstyrets godkjennelse ha mer enn en salgsplass på torget. Torgstyret kan innføre spesielle bestemmelser om oppstillingsmåten og salgsinnretningene på torget.</article></article><article class="legalArticle" data-lovdata-URL="LTII/forskrift/1993-03-22-358/§5" data-name="§5" data-partID="§5" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Ingen må ta plass på torget med sine innretninger og varar tidligere enn en halv time før den tid som er fastsatt for torghandelen. Torghandelen kan foregå i samsvar med de alminnelige åpningstider som kommunestyret bestemmer, jfr. lov av 26. april 1985 nr. 20 om åpningstider for utsalgssteder. Med rimelig varsel har både politiet og torgtilsynet anledning til å innskrenke salgstiden dersom torget skal nyttes til andre formål eller at andre hensyn gjør dette nødvendig. Det kan ikke kreves avkorting i torgavgiften i slike tilfeller.</article></article><article class="legalArticle" data-lovdata-URL="LTII/forskrift/1993-03-22-358/§6" data-name="§6" data-partID="§6" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Torgstyre kan påby at all handel skal foregå fra bord. Transportmidler og andre innretninger som ikke brukes i handelen skal straks føres bort fra torget. Avfall skal anbringes til offentlig avfallscontainer. Når torgtiden er slutt, skal de varer som er igjen og alt som brukes ved handelen, kjøretøy, bord osv., fjernes straks og senest en halv time etter at torghandelen er avsluttet. Når torghandelen er slutt, skal den som handler selv sørge for å ryddiggjøre plassen.</article></article><article class="legalArticle" data-lovdata-URL="LTII/forskrift/1993-03-22-358/§7" data-name="§7" data-partID="§7" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Torgavgiften fastsettes av torgstyret og innkreves av torgtilsynet. Torgavgiften skal betales forskuddsvis. Enhver hefter for den tid plassen er leiet for. Avgift som er betalt kan ikke kreves tilbake.</article></article><article class="legalArticle" data-lovdata-URL="LTII/forskrift/1993-03-22-358/§8" data-name="§8" data-partID="§8" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Vil en som har fast plass overlate plassen til en annen, må ordningen godkjennes av torgstyret. Er fast salgsplass ikke tatt i bruk til kl. 10.00, kan plassen for den dagen overlates til andre torgselgere.</article></article><article class="legalArticle" data-lovdata-URL="LTII/forskrift/1993-03-22-358/§9" data-name="§9" data-partID="§9" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Torgselgerne skal rette seg etter de regler og påbud som torgstyret og /eller politiet gir. Det samme gjelder påbud fra helse- og sosialsjefen, kommuneoverlegen og næringsmiddelkontrollen. Torgtilsynet og politiet kan vise bort torgselgere som ikke retter seg etter påbudene.</article></article><article class="legalArticle" data-lovdata-URL="LTII/forskrift/1993-03-22-358/§10" data-name="§10" data-partID="§10" data-absoluteaddress="/kapittel/2/paragraf/9/" id="kapittel-2-paragraf-9"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/2/paragraf/9/ledd/1/" id="kapittel-2-paragraf-9-ledd-1">Er det klaget til politiet eller annen offentlig myndighet over sanitære misligheter på torget eller ved varene som omsettes skal slik klage straks meldes til kommuneoverlegen. Kommuneoverlegen har fullmakt til å ilegge midlertidig salgsforbud på den måten han finner best. Kommuneoverlegen avgjør hvor lenge salgsforbudet skal gjelde og opphever selv salgsforbudet når forholdene er rettet.</article></article><article class="legalArticle" data-lovdata-URL="LTII/forskrift/1993-03-22-358/§11" data-name="§11" data-partID="§11" data-absoluteaddress="/kapittel/2/paragraf/10/" id="kapittel-2-paragraf-10"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/2/paragraf/10/ledd/1/" id="kapittel-2-paragraf-10-ledd-1">I tillegg til vanlige landbruksprodukter, blomster, frukt og bær mv. kan de varer omsettes på torget som torgstyret til enhver tid gir tillatelse til, jfr. forskriftenes § 2. Næringsmidler skal omsettes fra disk, bod eller annen innretning i en høyde fra torgdekket på minst 70 cm.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1993-03-22-358/KAPITTEL_3" data-partID="k3"><h2>Kap. 3. Handel fra portrom og fartøy mv.</h2><article class="legalArticle" data-lovdata-URL="LTII/forskrift/1993-03-22-358/§12" data-name="§12" data-partID="§12" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Salg fra steder nevnt under § 1 b kan foregå alle hverdager fra kl. 0600 til kl. 2400. På påske-, pinse-, jule- og nyttårsaften skal slikt salg avsluttes kl. 15.00. På søn- og helligdager skal slike utsalgssteder være stengt, medmindre formannskapet bestemmer noe annet.</article></article><article class="legalArticle" data-lovdata-URL="LTII/forskrift/1993-03-22-358/§13" data-name="§13" data-partID="§13" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Den som vil drive salg etter § 1 b må foruten å skaffe seg grunneierens tillatelse innhente politiets samtykke. Dersom salg skal foregå fra fartøy i havneområdet eller ved kai skal også havnefogden gi sitt samtykke. Hvis en salgsplass flyttes eller nedlegges skal dette straks meldes skriftlig til politiet og evt. havnefogden.</article></article><article class="legalArticle" data-lovdata-URL="LTII/forskrift/1993-03-22-358/§14" data-name="§14" data-partID="§14" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Ingen næringsmidler som selges må stå nærmere bakken, golv eller dekk enn 70 cm. Den handlende skal sørge for rydding av salgsplassen og sørge for at alt avfall anbringes til det offentlige renovasjonssystem. Omsetning av næringsmidler skal godkjennes av næringsmiddeltilsynet.</article></article><article class="legalArticle" data-lovdata-URL="LTII/forskrift/1993-03-22-358/§15" data-name="§15" data-partID="§15" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Formannskapet kan bestemme at salg som nevnt under § 1 b skal være forbudt i visse deler av kommunen. Før det gjøres slikt vedtak skal politiets uttalelse være innhentet.</article></article><article class="legalArticle" data-lovdata-URL="LTII/forskrift/1993-03-22-358/§16" data-name="§16" data-partID="§16" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Salg fra automat fra de steder som er omhandlet i § 1 b, kan skje med særskilt tillatelse fra politiet. Dersom automatsalget gjelder næringsmidler skal næringsmiddeltilsynets tillatelse innhentes.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1993-03-22-358/KAPITTEL_4" data-partID="k4"><h2>Kap. 4. Straffebestemmelser, klage mv.</h2><article class="legalArticle" data-lovdata-URL="LTII/forskrift/1993-03-22-358/§17" data-name="§17" data-partID="§17" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Overtredelse av denne forskriften og av de pålegg som er gitt med hjemmel i den, straffes etter lov om handelsvirksomhet av 6. juni 1980 nr. 21 kap. 5, § 5-1.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Vedtak som er truffet av Molde kommunes administrasjon i samsvar med forskriften og i samsvar med fullmakt fra torgstyret kan påklages til torgstyret. Faller klagen inn under forvaltningsloven av 10. februar 1967 § 28, annet ledd (enkeltvedtak) avgjøres klagen av formannskapet.</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">Fra ikrafttredelsen av den nye forskriften bortfaller vedtekt av 16. april 1973 for salg fra torg og andre offentlige steder, fra portrom og annen privat grunn mv. og fra automat i Molde, stadfestet av Handelsdepartementet.</article></article></section></main></body></html>