<!DOCTYPE html><html lang="no"><head><title>Forskrift om endring i forskrift om torskefiske med line, snøre, garn og snurrevad innenfor 4-mils grensen i den tid som oppsyn er satt, Møre og Romsdal.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:51</dd><dt class="legacyID">Datokode</dt><dd class="legacyID">FOR-1993-03-19-255</dd><dt class="dokid">DokumentID</dt><dd class="dokid">LTII/forskrift/1993-03-19-255</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 3</dd><dt class="dateInForce">I kraft fra</dt><dd class="dateInForce">1993-03-19</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-03-02-141</li></ul></dd><dt class="appliesTo">Gjelder for</dt><dd class="appliesTo">Møre og Romsdal</dd><dt class="basedOn">Hjemmel</dt><dd class="basedOn"><ul><li>forskrift/1990-03-02-141/§10</li><li>forskrift/1989-12-22-1300/§3</li></ul></dd><dt class="dateOfPublication">Kunngjort</dt><dd class="dateOfPublication">1993-05-03</dd><dt class="titleShort">Korttittel</dt><dd class="titleShort">Endr. i forskrift, torskefiske, Møre og Romsdal</dd><dt class="title">Tittel</dt><dd class="title">Forskrift om endring i forskrift om torskefiske med line, snøre, garn og snurrevad innenfor 4-mils grensen i den tid som oppsyn er satt, Møre og Romsdal.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektøren 19. mars 1993 med hjemmel i forskrift av 2. mars 1990 nr. 141 om torskefiske med line, snøre, garn og snurrevad innenfor 4-mils grensen i den tid oppsyn er satt i Møre og Romsdal § 10 og forskrift av 22. desember 1989 nr. 1300 om regulering av garnfiske etter torsk, hyse og sei § 3.</dd><dt class="refid">RefID</dt><dd class="refid">forskrift/1993-03-19-255</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om torskefiske med line, snøre, garn og snurrevad innenfor 4-mils grensen i den tid som oppsyn er satt, Møre og Romsdal.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1993-03-19-255" id="dokument"><h1>Forskrift om endring i forskrift om torskefiske med line, snøre, garn og snurrevad innenfor 4-mils grensen i den tid som oppsyn er satt, Møre og Romsdal.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1993-03-19-255/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I Fiskeridepartementets forskrift av 2. mars 1990 nr. 141 om torskefiske med line, snøre, garn og snurrevad innenfor 4-mils grensen i den tid som oppsyn er satt i Møre og Romsdal fylke gjøres følgende endring:</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Setting av faststående redskaper må ikke ta til før kl 1300 og skal være avsluttet senest kl 1700. På søn- og helligdager må setting av faststående redskaper ikke ta til før kl 1600 og skal være avsluttet senest kl 1800. Settingen skal foregå fra sektoren sørvest/vest mot nordøst/øst eller i motsatt retning.</article> <article class="defaultP" margin-top="true">§ 6 annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det er kun tillatt å bruke snurrevad på garn- og linefelt i tiden mellom trekketid og settetid for faststående redskaper. På disse felter må siste setting av snurrevad være avsluttet senest kl 1245. Etter 16. mars 1993 har oppsynet fullmakt til å tillate fiske med snurrevad i tidsrommet kl 1245-1700 på felter med liten garn- og lineaktivitet.</article> <article class="defaultP" margin-top="true">§ 9 første ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Det er forbudt å ha garn stående i sjøen fra kl 1300 på lørdager og dager før helligdager til kl 1600 på søn- og helligdager.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1993-03-19-255/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft straks.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Samtidig oppheves Fiskeridepartementets forskrift av 19. januar 1989 nr. 30 om torskefiske med line, snøre, garn og snurrevad i Møre- og Romsdal innenfor 4-mils grensen i den tid oppsyn er satt og forskrift av 4. oktober 1989 nr. 990 om torskefiske med line, snøre, garn og snurrevad i Møre og Romsdal fylke innenfor 4-mils grensen i den tid som oppsyn er satt.</article></section></main></body></html>