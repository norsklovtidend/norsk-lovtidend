<!DOCTYPE html><html lang="no"><head><title>Forskrift om faglige kvalifikasjoner for ansvarshavende ved bygging av separate avløpsanlegg, Vest-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:17</dd><dt class="legacyID">Datokode</dt><dd class="legacyID">FOR-1993-10-10-987</dd><dt class="dokid">DokumentID</dt><dd class="dokid">LTII/forskrift/1993-10-10-987</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 9</dd><dt class="dateInForce">I kraft fra</dt><dd class="dateInForce">1994-01-01</dd><dt class="appliesTo">Gjelder for</dt><dd class="appliesTo">Vest-Agder</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1981-03-13-6/§11</li><li>forskrift/1992-07-08-519</li></ul></dd><dt class="dateOfPublication">Kunngjort</dt><dd class="dateOfPublication">1993-11-23</dd><dt class="titleShort">Korttittel</dt><dd class="titleShort">Forskrift om avløpsanlegg, Vest-Agder</dd><dt class="title">Tittel</dt><dd class="title">Forskrift om faglige kvalifikasjoner for ansvarshavende ved bygging av separate avløpsanlegg, Vest-Agder.</dd><dt class="miscInformation">Annet om dokumentet</dt><dd class="miscInformation">Fastsatt av Fylkesmannen i Vest-Agder 10. oktober 1993 med hjemmel i lov av 13. mars 1981 nr. 6 om vern mot forurensning og om avfall, §§ 9 og 11 og forskrift av 8. juli 1992 nr. 519 om utslipp fra separate avløpsanlegg § 9.</dd><dt class="refid">RefID</dt><dd class="refid">forskrift/1993-10-10-987</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om faglige kvalifikasjoner for ansvarshavende ved bygging av separate avløpsanlegg, Vest-Agder.<ul class="tocSubUl"><li>§ 1. Forskriftens virkeområde.</li><li>§ 2. Anlegg som omfattes av forskriften.</li><li>§ 3. Sertifisering.</li><li>§ 4. Tilbakekalling av sertifikat.</li><li>§ 5. Dispensasjon.</li><li>§ 6. Tilsyn.</li><li>§ 7. Klage.</li><li>§ 8. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTII/forskrift/1993-10-10-987" id="dokument"><h1>Forskrift om faglige kvalifikasjoner for ansvarshavende ved bygging av separate avløpsanlegg, Vest-Agder.</h1><article class="legalArticle" data-lovdata-URL="LTII/forskrift/1993-10-10-987/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften fastsetter minimumskrav til faglige kvalifikasjoner for den som skal godkjennes som ansvarshavende ved bygging av separate avløpsanlegg. Med ansvarshavende forstås den som på arbeidsstedet har ansvaret for den praktiske utførelsen av anlegget.</article></article><article class="legalArticle" data-lovdata-URL="LTII/forskrift/1993-10-10-987/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Anlegg som omfattes av forskriften.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften omfatter separate avløpsanlegg som inngår som hovedløsninger i de tekniske retningslinjer til forskrift av 8. juli 1992 nr. 519 om utslipp fra separate avløpsanlegg.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Forskriften omfatter ikke minirenseanlegg.</article></article><article class="legalArticle" data-lovdata-URL="LTII/forskrift/1993-10-10-987/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sertifisering.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ansvarshavende for arbeid i henhold til § 2 i denne forskrift skal ha sertifikat for bygging av separate avløpsanlegg. Sertifikatet kan tildeles den som oppfyller kravene til faglige kvalifikasjoner, har gjennomgått godkjent spesialkurs, og har erfaring fra denne type arbeid.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Når det gjelder krav til faglige kvalifikasjoner og spesialkurs, vises det til eget vedlegg til forskriften.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Sertifikatet utstedes av kommunen, og gjelder for en periode av 5 år.</article></article><article class="legalArticle" data-lovdata-URL="LTII/forskrift/1993-10-10-987/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilbakekalling av sertifikat.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kommunen kan inndra sertifikatet, eller avslå søknad om godkjenning av ansvarshavende i den enkelte sak, dersom vedkommende ikke har rettet seg etter de krav kommunen stiller.</article></article><article class="legalArticle" data-lovdata-URL="LTII/forskrift/1993-10-10-987/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fylkesmannen, eller den fylkesmannen bemyndiger, kan gi dispensasjon fra kravene i denne forskriften.</article></article><article class="legalArticle" data-lovdata-URL="LTII/forskrift/1993-10-10-987/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kommunen fører tilsyn med at bestemmelsene i denne forskriften overholdes</article></article><article class="legalArticle" data-lovdata-URL="LTII/forskrift/1993-10-10-987/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Kommunens vedtak etter denne forskrift kan påklages til fylkesmannen.</article></article><article class="legalArticle" data-lovdata-URL="LTII/forskrift/1993-10-10-987/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft den 1. januar 1994.</article></article></main></body></html>