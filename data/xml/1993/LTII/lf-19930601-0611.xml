<!DOCTYPE html><html lang="no"><head><title>Forskrift om kommunens myndighet med hensyn til renseløsninger for separate avløpsanlegg, Buskerud.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:17</dd><dt class="legacyID">Datokode</dt><dd class="legacyID">FOR-1993-06-01-611</dd><dt class="dokid">DokumentID</dt><dd class="dokid">LTII/forskrift/1993-06-01-611</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 6</dd><dt class="dateInForce">I kraft fra</dt><dd class="dateInForce">1993-06-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-02-19-641</li></ul></dd><dt class="appliesTo">Gjelder for</dt><dd class="appliesTo">Buskerud</dd><dt class="basedOn">Hjemmel</dt><dd class="basedOn"><ul><li>forskrift/1992-07-08-519/§6</li></ul></dd><dt class="dateOfPublication">Kunngjort</dt><dd class="dateOfPublication">1993-08-10</dd><dt class="titleShort">Korttittel</dt><dd class="titleShort">Forskrift om separate avløpsanlegg, Buskerud</dd><dt class="title">Tittel</dt><dd class="title">Forskrift om kommunens myndighet med hensyn til renseløsninger for separate avløpsanlegg, Buskerud.</dd><dt class="miscInformation">Annet om dokumentet</dt><dd class="miscInformation">Fastsatt av Fylkesmannen i Buskerud 1. juni 1993 med hjemmel i forskrift av 8. juli 1992 nr. 519 om utslipp fra separate avløpsanlegg § 6.</dd><dt class="refid">RefID</dt><dd class="refid">forskrift/1993-06-01-611</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kommunens myndighet med hensyn til renseløsninger for separate avløpsanlegg, Buskerud.<ul class="tocSubUl"><li>§ 1. Hva forskriften gjelder</li><li>§ 2. Kombinasjon sandfilter/infiltrasjonsanlegg</li><li>§ 3. Sandfilteranlegg</li><li>§ 4. Tett tank</li><li>§ 5. Minirenseanlegg</li><li>§ 6. Andre renseløsninger</li><li>§ 7. Unntak fra forskriften</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1993-06-01-611" id="dokument"><h1>Forskrift om kommunens myndighet med hensyn til renseløsninger for separate avløpsanlegg, Buskerud.</h1><article class="legalArticle" data-lovdata-URL="LTII/forskrift/1993-06-01-611/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriften gjelder</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften gir kommunen myndighet til å fravike enkelte av avløpsløsningene i Retningslinjer for utforming og drift av separate avløpsanlegg. Forskriften innskrenker samtidig kommunens myndighet, da andre løsninger i samme retningslinje ikke tillates i fylket.</article></article><article class="legalArticle" data-lovdata-URL="LTII/forskrift/1993-06-01-611/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kombinasjon sandfilter/infiltrasjonsanlegg</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Kommunen gis myndighet til å gi utslippstillatelse til infiltrasjonsanlegg med innlagt sandlag, jfr. Retningslinjer for utforming og drift av separate avløpsanlegg, pkt. 5.1.1. Denne løsningen tillates også brukt ved finkornete løsmasser (felt 1 i infiltrasjonsdiagrammet). Det stilles likevel de samme krav som tidligere når det gjelder de stedlige løsmassenes hydrauliske ledningsevne.</article></article><article class="legalArticle" data-lovdata-URL="LTII/forskrift/1993-06-01-611/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sandfilteranlegg</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kommunen kan ikke gi utslippstillatelse for sandfilteranlegg bortsett fra ved rehabilitering av eksisterende enkeltutslipp fra helårsboliger.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Kommunen kan ikke gi utslippstillatelse for klosettavløp til sandfilter.</article></article><article class="legalArticle" data-lovdata-URL="LTII/forskrift/1993-06-01-611/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tett tank</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tett tank for klosettavløp tillates kun der avstanden til helårsveg er mindre enn 40 m. og der bunnen av tanken legges mindre enn 6 m. under vegnivå. Kommunen må ha tilfredsstillende mottaks-/behandlingsanlegg for avfall fra tette tanker.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Gråvann/vaskeavløpsvann fra helårsboliger eller hytter tillates ikke ført til tett tank. Tett tank for gråvann kan kun tillates der innlagt vann er nødvendig på grunn av arbeidsmiljømessige forhold og det ikke er hensiktsmessig med andre løsninger.</article></article><article class="legalArticle" data-lovdata-URL="LTII/forskrift/1993-06-01-611/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Minirenseanlegg</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Minirenseanlegg kan kun benyttes der utslippet føres til vassdrag med helårsvannføring. Minirenseanlegg i klasse 2 tillates ikke i Buskerud.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Bestemmelsen i første ledd gjelder ikke der minirenseanlegg brukes til forbehandling for videre rensing.</article></article><article class="legalArticle" data-lovdata-URL="LTII/forskrift/1993-06-01-611/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Andre renseløsninger</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fylkesmannen gir kommunen myndighet til å gi utslippstillatelse til:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">avløpsfri toalettløsning og best mulige renseløsning for gråvannsutslippet for eksisterende helårsboliger, der det er økonomisk urimelig å kreve disponering av avløpsvannet i henhold til retningslinjer for utforming og drift av separate avløpsanlegg. Dette omfatter også gjenoppbygging etter brann eller riving av helårsboliger som er nødvendige av hensyn til stedbunden næring.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">avløpsanlegg som inngår i prosjekter for utprøving av nye rensemetoder eller forbedring av eksisterende metoder.</article></article></li></ul></article></article><article class="legalArticle" data-lovdata-URL="LTII/forskrift/1993-06-01-611/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak fra forskriften</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fylkesmannen kan gi kommunen myndighet til å gjøre unntak fra denne forskriften.</article></article><article class="legalArticle" data-lovdata-URL="LTII/forskrift/1993-06-01-611/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft 15. juni 1993. Samtidig oppheves forskrift av 19. februar 1991 nr. 641 om kommunens myndighet m.h.t. renseløsninger for separate avløpsanlegg.</article></article></main></body></html>