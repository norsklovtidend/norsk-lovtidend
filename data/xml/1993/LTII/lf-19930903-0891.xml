<!DOCTYPE html><html lang="no"><head><title>Forskrift for torghandel, Ringsaker kommune, Hedmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:51</dd><dt class="legacyID">Datokode</dt><dd class="legacyID">FOR-1993-09-03-891</dd><dt class="dokid">DokumentID</dt><dd class="dokid">LTII/forskrift/1993-09-03-891</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 8</dd><dt class="dateInForce">I kraft fra</dt><dd class="dateInForce">1993-09-03</dd><dt class="appliesTo">Gjelder for</dt><dd class="appliesTo">Ringsaker kommune, Hedmark.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1993-10-21</dd><dt class="titleShort">Korttittel</dt><dd class="titleShort">Forskrift for torghandel, Ringsaker</dd><dt class="title">Tittel</dt><dd class="title">Forskrift for torghandel, Ringsaker kommune, Hedmark.</dd><dt class="miscInformation">Annet om dokumentet</dt><dd class="miscInformation">Fastsatt av Ringsaker kommunestyre 8. mars 1993 med hjemmel i lov av 6. juni 1980 nr. 21 om handelsvirksamhet § 3-2. Stadfestet av fylkesmannen i Hedmark 3. september 1993.</dd><dt class="refid">RefID</dt><dd class="refid">forskrift/1993-09-03-891</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for torghandel, Ringsaker kommune, Hedmark.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTII/forskrift/1993-09-03-891" id="dokument"><h1>Forskrift for torghandel, Ringsaker kommune, Hedmark.</h1><article class="legalArticle" data-lovdata-URL="LTII/forskrift/1993-09-03-891/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formannskapet avgjør hvilke offentlige plasser som kan nyttes til torghandel. Torghandel utenfor disse plassene er forbudt.</article></article><article class="legalArticle" data-lovdata-URL="LTII/forskrift/1993-09-03-891/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Oppgaven som torgtilsyn tillegges teknisk sjef eller den han bemyndiger.</article></article><article class="legalArticle" data-lovdata-URL="LTII/forskrift/1993-09-03-891/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Den daglige kontroll av handelen tilligger en representant for torgtilsynet. Næringsmiddelkontrollen kan til enhver tid føre tilsyn etter bestemmelsene i næringsmiddelloven, på vegne av de kommunale helsemyndigheter.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ingen må drive handel på torget uten å være anvist plass av torgtilsynets representant. Torgtilsynet kan bestemme at produsenter skal ha fortrinnsrett ved fordeling av plassene.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Retten til å få plass som produsent kan kreves legitimert.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Ingen må uten torgtilsynets samtykke ha mer enn en salgsplass på torget. Løpende oversikt over dem som er tildelt torgplass sendes helsesjefen.</article></article><article class="legalArticle" data-lovdata-URL="LTII/forskrift/1993-09-03-891/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Handel fra torg kan skje hverdager fra kl. 0900 til kl. 1500, på lørdager fra kl. 0900 til kl. 1300. I tiden f.o.m. 15. t.o.m. 23. desember kan salg finne sted til kl. 1700.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Er en fast plass ikke tatt i bruk kl. 1000, kan torgtilsynets representant overlate plassen til annen torghandler for samme dag. Anviste plasser kan ikke overlates til andre uten torgtilsynets samtykke.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Under særlige forhold, f.eks. sesongsalg, kan torgtilsynet med politiets godkjenning forlenge salgstiden. Politiet kan, så fremt særlige forhold gjør det ønskelig, helt forby handel på en bestemt dag, eller innskrenke torgtiden.</article></article><article class="legalArticle" data-lovdata-URL="LTII/forskrift/1993-09-03-891/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Salg av kjøtt, herunder fjørfe, fra torget er forbudt. Torgtilsynet kan imidlertid tillate salg av spekemat og frossenmat.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Levende dyr må ikke framstilles til salgs på torget.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Ved frambud av næringsmidler ved torghandel skal virksomheten godkjennes av helse- og sosialstyret eller den de har bemyndiget. Ved godkjenningen kan helse- og sosialstyret stille krav til den samlede virsomheten, herunder kjøretøy, bod, utstyr, vareutvalg m.v. Salg av frukt, grønnsaker, poteter og bær i sin naturlige form krever ikke slik godkjenning.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Ved frambud av næringsmidler på torg skal næringsmidlene plasseres minimum 60 cm over bakkenivået, unntatt herfra kan være poteter og rotfrukter i emballert form.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Torgtilsynet kan for visse varer dispensere fra disse bestemmelser.</article></article><article class="legalArticle" data-lovdata-URL="LTII/forskrift/1993-09-03-891/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kjøretøy, også de som har ført varer til torget, skal kjøres bort fra torget umiddelbart etter ankomst. Torgtilsynet kan gjøre unntak for kjøretøy som er spesialinnredet for salg direkte fra kjøretøyet.</article></article><article class="legalArticle" data-lovdata-URL="LTII/forskrift/1993-09-03-891/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved torgtidens slutt skal alle varer, kjøretøyer, boder, kasser o.l. straks fjernes fra torget og hver handlende må rengjøre sin plass. Torget skal være ryddet innen en halv time etter torgtidens slutt. Det er forbudt å kaste avfall e.l. på torget. Gjenstående torgmateriell kan fjernes av torgtilsynet for eierens regning og risiko.</article></article><article class="legalArticle" data-lovdata-URL="LTII/forskrift/1993-09-03-891/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Torghandlerne plikter å rette seg etter de bestemmelser torgtilsynet og politiet fastsetter. De skal vise god personlig hygiene og etterkomme de til enhver tid gjeldende helseforskrifter samt bestemmelser som gis av helsemyndighetene. De plikter å gi helsemyndighetene og politiet alle opplysninger som kreves om de varer som frambys til salgs. Når det gjelder juletrær, må skriftlig tillatelse fra skogbruksetaten vises på forlangende.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Ulovlig mål og vekt må ikke nyttes.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Politiet eller torgtilsynets representant kan vise bort torghandlere som ikke følger vedtektenes bestemmelser eller gitte påbud. Fast torgplass kan inndras av teknisk styre.</article></article><article class="legalArticle" data-lovdata-URL="LTII/forskrift/1993-09-03-891/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Ingen må drive torghandel uten forskuddsvis å betale avgift til kommunekassa.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Avgiftssatsene fastsettes av kommunestyret i årsbudsjettet.</article></article><article class="legalArticle" data-lovdata-URL="LTII/forskrift/1993-09-03-891/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overtredelse av denne vedtekt eller pålegg gitt med hjemmel i vedtekten straffes etter lov av 6. juni 1980 nr. 21 om handelsvirksomhet § 5-1.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Forskriften trer i kraft straks.</article></article></main></body></html>