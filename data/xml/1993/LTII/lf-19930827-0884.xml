<!DOCTYPE html><html lang="no"><head><title>Forskrift om regulering av fiske etter sild i Trondheimsfjorden i 1993, Nord-Trøndelag og Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:17</dd><dt class="legacyID">Datokode</dt><dd class="legacyID">FOR-1993-08-27-884</dd><dt class="dokid">DokumentID</dt><dd class="dokid">LTII/forskrift/1993-08-27-884</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 8</dd><dt class="dateInForce">I kraft fra</dt><dd class="dateInForce">1993-08-27 – 1993-12-31</dd><dt class="appliesTo">Gjelder for</dt><dd class="appliesTo">Trondheimsfjorden</dd><dt class="basedOn">Hjemmel</dt><dd class="basedOn"><ul><li>lov/1983-06-03-40</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§11</li><li>forskrift/1992-12-11-1112/§1</li></ul></dd><dt class="dateOfPublication">Kunngjort</dt><dd class="dateOfPublication">1993-10-21</dd><dt class="titleShort">Korttittel</dt><dd class="titleShort">Forskrift om fiske etter sild, Trondheimsfjorden</dd><dt class="title">Tittel</dt><dd class="title">Forskrift om regulering av fiske etter sild i Trondheimsfjorden i 1993, Nord-Trøndelag og Sør-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 27. august 1993 med hjemmel i lov av 3. juni 1983 nr. 40 om saltvannsfiske m.v. §§ 4, 5, 9 og 11 og forskrift av 11. desember 1992 nr. 1112 om regulering av fisket etter sild i Trondheimsfjorden i 1993 § 1 annet ledd.</dd><dt class="refid">RefID</dt><dd class="refid">forskrift/1993-08-27-884</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fiske etter sild i Trondheimsfjorden i 1993, Nord-Trøndelag og Sør-Trøndelag.<ul class="tocSubUl"><li>Kap. 1. Virkeområde m.v.<ul class="tocSubUl"><li>§ 1-1. Virkeområde.</li><li>§ 1-2. Definisjoner.</li><li>§ 1-3. Konsumpåbud m.m.</li></ul></li><li>Kap. 2. Fiske i kystnotgruppen.<ul class="tocSubUl"><li>§ 2-1. Gruppekvote m.v.</li><li>§ 2-2. Maksimalkvoter.</li><li>§ 2-3. Vilkår for deltagelse.</li><li>§ 2-4. Godkjenning.</li><li>§ 2-5. Utstyr og låssetting.</li></ul></li><li>Kap. 3. Fiske i garngruppen.<ul class="tocSubUl"><li>§ 3-1. Vilkår for deltakelse.</li><li>§ 3-2. Anvendelse.</li></ul></li><li>Kap. 4. Fellesbestemmelser.<ul class="tocSubUl"><li>§ 4-1. Begrensning i deltakelsen.</li><li>§ 4-2. Dumping og neddreping.</li><li>§ 4-3. Minstemål.</li><li>§ 4-4. Agnfiske.</li><li>§ 4-5. Fritidsfiske.</li><li>§ 4-6. Åpning og stopp av fisket.</li><li>§ 4-7. Bemyndigelse.</li></ul></li><li>Kap. 5. Utøvelse og kontroll.<ul class="tocSubUl"><li>§ 5-1. Samfiske</li><li>§ 5-2. Misforhold mellom kvote og fangst.</li></ul></li><li>Kap. 6. Straff og ikrafttredelse.<ul class="tocSubUl"><li>§ 6-1. Straff.</li><li>§ 6-2. Ikrafttredelse.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1993-08-27-884" id="dokument"><h1>Forskrift om regulering av fiske etter sild i Trondheimsfjorden i 1993, Nord-Trøndelag og Sør-Trøndelag.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1993-08-27-884/KAPITTEL_1" data-partID="k1"><h2>Kap. 1. Virkeområde m.v.</h2><article class="legalArticle" data-lovdata-URL="LTII/forskrift/1993-08-27-884/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det er forbudt å fiske sild i Trondheimsfjorden i 1993.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Uten hinder av forbudet i første ledd kan det i et område i Trondheimsfjorden avgrenset i vest av en linje mellom Frøsetskjær lykt og Rødberg lykt, fiskes sild med notredskap, garn, til agn og til eget konsum i samsvar med denne forskrift.</article></article><article class="legalArticle" data-lovdata-URL="LTII/forskrift/1993-08-27-884/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Med fiske og levere forstås at vedkommende fartøy som har adgang til å delta, tar utseiling til feltet, fisker med eget redskap og fører fangsten om bord i fartøyet til fiskemottaket. Levering omfatter både lossing og omsetning av fangsten med utstedelse av pliktig sluttseddel. For fartøy som ikke selv kan føre fangst, skjer levering ved innlasting fra lås/pose til kjøperfartøy.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Med oppmalingsfiske forstås sildefiske med sikte på omsetning for produksjon av fiskemel, fiskeolje, agn osv.</article></article><article class="legalArticle" data-lovdata-URL="LTII/forskrift/1993-08-27-884/§1-3" data-name="§1-3" data-partID="§1-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Konsumpåbud m.m.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Det er forbudt å fiske og levere sild til oppmaling. Fiskeridirektøren kan gi salgsorganisasjonen fullmakt til å avvikle et fiske med adgang til oppmaling.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1993-08-27-884/KAPITTEL_2" data-partID="k2"><h2>Kap. 2. Fiske i kystnotgruppen.</h2><article class="legalArticle" data-lovdata-URL="LTII/forskrift/1993-08-27-884/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Gruppekvote m.v.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Uten hensyn til forbudet i § 1-1 kan fartøy under 90 fot l.l., jf § 1 i forskrift av 11. desember 1992 nr. 1129 om regulering av fisket i Trondheimsfjorden i 1993, fiske inntil 2.500 tonn sild med not i 1993.</article></article><article class="legalArticle" data-lovdata-URL="LTII/forskrift/1993-08-27-884/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Maksimalkvoter.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Deltakende fartøy kan maksimalt fiske følgende kvoter:<table><tbody><tr><td data-text-align="left" data-vertical-align="top">Fartøy under 45 fot og landnot:</td><td data-text-align="left" data-vertical-align="top">250 hl</td></tr><tr><td data-text-align="left" data-vertical-align="top">Fartøy 45 – 60 fot l.l.:</td><td data-text-align="left" data-vertical-align="top">400 hl</td></tr><tr><td data-text-align="left" data-vertical-align="top">Fartøy over 60 fot l.l.:</td><td data-text-align="left" data-vertical-align="top">650 hl</td></tr></tbody></table></article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Fiskeridirektøren kan endre bestemmelsene i første ledd.</article></article><article class="legalArticle" data-lovdata-URL="LTII/forskrift/1993-08-27-884/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Vilkår for deltagelse.</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Fartøy kan ikke drive fiske etter sild med not i Trondheimsfjorden i 1993 uten at følgende vilkår foreligger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/3/ledd/1/punkt/1/" id="kapittel-2-paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/3/ledd/1/punkt/1/ledd/1/" id="kapittel-2-paragraf-3-ledd-1-punkt-1-ledd-1">Fartøyet må være fiskeriregistrert og under 90 fot l.l.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/3/ledd/1/punkt/2/" id="kapittel-2-paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/3/ledd/1/punkt/2/ledd/1/" id="kapittel-2-paragraf-3-ledd-1-punkt-2-ledd-1">Høvedsmannen må stå på blad B i fiskermantallet.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/3/ledd/1/punkt/3/" id="kapittel-2-paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/3/ledd/1/punkt/3/ledd/1/" id="kapittel-2-paragraf-3-ledd-1-punkt-3-ledd-1">Høvedsmannen må eie fartøyet som skal benyttes.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/2/paragraf/3/ledd/1/punkt/4/" id="kapittel-2-paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/2/paragraf/3/ledd/1/punkt/4/ledd/1/" id="kapittel-2-paragraf-3-ledd-1-punkt-4-ledd-1">Fartøyet må være egnet til, bemannet og utstyrt for å drive fiske etter sild i Trondheimsfjorden med henholdsvis snurpenot/landnot.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/2/paragraf/3/ledd/1/punkt/5/" id="kapittel-2-paragraf-3-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/2/paragraf/3/ledd/1/punkt/5/ledd/1/" id="kapittel-2-paragraf-3-ledd-1-punkt-5-ledd-1">Ingen kan melde på mer enn ett fartøy.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/2/paragraf/3/ledd/1/punkt/6/" id="kapittel-2-paragraf-3-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/2/paragraf/3/ledd/1/punkt/6/ledd/1/" id="kapittel-2-paragraf-3-ledd-1-punkt-6-ledd-1">Ingen kan delta i notfisket uten å være påmeldt til Norges Sildesalgslag.</article></article></li></ul></article></article><article class="legalArticle" data-lovdata-URL="LTII/forskrift/1993-08-27-884/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Godkjenning.</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Før fisket med not tar til skal fartøy være godkjent av inspektør i Fiskeridirektoratets kontrollverk, jf vilkårene i § 2-3. Distriktsjefen er klageinstans. Fartøy som har gyldig godkjenning for fiske etter brisling i 1993 eller norsk vårgytende sild i 1993 kan delta uten ny godkjenning.</article></article><article class="legalArticle" data-lovdata-URL="LTII/forskrift/1993-08-27-884/§2-5" data-name="§2-5" data-partID="§2-5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Utstyr og låssetting.</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Fartøy som skal fiske Trondheimsfjordsild skal ha utstyr for låssetting om bord. Norges Sildesalgslag kan bestemme at alle fangster skal låssettes og kan dispensere fra låssettingspåbudet.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1993-08-27-884/KAPITTEL_3" data-partID="k3"><h2>Kap. 3. Fiske i garngruppen.</h2><article class="legalArticle" data-lovdata-URL="LTII/forskrift/1993-08-27-884/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Vilkår for deltakelse.</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Uten hinder av forbudet i § 1-1 første ledd kan en i et område i Trondheimsfjorden avgrenset i vest av en linje mellom Frøsetskjær lykt og Rødberg lykt fiske sild med garn til konsum.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Fiskeren må stå på blad A eller B i fiskermanntallet og benytte fiskeriregistrert fartøy.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Ingen kan delta i fisket uten å være påmeldt til Norges Sildesalgslag, Bergen.</article></article><article class="legalArticle" data-lovdata-URL="LTII/forskrift/1993-08-27-884/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Anvendelse.</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Fiskeridirektøren kan etter søknad fra Norges Sildesalgslag gi tillatelse til oppmaling for hele eller deler av fangsten dersom silden av kvalitetsmessige grunner ikke kan benyttes til konsum.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1993-08-27-884/KAPITTEL_4" data-partID="k4"><h2>Kap. 4. Fellesbestemmelser.</h2><article class="legalArticle" data-lovdata-URL="LTII/forskrift/1993-08-27-884/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Begrensning i deltakelsen.</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Ingen kan fiske og levere mer enn en fartøykvote eller overskride fastsatt kvote. Hvert fartøy kan bare fiske og levere en kvote. Det er ikke tillatt å benytte leid fartøy.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Det er forbudt å overføre fangst til annet fartøy. Uten hensyn til forbudet kan Fiskeridirektoratets kontrollverk tillate overføring dersom godkjent mottakerfartøy befinner seg på feltet på opptakstidspunktet.</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">Det er forbudt å motta og levere fangst fisket av annet fartøy. Likeledes er det forbudt å utstedet legimitasjonsdokument såsom bryggeseddel og sluttseddel lydende på fartøy som hverken har fisket eller levert fangst selv.</article><article class="legalP" data-absoluteaddress="/kapittel/4/paragraf/1/ledd/4/" id="kapittel-4-paragraf-1-ledd-4">Uten hensyn til forbudet mot samfiske i første til tredje ledd, kan 2 -to- notfartøy i kystfartøygruppen gå sammen om kast på de vilkår som er fastsatt i § 5-1.</article></article><article class="legalArticle" data-lovdata-URL="LTII/forskrift/1993-08-27-884/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Dumping og neddreping.</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Det er forbudt å slippe fangst som er død eller døende og å kaste ut fangst eller avfall av fangst.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Er sild forsettlig eller uaktsomt dumpet eller er det på andre måter forårsaket neddreping av sild, kan Fiskeridirektøren foreta en forholdsmessig avkorting av kvoten.</article><article class="legalP" data-absoluteaddress="/kapittel/4/paragraf/2/ledd/3/" id="kapittel-4-paragraf-2-ledd-3">Fiskeridirektøren kan i særlige tilfeller gjøre unntak for forbudet i første ledd.</article></article><article class="legalArticle" data-lovdata-URL="LTII/forskrift/1993-08-27-884/§4-3" data-name="§4-3" data-partID="§4-3" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Minstemål.</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Det er forbudt å fiske, låssette, ta opp eller ilandføre sild som er mindre enn 23 cm.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">Uten hinder av bestemmelsen i første ledd kan sildefangstene bestå av inntil 20 prosent i vekt av sild under 23 cm.</article></article><article class="legalArticle" data-lovdata-URL="LTII/forskrift/1993-08-27-884/§4-4" data-name="§4-4" data-partID="§4-4" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Agnfiske.</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Uten hinder av forbudet i § 1-1 første ledd kan det drives fiske til eget forbruk av agn. Slikt fiske kan bare drives av fiskere som er oppført på blad A eller B i fiskermanntallet, bare med ett fiskeriregistrert fartøy og ikke med mer enn to faststående garn med en samlet lengde på inntil 60 meter.</article><article class="legalP" data-absoluteaddress="/kapittel/4/paragraf/4/ledd/2/" id="kapittel-4-paragraf-4-ledd-2">Omsetning av fangsten er forbudt.</article></article><article class="legalArticle" data-lovdata-URL="LTII/forskrift/1993-08-27-884/§4-5" data-name="§4-5" data-partID="§4-5" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Fritidsfiske.</span></h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Uten hinder av forbudet i § 1-1 første ledd kan det drives fiske til eget konsum med håndsnøre (hekling) og ett garn på inntil 30 meter regnet pr. husstand.</article></article><article class="legalArticle" data-lovdata-URL="LTII/forskrift/1993-08-27-884/§4-6" data-name="§4-6" data-partID="§4-6" data-absoluteaddress="/kapittel/4/paragraf/6/" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Åpning og stopp av fisket.</span></h3><article class="legalP" data-absoluteaddress="/kapittel/4/paragraf/6/ledd/1/" id="kapittel-4-paragraf-6-ledd-1">Fiskeridirektøren fastsetter åpningsdato for fisket og kan stoppe fisket når kvoten er beregnet oppfisket.</article></article><article class="legalArticle" data-lovdata-URL="LTII/forskrift/1993-08-27-884/§4-7" data-name="§4-7" data-partID="§4-7" data-absoluteaddress="/kapittel/4/paragraf/7/" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Bemyndigelse.</span></h3><article class="legalP" data-absoluteaddress="/kapittel/4/paragraf/7/ledd/1/" id="kapittel-4-paragraf-7-ledd-1">Fiskeridirektøren kan avgrense fisket til bestemte områder og fastsette forbud mot fiske i nærmere avgrensede områder.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1993-08-27-884/KAPITTEL_5" data-partID="k5"><h2>Kap. 5. Utøvelse og kontroll.</h2><article class="legalArticle" data-lovdata-URL="LTII/forskrift/1993-08-27-884/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Samfiske</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">To notfartøy som fisker for låssetting kan gå sammen om kast på følgende vilkår:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/5/paragraf/1/ledd/1/punkt/1/" id="kapittel-5-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/5/paragraf/1/ledd/1/punkt/1/ledd/1/" id="kapittel-5-paragraf-1-ledd-1-punkt-1-ledd-1">Fartøy må være godkjent av Kontrollverket.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/5/paragraf/1/ledd/1/punkt/2/" id="kapittel-5-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/5/paragraf/1/ledd/1/punkt/2/ledd/1/" id="kapittel-5-paragraf-1-ledd-1-punkt-2-ledd-1">Ved påmelding, se bokstav c, utpeker samfiskerne en av deltakerne som ansvarshavende.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/5/paragraf/1/ledd/1/punkt/3/" id="kapittel-5-paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/5/paragraf/1/ledd/1/punkt/3/ledd/1/" id="kapittel-5-paragraf-1-ledd-1-punkt-3-ledd-1">Ingen kan gå sammen om kast uten å være påmeldt til Norges Sildesalgslag for samfiske.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/5/paragraf/1/ledd/1/punkt/4/" id="kapittel-5-paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/5/paragraf/1/ledd/1/punkt/4/ledd/1/" id="kapittel-5-paragraf-1-ledd-1-punkt-4-ledd-1">Fartøy kan bare delta i ett lag. Fartøy som har fisket i lag kan ikke enkeltvis samfiske med annet fartøy.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/5/paragraf/1/ledd/1/punkt/5/" id="kapittel-5-paragraf-1-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/5/paragraf/1/ledd/1/punkt/5/ledd/1/" id="kapittel-5-paragraf-1-ledd-1-punkt-5-ledd-1">Samfiskerne plikter å føre tilsyn med låset frem til fangsten er levert. Bruket skal merkes på forsvarlig måte med minimum en blåse fra hver enkelt deltaker.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/5/paragraf/1/ledd/1/punkt/6/" id="kapittel-5-paragraf-1-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/5/paragraf/1/ledd/1/punkt/6/ledd/1/" id="kapittel-5-paragraf-1-ledd-1-punkt-6-ledd-1">Adgangen til å gå sammen om kast gjelder likevel ikke uten særskilt tillatelse fra Fiskeridirektoratets kontrollverk, dersom det iverksettes sperrede områder med puljevis innseiling.</article></article></li></ul></article></article><article class="legalArticle" data-lovdata-URL="LTII/forskrift/1993-08-27-884/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Misforhold mellom kvote og fangst.</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Dersom Fiskeridirektoratets kontrollverk eller politiet finner at det er misforhold mellom det låssatte kvantum og angjeldende fartøys kvote, må ansvarshavende på forlangende slippe den overskytende del av fangsten.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Dersom ansvarshavende ikke etterkommer pålegget, kan Fiskeridirektoratets kontrollverk eller politiet slippe overskytende fangst. Dersom ansvarshavende ikke nås eller motsetter seg at Fiskeridirektoratets kontrollverk slipper det overskytende, kan politiet gjennomføre dette.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1993-08-27-884/KAPITTEL_6" data-partID="k6"><h2>Kap. 6. Straff og ikrafttredelse.</h2><article class="legalArticle" data-lovdata-URL="LTII/forskrift/1993-08-27-884/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Straff.</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Den som forsettlig eller uaktsomt overtrer denne forskrift eller medvirker hertil straffes i henhold til bestemmelsene i lov av 16. juni 1972 nr. 57 om regulering av deltakelsen i fisket § 11 og lov av 3. juni 1983 nr. 40 om saltvannsfiske m.v. § 53.</article></article><article class="legalArticle" data-lovdata-URL="LTII/forskrift/1993-08-27-884/§6-2" data-name="§6-2" data-partID="§6-2" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Ikrafttredelse.</span></h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Denne forskrift trer i kraft straks og gjelder til 31. desember 1993.</article></article></section></main></body></html>