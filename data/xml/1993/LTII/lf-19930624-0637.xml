<!DOCTYPE html><html lang="no"><head><title>Mellombels forskrift om sone for å avgrensa og utrydda fiskesjukdommen Infeksiøs lakseanemi (ILA), Møre og Romsdal.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:01</dd><dt class="legacyID">Datokode</dt><dd class="legacyID">FOR-1993-06-24-637</dd><dt class="dokid">DokumentID</dt><dd class="dokid">LTII/forskrift/1993-06-24-637</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 6</dd><dt class="dateInForce">I kraft fra</dt><dd class="dateInForce">1993-07-01 – 1995-07-01</dd><dt class="appliesTo">Gjelder for</dt><dd class="appliesTo">Møre og Romsdal</dd><dt class="basedOn">Hjemmel</dt><dd class="basedOn"><ul><li>lov/1990-06-22-44/§8</li><li>forskrift/1991-07-04-509/§15</li></ul></dd><dt class="dateOfPublication">Kunngjort</dt><dd class="dateOfPublication">1993-08-10</dd><dt class="titleShort">Korttittel</dt><dd class="titleShort">Mellombels forskrift om ILA, Møre og Romsdal</dd><dt class="title">Tittel</dt><dd class="title">Mellombels forskrift om sone for å avgrensa og utrydda fiskesjukdommen Infeksiøs lakseanemi (ILA), Møre og Romsdal.</dd><dt class="miscInformation">Annet om dokumentet</dt><dd class="miscInformation">Fastsett av Fylkesveterinæren for Møre og Romsdal 24. juni 1993 med heimel i midlertidig lov av 22. juni 1990 nr. 44 om tiltak mot sjukdom hos akvatiske organismer § 8 og forskrifter av 4. juli 1991 nr. 509 om forebygging, begrensning og utrydding av sjukdommer hos akvatiske organismer § 15.</dd><dt class="refid">RefID</dt><dd class="refid">forskrift/1993-06-24-637</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Mellombels forskrift om sone for å avgrensa og utrydda fiskesjukdommen Infeksiøs lakseanemi (ILA), Møre og Romsdal.<ul class="tocSubUl"><li>§ 1. Formål</li><li>§ 2. Utstrekning</li><li>§ 3. Restriksjonar på oppdrettsanlegg</li><li>§ 4. Restriksjonar på slakteri og tilvirkningsanlegg.</li><li>§ 5. Restriksjonar på transport av laksefisk.</li><li>§ 6. Restriksjonar på transport av fôr.</li><li>§ 7. Restriksjonar på handsaming og transport av daudfisk og anna avfall.</li><li>§ 8. Helsekontroll</li><li>§ 9. Dispensasjon</li><li>§ 10. Klage</li><li>§ 11. Straff</li><li>§ 12. Tid</li></ul></li></ul></dd></dl></header><main class="documentBody" data-lovdata-URL="LTII/forskrift/1993-06-24-637" id="dokument"><h1>Mellombels forskrift om sone for å avgrensa og utrydda fiskesjukdommen Infeksiøs lakseanemi (ILA), Møre og Romsdal.</h1><article class="legalArticle" data-lovdata-URL="LTII/forskrift/1993-06-24-637/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med forskrifta er å avgrensa og utrydda fiskesjukdommen Infeksiøs lakseanemi.</article></article><article class="legalArticle" data-lovdata-URL="LTII/forskrift/1993-06-24-637/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utstrekning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Sona omfatter kommunane Aukra, Midsund, Molde, Rauma, Sandøy og Vestnes med tilhørende sjøområde. Sona omfatter også den delen av Nesset som soknar til Langfjorden, forutan den del av Fræna som ligg sør for Hustadbukta.</article></article><article class="legalArticle" data-lovdata-URL="LTII/forskrift/1993-06-24-637/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Restriksjonar på oppdrettsanlegg</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Oppdrettsanlegg i sona skal ha godkjend utsettingsplan som viser bruk av lokaliteter i minst 2 år.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Dei einskilde utsettingsplanane skal samordnast og godkjennast av Fiskerisjefen, Miljøvernavdelinga hos Fylkesmannen og Fylkesveterinæren.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Dei ulike årsklassane skal skiljast geografisk og smittehygienisk. Utsetting av laksefisk i sona er forbode utan godkjenning frå Fylkesveterinæren. Godkjenninga skal byggja på plan nemnt i § 3 første ledd.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Fylkesveterinæren kan i samråd med Distriktsveterinæren forby utsetting av smolt på lokalitetar der det er stor smittefare.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Fylkesveterinæren kan i samråd med Distriktsveterinæren gje påbod om slakting av fisk frå lokalitetar med ILA.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Flytting av utstyr til eller frå lokalitetar eller anlegg i sona er forbode utan løyve frå Distriktsveterinæren.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Distriktsveterinæren kan sette dei vilkår ein finn nødvendig for å gje slikt løyve.</article></article><article class="legalArticle" data-lovdata-URL="LTII/forskrift/1993-06-24-637/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Restriksjonar på slakteri og tilvirkningsanlegg.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">All fisk frå lokalitetar i sona som har restriksjonar på grunn av ILA, skal slaktast innafor sona.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">All slakting og tilvirkning av laksefisk innafor sona skal skje i samsvar med forskrift om smitteforebyggande tiltak ved fiskeslakterier, tilvirkningsanlegg m.v. av 14. juni 1991 nr. 492.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fylkesveterinæren kan fastsette andre vilkår for slakting, anten for einskilde lokalitetar eller for heile sona (jfr. slakteriforskriftene §§ 3, 5 og 6 – «sanitetsslakting»).</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Bløggevatn, slaktevatn (prosessvatn) og transportvatn skal handsamast etter metode godkjend av Fylkesveterinæren.</article></article><article class="legalArticle" data-lovdata-URL="LTII/forskrift/1993-06-24-637/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Restriksjonar på transport av laksefisk.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Transport av levande laksefisk innafor sona skal gjennomførast med transportmiddel godkjend av Fiskeridirektoratets kontrollverk i samsvar med transportforskrifter for ferskvannsfisk av 27. april 1990 nr. 283.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Brønnbåtar skal ha lukka botnventilar ved all transport av laksefisk frå lokalitetar som har restriksjonar p.g.a. ILA.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Distriktsveterinæren kan krevja transport med lukka botnventilar for all levande laksefisk i område der det er smitterisiko på grunn av ILA.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Brønnbåtar som transporterar levande laksefisk frå anlegg med ILA-restriksjonar skal reingjerast og desinfiserast etter metode godkjent av Distriktsveterinæren før dei kan ta transportoppdrag for fiskeoppdrettsanlegg/ lokalitetar som ikkje er bandlagt p.g.a. ILA.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Transportørar som har ført slaktefisk i sona, kan ikkje transportera smolt før dei har fått attest frå veterinær på reingjering og desinfeksjon i samsvar med gjeldande forskrifter.</article></article><article class="legalArticle" data-lovdata-URL="LTII/forskrift/1993-06-24-637/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Restriksjonar på transport av fôr.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Distriktsveterinæren kan krevja at fôrleverandørar legg fram dokumentasjon på smittesikre transportrutinar.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Distriktsveterinæren kan også krevja at eksisterande rutiner vert endra for å hindre smittespreiing.</article></article><article class="legalArticle" data-lovdata-URL="LTII/forskrift/1993-06-24-637/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Restriksjonar på handsaming og transport av daudfisk og anna avfall.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Distriktsveterinæren kan gje påbod om tiltak mot smitteoverføring i samband med lagring, transport og handsaming av daudfisk og anna avfall.</article></article><article class="legalArticle" data-lovdata-URL="LTII/forskrift/1993-06-24-637/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Helsekontroll</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Alle anlegg i sona skal ha skriftleg avtale om fast veterinær helsekontroll. Fylkesveterinæren kan fastsetja krav om innhaldet i helsekontrollen.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Distriktsveterinæren kan krevja samordning av sjukdomsførebyggjande tiltak innafor sona slik som til dømes tiltak mot lakselus.</article></article><article class="legalArticle" data-lovdata-URL="LTII/forskrift/1993-06-24-637/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fylkesveterinæren kan gjera unntak frå vilkåra i forskrifta og setja vilkår for unntaka.</article></article><article class="legalArticle" data-lovdata-URL="LTII/forskrift/1993-06-24-637/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vedtak som er fastsett av Distriktsveterinæren kan påklagast til Fylkesveterinæren</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Vedtak som er fastsett av Fylkesveterinæren kan påklagast til Landbruksdepartementet.</article></article><article class="legalArticle" data-lovdata-URL="LTII/forskrift/1993-06-24-637/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Brot på desse forskriftene, eller påbod og avgjerder med heimel i forskriftene, er straffbart, jfr. § 11 i midlertidig lov av 22. juni 1990 nr. 44 om tiltak mot sjukdom hos akvatiske organismer.</article></article><article class="legalArticle" data-lovdata-URL="LTII/forskrift/1993-06-24-637/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Tid</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Desse forskriftene gjeld frå 1. juli 1993 og fram til 1. juli 1995.</article></article></main></body></html>