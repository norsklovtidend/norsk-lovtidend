<!DOCTYPE html><html lang="no"><head><title>Forskrift om fartsbegrensninger i sjøen, Grimstad kommune, Aust-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:59</dd><dt class="legacyID">Datokode</dt><dd class="legacyID">FOR-1993-10-12-988</dd><dt class="dokid">DokumentID</dt><dd class="dokid">LTII/forskrift/1993-10-12-988</dd><dt class="ministry">Departement</dt><dd class="ministry"><ul><li>SJ</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 9</dd><dt class="dateInForce">I kraft fra</dt><dd class="dateInForce">1994-01-01</dd><dt class="appliesTo">Gjelder for</dt><dd class="appliesTo">Grimstad kommune, Aust-Agder.</dd><dt class="basedOn">Hjemmel</dt><dd class="basedOn"><ul><li>lov/1984-06-08-51/§6</li><li>forskrift/1988-12-30-1182/§3</li></ul></dd><dt class="dateOfPublication">Kunngjort</dt><dd class="dateOfPublication">1993-11-23</dd><dt class="titleShort">Korttittel</dt><dd class="titleShort">Forskrift om fartsbegrensninger, Grimstad</dd><dt class="title">Tittel</dt><dd class="title">Forskrift om fartsbegrensninger i sjøen, Grimstad kommune, Aust-Agder.</dd><dt class="miscInformation">Annet om dokumentet</dt><dd class="miscInformation">Fastsatt av Grimstad kommunestyre 15. februar 1993 med hjemmel i lov av 8. juni 1984 nr. 51 om havner og farvann § 6 annet ledd og forskrift av 30. desember 1988 nr. 1182 om fartsbegrensninger i sjøen § 3 første og annet ledd. Stadfestet av Kystdirektoratet 12. oktober 1993.</dd><dt class="refid">RefID</dt><dd class="refid">forskrift/1993-10-12-988</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fartsbegrensninger i sjøen, Grimstad kommune, Aust-Agder.</li></ul></dd></dl></header><main class="documentBody" data-lovdata-URL="LTII/forskrift/1993-10-12-988" id="dokument"><h1>Forskrift om fartsbegrensninger i sjøen, Grimstad kommune, Aust-Agder.</h1><article class="legalP" data-absoluteaddress="/ledd/1/" id="ledd-1">Under fart innenfor følgende sjøområder skal fartøyer gå med redusert fart, ikke over 6 knop:</article><article class="legalP" data-absoluteaddress="/ledd/2/" id="ledd-2">Fevikkilen innenfor en rett linje trukket mellom fyrlykt Fevikkilens venstre side (v/Park hotell) og rettvisende øst til Odde v/Bagatell.</article><article class="legalP" data-absoluteaddress="/ledd/3/" id="ledd-3">Hesnesø i sundet mellom Hesnesø og Kvalø begrenset i øst av en rett linje trukket mellom det nordøstlige punkt på Hesnesø og det sydøstlige punkt på Kvalø og i vest av en rett linje mellom sydvestre punkt på Kvalø (syd for Kvaløhaus) og det nordligste punkt på Engeholmen.</article><article class="legalP" data-absoluteaddress="/ledd/4/" id="ledd-4">Marivold fra Smørsund, en rett linje mellom sydvestre punkt av Ulehaue og Gule Odden og østover til en rett linje mellom Gullodden og nordøstre punkt av Vadholmen, med unntak av Hesneskanalen.</article><article class="legalP" data-absoluteaddress="/ledd/5/" id="ledd-5">Kalven fra Smørsund en rett linje mellom vestligste punkt på Dueodden og nordspissen av Iverskjær til utløpet av sundet mellom indre- og ytre Malø i vest og til utløpet av Store- og Lille Hampsundene i øst.</article><article class="legalP" data-absoluteaddress="/ledd/6/" id="ledd-6">Havneområdet begrenset i syd av en rett linje mellom Vessøyneset og Ulehaue og i nord av en rett linje mellom Sand Mølle og rettvisende øst til østsiden av Vigkilen.</article><article class="legalP" data-absoluteaddress="/ledd/7/" id="ledd-7">Under fart innenfor følgende områder skal fartøyer gå med redusert fart, ikke over 4 knop:</article><article class="legalP" data-absoluteaddress="/ledd/8/" id="ledd-8">Hesneskanalen fra Osterkilen til Barselkilen.</article><article class="legalP" data-absoluteaddress="/ledd/9/" id="ledd-9">Reddalskanalen fra Strandfjorden til Reddelsvannet med unntak av Landvikvannet.</article><article class="legalP" data-absoluteaddress="/ledd/10/" id="ledd-10">Forsettlig eller uaktsom overtredelse av forskriften straffes med bøter, jfr. § 28 i lov av 8. juni 1984 nr. 51 om havner og farvann.</article><article class="legalP" data-absoluteaddress="/ledd/11/" id="ledd-11">Forskriften trer i kraft 1. januar 1994.</article></main></body></html>