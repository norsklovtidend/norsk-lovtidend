<!DOCTYPE html><html lang="no"><head><title>Forskrift for utbetaling av distriktstilskudd for Nord-Norge og kvalitetstillegg ved produksjon av poteter, Nordland, Troms og Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:10</dd><dt class="legacyID">Datokode</dt><dd class="legacyID">FOR-1993-08-30-888</dd><dt class="dokid">DokumentID</dt><dd class="dokid">LTII/forskrift/1993-08-30-888</dd><dt class="ministry">Departement</dt><dd class="ministry"><ul><li>JB</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 8</dd><dt class="dateInForce">I kraft fra</dt><dd class="dateInForce">1993-07-01</dd><dt class="appliesTo">Gjelder for</dt><dd class="appliesTo">Nord-Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1993-10-21</dd><dt class="titleShort">Korttittel</dt><dd class="titleShort">Forskrift for distriktstilskudd, Nord-Norge</dd><dt class="title">Tittel</dt><dd class="title">Forskrift for utbetaling av distriktstilskudd for Nord-Norge og kvalitetstillegg ved produksjon av poteter, Nordland, Troms og Finnmark.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 30. august 1993 med hjemmel i stortingsvedtak.</dd><dt class="refid">RefID</dt><dd class="refid">forskrift/1993-08-30-888</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for utbetaling av distriktstilskudd for Nord-Norge og kvalitetstillegg ved produksjon av poteter, Nordland, Troms og Finnmark.<ul class="tocSubUl"><li>§ 1. Tilskuddene</li><li>§ 2. Oppgaver</li><li>§ 3. Utbetaling av tilskuddene</li><li>§ 4. Administrasjon</li><li>§ 5. Kontroll</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1993-08-30-888" id="dokument"><h1>Forskrift for utbetaling av distriktstilskudd for Nord-Norge og kvalitetstillegg ved produksjon av poteter, Nordland, Troms og Finnmark.</h1><article class="legalP" data-absoluteaddress="/ledd/1/" id="ledd-1">Av de midler Stortinget bevilger vil det til regulering av prisene på poteter, bli utbetalt distriktstilskudd for Nord-Norge og kvalitetstillegg etter disse forskrifter:</article><article class="legalArticle" data-lovdata-URL="LTII/forskrift/1993-08-30-888/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tilskuddene</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For levering av poteter fra produsent til Gartnerhallen eller godkjente grossister for førstehåndsomsetning av poteter, blir det gitt et kvalitetstillegg. Kvalitetstillegget varierer fra 0-26 øre pr. kg. for tidligpoteter og 0-48 øre pr. kg. for lagringspoteter. Kvalitetstillegg blir gitt i henhold til kvalitetsklassifisering fra henholdsvis 18-0 feilenheter. For poteter produsert i Nord-Norge gis et distriktstilskudd på kr. 1.00 pr. kg. For å få utbetalt tilskuddene, må produsenten før dyrkingssesongen tar til, ha inngått arealavtale med Markedskontoret for poteter gjennom Gartnerhallen eller godkjent grossist.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Videre må potetene, for å komme inn under ordningen, tilfredsstille krav til kvalitet, sortering, pakking og merking, fastsatt i forskrifter gitt av Landbruksdepartementet og utfyllende bestemmelser til disse.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Unntatt fra tilskuddsordningen er poteter som går til produksjon av potetmel og sprit.</article></article><article class="legalArticle" data-lovdata-URL="LTII/forskrift/1993-08-30-888/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Oppgaver</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For å få tilskudd, må den enkelte godkjente grossist i henhold til § 1, sende oppgaver til Markedskontoret for poteter over de kvanta tilskuddsberettigede poteter som er mottatt i måneden. Med oppgavene skal sendes kopi av den avregning som er foretatt for hver enkelt produsent.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Oppgavene skal være innsendt til Markedskontoret for poteter senest 1 måned etter utgangen av den måneden potetene ble mottatt.</article></article><article class="legalArticle" data-lovdata-URL="LTII/forskrift/1993-08-30-888/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utbetaling av tilskuddene</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">På grunnlag av beregninger over de samlede tilskudd for landet i vedkommende kvartal, får Markedskontoret for poteter etter anmodning anvist forskuddsvise beløp á konto av Landbruksdepartementet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Markedskontoret for poteter kan gi forskuddsvise utbetalinger á konto svarende til anslått behov hos de godkjente grossister i henhold til § 1, for inntil 2 måneders omsetning.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Markedskontoret foretar utbetalinger av tilskudd til de enkelte grossister på grunnlag av bestemmelsene i § 2.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Markedskontoret for poteter skal etter hvert sende Landbruksdepartementet kontoutskrift som viser de forskuddsvise anviste beløp, foretatte utbetalinger og beholdninger av tilskuddsmidler.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Oppgavene fra Markedskontoret skal være attestert av revisor.</article></article><article class="legalArticle" data-lovdata-URL="LTII/forskrift/1993-08-30-888/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Administrasjon</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Markedskontoret for poteter administrerer disse tilskuddsordninger. Markedsutvalget avgjør hvem som i denne forbindelse skal godkjennes som grossister for førstehåndsomsetning av poteter etter forskrifter gitt av Landbruksdepartementet.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Markedskontoret for poteter kan gi utfyllende regler om vilkår for utbetaling av tilskudd, herunder fastsette andre frister for innsending av oppgaver enn det som er fastsatt i § 2.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Klager over avgjørelser som Markedskontoret for poteter har tatt i forbindelse med tilskuddsordningene, kan innankes for Landbruksdepartementet.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Utgifter til administrasjon i forbindelse med denne ordning dekkes etter regnskap.</article></article><article class="legalArticle" data-lovdata-URL="LTII/forskrift/1993-08-30-888/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Landbruksdepartementet kan gi nærmere regler og bestemmelser om gjennomføring, kontroll og revisjon i forbindelse med disse.</article></article><article class="legalArticle" data-lovdata-URL="LTII/forskrift/1993-08-30-888/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disse tilskuddsordninger gjelder fra 1. juli 1993 og inntil videre.</article></article></main></body></html>