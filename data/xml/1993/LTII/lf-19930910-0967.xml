<!DOCTYPE html><html lang="no"><head><title>Forskrift om vedtekter til plan- og bygningsloven § 79. Oppheving av vedtekter gitt til bygningsloven av 1965, Arendal kommune, Aust-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:57</dd><dt class="legacyID">Datokode</dt><dd class="legacyID">FOR-1993-09-10-967</dd><dt class="dokid">DokumentID</dt><dd class="dokid">LTII/forskrift/1993-09-10-967</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 9</dd><dt class="dateInForce">I kraft fra</dt><dd class="dateInForce">1993-10-15</dd><dt class="appliesTo">Gjelder for</dt><dd class="appliesTo">Arendal kommune, Aust-Agder.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1993-11-23</dd><dt class="titleShort">Korttittel</dt><dd class="titleShort">Forskrift til plan- og bygningsloven, Arendal</dd><dt class="title">Tittel</dt><dd class="title">Forskrift om vedtekter til plan- og bygningsloven § 79. Oppheving av vedtekter gitt til bygningsloven av 1965, Arendal kommune, Aust-Agder.</dd><dt class="miscInformation">Annet om dokumentet</dt><dd class="miscInformation">Fastsatt av Arendal kommunestyre 16. desember 1991 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal- og arbeidsdepartementet 10. september 1993.</dd><dt class="refid">RefID</dt><dd class="refid">forskrift/1993-09-10-967</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningsloven § 79. Oppheving av vedtekter gitt til bygningsloven av 1965, Arendal kommune, Aust-Agder.<ul class="tocSubUl"><li>I</li></ul></li></ul></dd></dl></header><main class="documentBody" data-lovdata-URL="LTII/forskrift/1993-09-10-967" id="dokument"><h1>Forskrift om vedtekter til plan- og bygningsloven § 79. Oppheving av vedtekter gitt til bygningsloven av 1965, Arendal kommune, Aust-Agder.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1993-09-10-967/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Vedtekter til plan- og bygningsloven §§ 69 nr. 3, 76 siste punktum, 78 nr. 1 tredje ledd, 79, nest siste punktum skal lyde:</article> <article class="defaultP" margin-top="true">Til § 69 nr. 3:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I bebyggelsesplaner og reguleringsplaner skal gjøres rede for plassering av daginstitusjoner og av de anlegg som nevnt i § 69 nr. 1. I den grad behovet for slike anlegg er dekket på tilstøtende areal, må dette dokumenteres. Anleggene må vises i sin sammenheng med kjøreveier, gangveier og friareal.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Bygningsrådet kan kreve at det som bilag til reguleringsplan, bebyggelsesplan skal følge plan i bestemt målestokk for utforming av ubebygd areal og fellesareal. Det kan kreves at denne plan omfatter terrassering, planering, beplanting, forhager, tørkestativ, søppelkasser, private kjøre- og gangveier og lignende samt lekeplasser, oppstillingsplasser for motorkjøretøyer og sykler som nevnt nedenfor. Bygningsrådet kan påby endringer i innsendte planer etter retningslinjer rådet trekker opp.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Etter at planen er godkjent av bygningsrådet plikter eieren (festeren) å opparbeide arealet i overensstemmelse med planen uten unødig opphold. Arealet og anleggene skal holdes forsvarlig vedlike.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Bygningsrådet kan alltid, uavhengig av om slik plan som nevnt er forlangt utarbeidet, kreve at verdifullt landskap og vegetasjon skal bevares.</article> <article class="defaultP" margin-top="true"><i>Bestemmelser for anlegg og lekeplasser for barn i forbindelse med bebyggelsesplaner og reguleringsplaner for boliger:</i><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">I reguleringsplaner og byfornyelsesplaner skal det vises på plankart hvor og hvordan barns behov for brukbart og nok uteareal, lekeplasser, fellesrom, daginstitusjoner og trafikksikkerhet skal ivaretas innenfor planområdet.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">Ved søknad om byggetillatelse i området der det ikke foreligger samlet plan for uteareal, lekeplasser, fellesrom eller trafikksikkerhet kan bygningsrådet kreve at en tilfredsstillende plan for disse forhold vises før byggetillatelse gis.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/5/punkt/3/" id="kapittel-1-ledd-5-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/5/punkt/3/ledd/1/" id="kapittel-1-ledd-5-punkt-3-ledd-1">Bevaring av naturlige lekesteder.</article><article class="legalP" data-absoluteaddress="/kapittel/1/ledd/5/punkt/3/ledd/2/" id="kapittel-1-ledd-5-punkt-3-ledd-2">Steder som peker seg ut som framtidige naturlige lekesteder må utformes med tanke på dette og gjøres tryggere gjennom nødvendige sikringstiltak.</article><article class="legalP" data-absoluteaddress="/kapittel/1/ledd/5/punkt/3/ledd/3/" id="kapittel-1-ledd-5-punkt-3-ledd-3">Steder som allerede er tatt i bruk av barn som naturlige lekeområder bør sikres som del av framtidige lekeplasser eller uteområder.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/5/punkt/4/" id="kapittel-1-ledd-5-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/5/punkt/4/ledd/1/" id="kapittel-1-ledd-5-punkt-4-ledd-1">Krav til uteområder generelt.</article><article class="legalP" data-absoluteaddress="/kapittel/1/ledd/5/punkt/4/ledd/2/" id="kapittel-1-ledd-5-punkt-4-ledd-2">Inngangsområdet for hver bolig skal være stort nok og utformes slik at både voksne og barn kan bruke området til lek og opphold.</article><article class="legalP" data-absoluteaddress="/kapittel/1/ledd/5/punkt/4/ledd/3/" id="kapittel-1-ledd-5-punkt-4-ledd-3">Innenfor nærområdet, maksimum 150 m fra inngangsdøren, skal det finnes mulighet for ball-lek, sykling og aking på areal sikret mot kjøretrafikk og skjermet mot nabokonflikter.</article><article class="legalP" data-absoluteaddress="/kapittel/1/ledd/5/punkt/4/ledd/4/" id="kapittel-1-ledd-5-punkt-4-ledd-4">Innfor grenda, maksimum 500 m fra inngangsdøren, skal det finnes plass til plasskrevende ballspill, sykling, aking og byggelek på areal sikret mot kjøretrafikk og skjermet mot nabokonflikter. Det skal også finnes naturterreng med trær og annen vegetasjon.</article><article class="legalP" data-absoluteaddress="/kapittel/1/ledd/5/punkt/4/ledd/5/" id="kapittel-1-ledd-5-punkt-4-ledd-5">Lekeplassen må ligge på en solrik del av tomten og være tilfredsstillende belyst. Lekeplassen skal ikke være utsatt for støynivå høyere enn 55 dBA.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/5/punkt/5/" id="kapittel-1-ledd-5-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/5/punkt/5/ledd/1/" id="kapittel-1-ledd-5-punkt-5-ledd-1">Krav til lekeplasser i områder med middels tett og åpen bebyggelse.</article><article class="legalP" data-absoluteaddress="/kapittel/1/ledd/5/punkt/5/ledd/2/" id="kapittel-1-ledd-5-punkt-5-ledd-2">I områder med boliger skal det settes av areal og opparbeides felles lekeplasser tilsvarende minimum 25 m<sup>2</sup> pr. bolig som fordeles på de forskjellige typer lekeplasser. Areal brattere enn 1:3 eller smalere enn 2 m regnes ikke med.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/5/punkt/5/ledd/2/punkt/1/" id="kapittel-1-ledd-5-punkt-5-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/5/punkt/5/ledd/2/punkt/1/ledd/1/" id="kapittel-1-ledd-5-punkt-5-ledd-2-punkt-1-ledd-1">Lekeplass ved inngang:</article><article class="legalP" data-absoluteaddress="/kapittel/1/ledd/5/punkt/5/ledd/2/punkt/1/ledd/2/" id="kapittel-1-ledd-5-punkt-5-ledd-2-punkt-1-ledd-2">Lekeplass ved inngang kreves bare i de områder der ikke alle leiligheter har minimum 50 m<sup>2</sup> privat uteareal eller tilgang til tilsvarende fellesområde på bakken i direkte tilknytning til boligen.</article><article class="legalP" data-absoluteaddress="/kapittel/1/ledd/5/punkt/5/ledd/2/punkt/1/ledd/3/" id="kapittel-1-ledd-5-punkt-5-ledd-2-punkt-1-ledd-3">Min 5 m<sup>2</sup> av lekeplassareal pr. bolig skal settes av til lekeplass ved inngang. Gangavstanden til inngangslekeplassen skal være maksimum 50 m fra de boligene den skal betjene.</article><article class="legalP" data-absoluteaddress="/kapittel/1/ledd/5/punkt/5/ledd/2/punkt/1/ledd/4/" id="kapittel-1-ledd-5-punkt-5-ledd-2-punkt-1-ledd-4">Plassen skal inneholde minimum en sandkasse, en benk og noe fast dekke som er flatt nok til trehjulssykling, manøvrering av rullestol og frasetting av barnevogn. Plassen bør også inneholde klatreredskap og huske.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/5/punkt/5/ledd/2/punkt/2/" id="kapittel-1-ledd-5-punkt-5-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/5/punkt/5/ledd/2/punkt/2/ledd/1/" id="kapittel-1-ledd-5-punkt-5-ledd-2-punkt-2-ledd-1">Nærlekeplass:</article><article class="legalP" data-absoluteaddress="/kapittel/1/ledd/5/punkt/5/ledd/2/punkt/2/ledd/2/" id="kapittel-1-ledd-5-punkt-5-ledd-2-punkt-2-ledd-2">Minimum 10 m<sup>2</sup> av lekeplassarealet pr. bolig skal inngå i en felles nærlekeplass som ligger i maksimum 150 m gangavstand fra inngangen til de boligene den skal betjene. Nærlekeplassen bør være minimum 500 m<sup>2</sup>. Bygningsrådet kan stille krav til plassens utforming, utstyr, hellingsforhold, overflatebehandling m.v., slik at den best mulig supplerer uteområdene i nærområdet. Plassen skal være skjermet mot naboer slik at konflikter søkes unngått.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/5/punkt/5/ledd/2/punkt/3/" id="kapittel-1-ledd-5-punkt-5-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/5/punkt/5/ledd/2/punkt/3/ledd/1/" id="kapittel-1-ledd-5-punkt-5-ledd-2-punkt-3-ledd-1">Grendelekeplass:</article><article class="legalP" data-absoluteaddress="/kapittel/1/ledd/5/punkt/5/ledd/2/punkt/3/ledd/2/" id="kapittel-1-ledd-5-punkt-5-ledd-2-punkt-3-ledd-2">Minimum 10 m<sup>2</sup> av lekeplassarealet pr. bolig skal inngå i en felles grendelekeplass som ligger i maksimum 500 m gangavstand til de boligene den skal betjene. Lekeplassen skal gi plass for særlig plasskrevende lek, ballspill, skøyter, byggelek o.l. Bygningsrådet kan stille krav til plassens utforming, hellingsgrad, overflatebehandling, utstyr etc. Minst 50 % av arealet skal være jevn flate egnet for ballspill. Plassen skal også inneholde park- eller naturareal med slitesterke trevegetasjon der bygging av lekehytter etc er tillatt. Plassen skal være skjermet mot naboer slik at konflikter søkes unngått.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/5/punkt/5/ledd/2/punkt/4/" id="kapittel-1-ledd-5-punkt-5-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/5/punkt/5/ledd/2/punkt/4/ledd/1/" id="kapittel-1-ledd-5-punkt-5-ledd-2-punkt-4-ledd-1">Sammenslåing av enheter:</article><article class="legalP" data-absoluteaddress="/kapittel/1/ledd/5/punkt/5/ledd/2/punkt/4/ledd/2/" id="kapittel-1-ledd-5-punkt-5-ledd-2-punkt-4-ledd-2">Når hele boligområdet ikke omfatter mer enn 30 boliger, eller i spesielt vanskelig terreng som gir dårlige adkomstmuligheter, kan lekeplass ved inngang og nærlekeplass slås sammen til en enhet med maksimum gangavstand 100 m fra de boliger den betjener.</article><article class="legalP" data-absoluteaddress="/kapittel/1/ledd/5/punkt/5/ledd/2/punkt/4/ledd/3/" id="kapittel-1-ledd-5-punkt-5-ledd-2-punkt-4-ledd-3">Når hele boligområdet ikke omfatter mer enn 200 boliger, kan nærlekeplass og grendelekeplass slås sammen til en enhet med maksimum 150 m gangavstand fra de boliger den betjener.</article></article></li></ul></article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/5/punkt/6/" id="kapittel-1-ledd-5-punkt-6"><span class="data-originalId">6.</span><article class="legalP" data-absoluteaddress="/kapittel/1/ledd/5/punkt/6/ledd/1/" id="kapittel-1-ledd-5-punkt-6-ledd-1">Krav ved konsentrert bebyggelse:</article><article class="legalP" data-absoluteaddress="/kapittel/1/ledd/5/punkt/6/ledd/2/" id="kapittel-1-ledd-5-punkt-6-ledd-2">Summen av fellesarealer til lek og utendørs opphold skal minst være 50 m<sup>2</sup> pr. boligenhet.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/ledd/5/punkt/7/" id="kapittel-1-ledd-5-punkt-7"><span class="data-originalId">7.</span><article class="legalP" data-absoluteaddress="/kapittel/1/ledd/5/punkt/7/ledd/1/" id="kapittel-1-ledd-5-punkt-7-ledd-1">I områder hvor det er regulert så stort antall boliger som anført under pkt. 1 til 5, men hvor disse ikke blir utbygget samlet, avgjør bygningsrådet når anlegget av lekeplasser m.m. skal gjennomføres.</article></article></li></ul></article> <article class="defaultP" margin-top="true"><i>Bestemmelser for avkjørsel og parkering av biler, motorsykler og sykler for bebyggelsens behov:</i><ul class="defaultList"><li data-li-identifier="8." data-name="8."><article class="listArticle" data-absoluteaddress="/kapittel/1/ledd/5/punkt/8/" id="kapittel-1-ledd-5-punkt-8"><span class="data-originalId">8.</span><article class="legalP" data-absoluteaddress="/kapittel/1/ledd/5/punkt/8/ledd/1/" id="kapittel-1-ledd-5-punkt-8-ledd-1">Boligbebyggelse skal ha oppstillingsplass på egen tomt eller på fellesareal for flere tomter for 1 bil pr. bolig, 0,5 bil pr. bolig for besøkende, samt 0,5 bil pr. bolig som reserve for eventuelt senere opparbeidelse. For hybelbygg kreves tilsvarende for hver annen hybel.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/1/ledd/5/punkt/9/" id="kapittel-1-ledd-5-punkt-9"><span class="data-originalId">9.</span><article class="legalP" data-absoluteaddress="/kapittel/1/ledd/5/punkt/9/ledd/1/" id="kapittel-1-ledd-5-punkt-9-ledd-1">Forretningsbebyggelse skal ha oppstillingsplass på egen tomt eller på felles areal for flere tomter for 1 bil pr. 50 m<sup>2</sup> bruksareal som fastlagt i NS 3940, til dette kommer lasteareal for vare- og lastebiler.</article></article></li><li data-li-identifier="10." data-name="10."><article class="listArticle" data-absoluteaddress="/kapittel/1/ledd/5/punkt/10/" id="kapittel-1-ledd-5-punkt-10"><span class="data-originalId">10.</span><article class="legalP" data-absoluteaddress="/kapittel/1/ledd/5/punkt/10/ledd/1/" id="kapittel-1-ledd-5-punkt-10-ledd-1">Industri- og lagerbebyggelse skal ha oppstillingsplass for en bil pr. 100 m<sup>2</sup> bruksareal som fastlagt i NS 3940.</article></article></li><li data-li-identifier="11." data-name="11."><article class="listArticle" data-absoluteaddress="/kapittel/1/ledd/5/punkt/11/" id="kapittel-1-ledd-5-punkt-11"><span class="data-originalId">11.</span><article class="legalP" data-absoluteaddress="/kapittel/1/ledd/5/punkt/11/ledd/1/" id="kapittel-1-ledd-5-punkt-11-ledd-1">Institusjoner, hoteller, restauranter, forsamlingslokaler, teatre, skoler, idrettsanlegg, sykehus og andre bygningsanlegg hvor spesielle forhold gjør seg gjeldende, skal ha oppstillingsplass for biler og ut- og innkjøringsforhold som bygningsrådet i hvert tilfelle krever.</article></article></li><li data-li-identifier="12." data-name="12."><article class="listArticle" data-absoluteaddress="/kapittel/1/ledd/5/punkt/12/" id="kapittel-1-ledd-5-punkt-12"><span class="data-originalId">12.</span><article class="legalP" data-absoluteaddress="/kapittel/1/ledd/5/punkt/12/ledd/1/" id="kapittel-1-ledd-5-punkt-12-ledd-1">Oppstillingsplass for motorsykler og sykler avsettes på egen tomt eller på fellesareal for flere tomter.</article></article></li><li data-li-identifier="13." data-name="13."><article class="listArticle" data-absoluteaddress="/kapittel/1/ledd/5/punkt/13/" id="kapittel-1-ledd-5-punkt-13"><span class="data-originalId">13.</span><article class="legalP" data-absoluteaddress="/kapittel/1/ledd/5/punkt/13/ledd/1/" id="kapittel-1-ledd-5-punkt-13-ledd-1">Bygningsrådet kan gjøre unntak fra disse bestemmelser i særlige tilfeller.</article></article></li></ul></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Bygningsrådet kan for sentrale bydeler godkjenne at biloppstillingsplassene helt eller delvis blir anordnet på et annet sted i rimelig nærhet. I spesielle tilfelle kan bygningsrådet gi utsettelse med plikten til å skaffe det fulle antall biloppstillingsplasser.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Rådet kan sette vilkår for disse unntak.</article> <article class="defaultP" margin-top="true">Til § 76 siste punktum:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Bygningsrådet kan kreve at nødvendig garasjeplass skal være sikret for eiendommens behov. Dette kommer i tillegg til påbudte biloppstillingsplasser for eneboliger i vedtekt til § 69.</article> <article class="defaultP" margin-top="true">Til § 78 nr. 1 tredje ledd:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Bygningsrådet kan forby at bedrifter, anlegg, opplag og lager av farlig eller særlig sjenerende art blir lagt innenfor kommunes område eller del av dette.</article> <article class="defaultP" margin-top="true">Til § 79 nest siste punktum:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Bruksendring fra helårsbolig til fritidsbolig er forbudt. Bygningsrådet kan i særlige tilfelle gjøre unntak fra denne bestemmelse.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Vedtektene trer i kraft 15. oktober 1993.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Fra samme tid oppheves forskrift om eldre vedtekter til bygningsloven av 1965 §§ 76 og 78, stadfestet 13. oktober 1966 og vedtekt til § 69 nr. 3, stadfestet 14. januar 1977 og vedtekt til § 79, stadfestet 24. november 1981.</article></section></main></body></html>