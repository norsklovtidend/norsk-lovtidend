<!DOCTYPE html><html lang="no"><head><title>Forskrift om vedtekt til plan- og bygningsloven § 107, Nittedal kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:46</dd><dt class="legacyID">Datokode</dt><dd class="legacyID">FOR-1993-07-13-862</dd><dt class="dokid">DokumentID</dt><dd class="dokid">LTII/forskrift/1993-07-13-862</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 8</dd><dt class="dateInForce">I kraft fra</dt><dd class="dateInForce">1993-08-30</dd><dt class="appliesTo">Gjelder for</dt><dd class="appliesTo">Nittedal kommune, Akershus.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1993-10-21</dd><dt class="titleShort">Korttittel</dt><dd class="titleShort">Forskrift til plan- og bygningsloven, Nittedal</dd><dt class="title">Tittel</dt><dd class="title">Forskrift om vedtekt til plan- og bygningsloven § 107, Nittedal kommune, Akershus.</dd><dt class="miscInformation">Annet om dokumentet</dt><dd class="miscInformation">Fastsatt av Nittedal kommunestyre 25. november 1991 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal- og arbeidsdepartementet 13. juli 1993.</dd><dt class="refid">RefID</dt><dd class="refid">forskrift/1993-07-13-862</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til plan- og bygningsloven § 107, Nittedal kommune, Akershus.</li></ul></dd></dl></header><main class="documentBody" data-lovdata-URL="LTII/forskrift/1993-07-13-862" id="dokument"><h1>Forskrift om vedtekt til plan- og bygningsloven § 107, Nittedal kommune, Akershus.</h1><article class="legalP" data-absoluteaddress="/ledd/1/" id="ledd-1">Vedtekten til § 107 skal lyde:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1)</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Innen kommunen må lysreklame, takreklame, gavlreklame, uthengningsskilt, automater, reklame på støttemur eller innhegning, samt frittstående reklameskilt og reklamestenger eller lignende innretning, ikke oppsettes uten at bygningsrådet på forhånd har gitt tillatelse. Tillatelsen kan bare gis inntil videre eller for et begrenset tidsrom.</article><article class="legalP" data-absoluteaddress="/ledd/1/punkt/1/ledd/2/" id="ledd-1-punkt-1-ledd-2">Skilt og reklame må ikke overskride et areal på 10 m<sup>2</sup>.</article><article class="legalP" data-absoluteaddress="/ledd/1/punkt/1/ledd/3/" id="ledd-1-punkt-1-ledd-3">Forhåndstillatelse etter 1. ledd kreves ikke for mindre skilt (0,6 m x 1,2 m) flatt på vegg og mindre reklame direkte på vegg.</article></article></li><li data-li-identifier="2)" data-name="2)"><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2)</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">I boligstrøk er takreklame, lysreklame og større reklamearrangement ikke tillatt. Mindre reklame på forretninger som tjener strøket kan tillates. Reklame som sjenerer boliger kan forbys.</article></article></li><li data-li-identifier="3)" data-name="3)"><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3)</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Markiser, skilt og andre innretninger ut over fortau og annen offentlig grunn, må ikke være anbrakt slik at de hindrer ferdselen eller kan innebære fare for omgivelsene på annen måte. De må ikke være anbrakt slik at de kommer i veien for trafikkstolper eller andre offentlige innretninger som ellers blir satt opp.</article></article></li><li data-li-identifier="4)" data-name="4)"><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4)</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Skilt, bortsett for offentlige veiskilt, og reklame eller annen reklameinnretning tillates ikke oppsatt i byggeforbudsbeltet til riksvei eller fylkesvei, eller i områder som i henhold til kommuneplanen er regulert til landbruks-, natur- og friluftsområde.</article></article></li></ul></article><article class="legalP" data-absoluteaddress="/ledd/2/" id="ledd-2">Vedtekten trer i kraft 30. august 1993.</article></main></body></html>