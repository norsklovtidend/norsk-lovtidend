<!DOCTYPE html><html lang="no"><head><title>Forskrift om handel utenom fast utsalgssted, Lillesand kommune, Aust-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:50</dd><dt class="legacyID">Datokode</dt><dd class="legacyID">FOR-1993-06-04-616</dd><dt class="dokid">DokumentID</dt><dd class="dokid">LTII/forskrift/1993-06-04-616</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 6</dd><dt class="dateInForce">I kraft fra</dt><dd class="dateInForce">1993-06-04</dd><dt class="appliesTo">Gjelder for</dt><dd class="appliesTo">Lillesand kommune, Aust-Agder.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1993-08-10</dd><dt class="titleShort">Korttittel</dt><dd class="titleShort">Forskrift om handel, Lillesand</dd><dt class="title">Tittel</dt><dd class="title">Forskrift om handel utenom fast utsalgssted, Lillesand kommune, Aust-Agder.</dd><dt class="miscInformation">Annet om dokumentet</dt><dd class="miscInformation">Fastsatt av Lillesand kommunestyre 13. mai 1993 med hjemmel i lov av 6. juni 1980 nr. 21 om handelsvirksomhet § 3-2. Stadfestet av Fylkesmannen i Aust-Agder 4. juni 1993.</dd><dt class="refid">RefID</dt><dd class="refid">forskrift/1993-06-04-616</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om handel utenom fast utsalgssted, Lillesand kommune, Aust-Agder.<ul class="tocSubUl"><li>1.</li><li>2.</li><li>3.</li><li>4.</li><li>5.</li><li>6.</li><li>7.</li><li>8.</li></ul></li></ul></dd></dl></header><main class="documentBody" data-lovdata-URL="LTII/forskrift/1993-06-04-616" id="dokument"><h1>Forskrift om handel utenom fast utsalgssted, Lillesand kommune, Aust-Agder.</h1><article class="legalArticle" data-lovdata-URL="LTII/forskrift/1993-06-04-616/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder salg fra torg, gater, brygger eller andre off. steder utøvet av personer med handelsrett etter handelsloven kapittel 2. Forskriften regulerer også handel når den foregår fra fartøy, tomter og annen privat grunn, samt fra innganger til slike d.v.s. portrom og innganger til bygninger – når disse står i umiddelbar eller fri forbindelse med alminnelig beferdet strøk.</article></article><article class="legalArticle" data-lovdata-URL="LTII/forskrift/1993-06-04-616/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Kommunestyret eller det organ som får delegert myndighet, bestemmer hvilke offentlige plasser som kan benyttes til handel som nevnt under punkt 1. Før vedtak fattes om salgssteder skal politiets uttalelse og næringsmiddeltilsynets godkjennelse innhentes.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Søknad om fast plass på offentlig grunn må sendes Lillesand kommune innen 1. mai hvert år. I tillegg til de faste plassene, kan det gis plass for tilfeldig salg. Plassene kan søkes av og tildeles registrerte firmaer/personer (dette kravet gjelder ikke for lag og organisasjoner som ikke driver forretningsvirksomhet i vanlig forstand). Registreringsplikten gjelder ikke for handlende som selger egenproduserte varer. Administrasjonssjefen eller den sektor som får delegert myndighet, tildeler plasser for tilfeldig salg.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">I forbindelse med arrangementer på offentlig grunn, kan administrasjonssjefen eller den han bemyndiger, henvise handlerne til annet sted enn tildelt.</article></article><article class="legalArticle" data-lovdata-URL="LTII/forskrift/1993-06-04-616/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ingen må drive handel fra offentlige steder, jfr. pkt. 2, uten å være anvist plass av administrasjonssjefen eller den han bemyndiger.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ingen kan ha mer enn 1 torgplass, størrelse inntil 25 m<sup>2</sup>. Når særlige grunner foreligger kan administrasjonssjefen eller den han bemyndiger gjøre unntak fra denne bestemmelsen.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Plassen kan ikke overdras til andre. Ved fordeling av plassene skal de som omsetter varer fra egen produksjon ha fortrinn. Lillesand kommune kan utarbeide retningslinjer for prioritering av faste og tilfeldige plasser.</article></article><article class="legalArticle" data-lovdata-URL="LTII/forskrift/1993-06-04-616/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Handel som nevnt under punkt 1 kan foregå fra kl. 0900 til kl. 1630 mandag, tirsdag, onsdag og fredag. Torsdag kan handel foregå fra kl. 0900 til kl. 1900 og lørdag fra kl. 0900 til kl. 1400. Handel på søn- og helligdager er ikke tillatt. Administrasjonssjefen eller den han bemyndiger kan gjøre unntak fra denne bestemmelsen.</article></article><article class="legalArticle" data-lovdata-URL="LTII/forskrift/1993-06-04-616/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">De som driver salg som nevnt i pkt. 2, skal betale avgift til kommunekassereren. Avgiftens størrelse og forfallstid fastsettes av kommunestyret eller det organ som får delegert myndighet.</article></article><article class="legalArticle" data-lovdata-URL="LTII/forskrift/1993-06-04-616/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">De som driver salg som nevnt i pkt. 1, må rette seg etter de pålegg som politiet gir av hensyn til alminnelig orden, og etter de påbud som blir gitt av næringsmiddeltilsynet.</article></article><article class="legalArticle" data-lovdata-URL="LTII/forskrift/1993-06-04-616/7" data-name="7" data-partID="7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">De som driver salg som nevnt i pkt. 2, må sørge for renhold på stedet i salgstiden og for at alt avfall blir fjernet ved salgstidens slutt. De må sørge for at omgivelsene ikke skjemmes eller tilsøles av virksomheten.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Ingen må ta plass på salgsstedet med sine varer tidligere enn en halv time før den tid som er fastsatt for handelen. Biler, tilhengere o.l. som benyttes for tilbringing av varene, skal straks kjøres bort fra salgsplassen. Ved handelstidens slutt plikter handlerne straks å fjerne alle varer og utstyr fra salgsplassen.</article></article><article class="legalArticle" data-lovdata-URL="LTII/forskrift/1993-06-04-616/8" data-name="8" data-partID="8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overtredelse av denne forskriften med tilhørende retningslinjer gir Lillesand kommune rett til å vise bort selgeren fra salgsplassen.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Forskriften trer i kraft straks.</article></article></main></body></html>