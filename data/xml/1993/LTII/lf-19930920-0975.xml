<!DOCTYPE html><html lang="no"><head><title>Forskrift om vedtekter til plan- og bygningsloven, Bodø kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:05</dd><dt class="legacyID">Datokode</dt><dd class="legacyID">FOR-1993-09-20-975</dd><dt class="dokid">DokumentID</dt><dd class="dokid">LTII/forskrift/1993-09-20-975</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 9</dd><dt class="dateInForce">I kraft fra</dt><dd class="dateInForce">1993-10-15</dd><dt class="appliesTo">Gjelder for</dt><dd class="appliesTo">Bodø kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1993-11-23</dd><dt class="titleShort">Korttittel</dt><dd class="titleShort">Forskrift til plan- og bygningsloven, Bodø</dd><dt class="title">Tittel</dt><dd class="title">Forskrift om vedtekter til plan- og bygningsloven, Bodø kommune, Nordland.</dd><dt class="miscInformation">Annet om dokumentet</dt><dd class="miscInformation">Fastsatt av Bodø kommunestyre 18. juni 1992 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal- og arbeidsdepartementet 20. september 1993.</dd><dt class="refid">RefID</dt><dd class="refid">forskrift/1993-09-20-975</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningsloven, Bodø kommune, Nordland.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1993-09-20-975" id="dokument"><h1>Forskrift om vedtekter til plan- og bygningsloven, Bodø kommune, Nordland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1993-09-20-975/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Vedtekter til plan- og bygningsloven §§ 69 nr. 3, §§ 76 tredje og fjerde punktum, 78 nr. 1, 92 tredje ledd, 93 første ledd pkt. g og tredje ledd, 97 tredje ledd og 107 første ledd skal lyde:</article> <article class="defaultP" margin-top="true">Til § 69 nr. 3:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I bebyggelsesplaner, reguleringsplaner og ved søknad om byggetillatelse skal det gjøres rede for plassering av de anlegg som er nevnt i § 69 nr. 1. I den grad behovet for slike anlegg er dekket på tilstøtende areal, må dette dokumenteres. Anlegget må vises i sammenheng med kjøreveger, gangveger og friområder.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Planer og byggetillatelser skal angi tidsfrister for opparbeidelse og ferdigstillelse av fellesarealene.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Bygningsrådet kan kreve at anleggene tegnes inn på eget kartbilag til saken.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Arealene og anleggene skal opparbeides og ferdigstilles innenfor de frister som er satt. De skal holdes forsvarlig vedlike av eier eller fester.<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">Krav til leke- og oppholdsareal</article><article class="legalP" data-absoluteaddress="/kapittel/1/ledd/5/punkt/1/ledd/2/" id="kapittel-1-ledd-5-punkt-1-ledd-2">Til hver leilighet skal det sikres minst 35 m<sup>2</sup> leke- og oppholdsareal fordelt på lekeplass ved inngang, nærleke- plass og grendelekeplass. Areal brattere enn 1:5 og areal som ikke er tilgjengelig store deler av dagen skal som regel ikke regnes med. Det samme gjelder for areal som er belagt med restriksjoner som hindrer barns frie lek.</article><article class="legalP" data-absoluteaddress="/kapittel/1/ledd/5/punkt/1/ledd/3/" id="kapittel-1-ledd-5-punkt-1-ledd-3">I området hvor bebyggelsen ikke føres opp samlet, men hvor utbyggingen skal skje over tid, avgjør bygningsrådet når lekeplassene skal ferdigstilles.</article><article class="defaultP">Lekeplass i inngangssonen</article><article class="legalP" data-absoluteaddress="/kapittel/1/ledd/5/punkt/1/ledd/4/" id="kapittel-1-ledd-5-punkt-1-ledd-4">Det skal anlegges lekeplass for mindre barn på fellesarealer for bolighus eller grupper av hus som inneholder 3 leiligheter eller flere. Avstanden til inngang skal være mindre enn 50 m. For middels tett eller åpen bebyggelse kan avstanden økes til 100 m, dersom det er direkte øyekontakt mellom bolig og lekeplass.</article><article class="legalP" data-absoluteaddress="/kapittel/1/ledd/5/punkt/1/ledd/5/" id="kapittel-1-ledd-5-punkt-1-ledd-5">Hver plass bør være på minst 150 m<sup>2</sup> og skal betjene maksimum 15 leiligheter. For boliggrupper med 5 leiligheter eller færre, kan størrelsen reduseres til 50 m<sup>2</sup>.</article><article class="defaultP">Nærlekeplass</article><article class="legalP" data-absoluteaddress="/kapittel/1/ledd/5/punkt/1/ledd/6/" id="kapittel-1-ledd-5-punkt-1-ledd-6">Det skal være minst 15 m<sup>2</sup> areal pr. leilighet. Lekeplassen skal ligge nærmere inngang enn 150 m og bør være minst 1,5 da. Den skal betjene maksimum 100 leiligheter.</article><article class="legalP" data-absoluteaddress="/kapittel/1/ledd/5/punkt/1/ledd/7/" id="kapittel-1-ledd-5-punkt-1-ledd-7">Arealet kan deles på mindre enheter, men ikke mindre enn 0,5 da. For mindre boligfelt kan nærlekeplassen og lekeplassen ved inngang slåes sammen til en enhet, minst 1 da. stor og med gangavstand inntil 100 m fra inngang.</article><article class="defaultP">Grendelekeplass</article><article class="legalP" data-absoluteaddress="/kapittel/1/ledd/5/punkt/1/ledd/8/" id="kapittel-1-ledd-5-punkt-1-ledd-8">Det skal være minst 10 m<sup>2</sup> areal pr. leilighet. Plassen skal ligge nærmere inngang enn 500 m og skal være minst 5 da. Den skal betjene maksimum 500 leiligheter. Arealet kan deles opp i mindre enheter, men ikke mindre enn 2.5 da.</article><article class="legalP" data-absoluteaddress="/kapittel/1/ledd/5/punkt/1/ledd/9/" id="kapittel-1-ledd-5-punkt-1-ledd-9">I middels tett og åpen bebyggelse kan avstanden til inngang økes til 1000 m. Likeså kan skolegård eller annet offentlig areal godkjennes som grendelekeplass, dersom det kan godtgjøres at plassen eller arealet skal holdes åpen for fri lek.</article><article class="legalP" data-absoluteaddress="/kapittel/1/ledd/5/punkt/1/ledd/10/" id="kapittel-1-ledd-5-punkt-1-ledd-10">Nærlekeplass og grendelekeplass kan slåes sammen til en enhet, minst 5 da stor, når hele området ikke omfatter mere enn 150 boliger.</article><article class="legalP" data-absoluteaddress="/kapittel/1/ledd/5/punkt/1/ledd/11/" id="kapittel-1-ledd-5-punkt-1-ledd-11">Plassen skal lokaliseres i forhold til boligbebyggelsen slik at ballspill ikke medfører vesentlig sjenanse for beboerne.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">Krav til parkeringsplass m.v.</article><article class="legalP" data-absoluteaddress="/kapittel/1/ledd/5/punkt/2/ledd/2/" id="kapittel-1-ledd-5-punkt-2-ledd-2">For plass til avkjørsel og parkering av biler, motorsykler og sykler for bebyggelsens behov gjelder følgende regler:</article><article class="legalP" data-absoluteaddress="/kapittel/1/ledd/5/punkt/2/ledd/3/" id="kapittel-1-ledd-5-punkt-2-ledd-3">Vanlig boligbebyggelse skal ha oppstillingsplass på egen tomt eller på felles areal for flere tomter for minst 1,5 bil pr. bolig. For rene hybelbygg skal det være minst 1 bilplass pr. hybel. Frittliggende eneboliger skal ha minst 2 bilplasser på egen tomt.</article><article class="legalP" data-absoluteaddress="/kapittel/1/ledd/5/punkt/2/ledd/4/" id="kapittel-1-ledd-5-punkt-2-ledd-4">Kontor- og forretningsbebyggelse skal ha oppstillingsplass på egen tomt eller på fellesareal for flere tomter for minst 1 bil pr. 50 m<sup>2</sup> bruksareal (NS 3940) i bebyggelsen. Til dette kommer lasteareal for vare- og lastebiler.</article><article class="legalP" data-absoluteaddress="/kapittel/1/ledd/5/punkt/2/ledd/5/" id="kapittel-1-ledd-5-punkt-2-ledd-5">Industri- og lagerbebyggelse skal ha oppstillingsplass for minst 1 bil pr 100 m<sup>2</sup> bruksareal (NS 3940) i bebyggelsen, eller minst 75 bilplasser pr. 100 ansatte – største antall benyttes.</article><article class="legalP" data-absoluteaddress="/kapittel/1/ledd/5/punkt/2/ledd/6/" id="kapittel-1-ledd-5-punkt-2-ledd-6">Institusjoner, hoteller, restauranter, forsamlingslokaler, kjøpesentra, idrettsanlegg m.v. samt andre bygningsanlegg hvor spesielle forhold gjør seg gjeldende, skal ha oppstillingsplass for biler og ut- og innkjøringsforhold som ligger innenfor Vegdirektoratets anbefalte normer i håndbok 019-1983 – vegutforming, kap. 71 og parkeringsetterspørsel.</article><article class="legalP" data-absoluteaddress="/kapittel/1/ledd/5/punkt/2/ledd/7/" id="kapittel-1-ledd-5-punkt-2-ledd-7">Oppstillingsplass for motorsykler og sykler kan kreves etter antatt behov.</article><article class="legalP" data-absoluteaddress="/kapittel/1/ledd/5/punkt/2/ledd/8/" id="kapittel-1-ledd-5-punkt-2-ledd-8">Ved bruksendring i henhold til § 93 gjøres bestemmelsene også gjeldende for bestående bebyggelse.</article><article class="legalP" data-absoluteaddress="/kapittel/1/ledd/5/punkt/2/ledd/9/" id="kapittel-1-ledd-5-punkt-2-ledd-9">Bestemmelsene foran om krav til oppstillingsplass for biler bortfaller i den utstrekning garasjer trer i stedet. Dimensjonering av parkeringsplasser og manøvreringsareal skal følge Vegdirektoratets håndbok 019, kap 72.</article></article></li></ul></article> <article class="defaultP" margin-top="true">Til § 76, tredje og fjerde punktum:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Bygningsrådet kan kreve at nødvendig garasjeplass skal være sikret for eiendommens behov. Ved søknad om oppføring av boligbygg skal garasje være innpasset på situasjonsplanen selv om garasjen ikke bygges samtidig med boligen.</article> <article class="defaultP" margin-top="true">Til § 78 nr. 1.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">I bolig- og forretningsstrøk hvor stadfestet reguleringsplan ikke foreligger, må det ikke føres opp bedrifter og anlegg eller drives virksomhet som etter bygningsrådets skjønn vil medføre særlig brannfare eller være til vesentlig ulempe. Opplag og lager kan forbys i boligstrøk.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">I industristrøk kan boligbygg ikke føres opp. Heller ikke kan boliger innredes i bygning som nyttes til industri. Fra denne bestemmelse kan bygningsrådet i særlige tilfelle gjøre unntak.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Bygningsrådet kan forby at bedrifter, anlegg, opplag og lager av farlige eller særlig generende art blir lagt innenfor kommunenes område eller del av dette.</article> <article class="defaultP" margin-top="true">Til § 92 tredje ledd:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Ved endring av bestående bygning og ved oppussing av fasade gjelder § 74 nr. 2 tilsvarende. For bygning som i seg selv eller som del av et bygningsmiljø i det ytre har historisk, arkitektonisk eller annen kulturell verdi som bør bevares, kan bygningsrådet krevet at det tas hensyn til disse verdier ved ovennevnte arbeider. Med sikte på bevaring av husets karakter skal bygningsrådet kreve at husets takform, fasader, vinduer, dører, materialbruk og farger opprettholdes.</article> <article class="defaultP" margin-top="true">Til § 93 første ledd:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Oppsetting og endring av skilt og reklame o.l. som nevnt i § 107 første ledd.</article> <article class="defaultP" margin-top="true">Til § 93 tredje ledd:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Tillatelse må også innhentes før ubebygd areal brukes til lagervirksomhet. Tillatelse av bygningsrådet må også innhentes før bygning og skur helt eller delvis blir brukt til annet formål enn forutsatt i den tillatelse som er gitt, eller til annet formål enn innretningen eller vedkommende del av den tidligere har tjent. Tilsvarende gjelder for lagervirksomhet på ubebygd areal.</article> <article class="defaultP" margin-top="true">Til § 97 tredje ledd:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Hører arbeidet under annen offentlig myndighet, kan bygningsrådet bestemme at tilsynet overføres til vedkommende myndighet. I så fall kan bygningsrådet også bestemme at godkjenning av konstruksjonstegninger med tilhørende beregning overlates vedkommende myndighet.</article> <article class="defaultP" margin-top="true">Til § 107 første ledd:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Lysreklame, takreklame, gavlreklame, uthengsskilt, automater, reklame på støttemur eller innhegning, samt frittstående reklameskilt eller lignende innretning må ikke oppsettes uten at bygningsrådet på forhånd har gitt tillatelse etter søknad etter lovens kap. XVI. Tillatelsen kan bare gis inntil videre eller for et begrenset tidsrom.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">I boligstrøk er takreklame, lysreklame og større reklamearrangement ikke tillatt. Mindre reklamer på forretninger som tjener strøket kan tillates. Reklamer som sjenerer boliger kan forbys.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Forhåndstillatelse etter første ledd kreves ikke for skilt flatt påbygg og mindre reklame direkte på vegg, samt for lykt eller reklameflagg.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1993-09-20-975/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Vedtektene trer i kraft 15. oktober 1993.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Samtidig oppheves forskrifter om eldre vedtekter til bygningsloven §§ 67 nr. 1, 69 nr. 3, 74, 76, 78 nr. 1, 79, 93, 96 og 107.</article></section></main></body></html>