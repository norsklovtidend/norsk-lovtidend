<!DOCTYPE html><html lang="no"><head><title>Forskrift om jaktreglar for sameige gnr. 68 – Havre, Osterøy kommune, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:08</dd><dt class="legacyID">Datokode</dt><dd class="legacyID">FOR-1993-10-05-984</dd><dt class="dokid">DokumentID</dt><dd class="dokid">LTII/forskrift/1993-10-05-984</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 9</dd><dt class="dateInForce">I kraft fra</dt><dd class="dateInForce">1993-12-23</dd><dt class="appliesTo">Gjelder for</dt><dd class="appliesTo">Osterøy kommune, Hordaland.</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§29</li><li>forskrift/1982-04-02-592</li></ul></dd><dt class="dateOfPublication">Kunngjort</dt><dd class="dateOfPublication">1993-11-23</dd><dt class="titleShort">Korttittel</dt><dd class="titleShort">Forskrift om jaktreglar for Havre, Osterøy</dd><dt class="title">Tittel</dt><dd class="title">Forskrift om jaktreglar for sameige gnr. 68 – Havre, Osterøy kommune, Hordaland.</dd><dt class="miscInformation">Annet om dokumentet</dt><dd class="miscInformation">Fastsett av Direktoratet for naturforvaltning 5. oktober 1993 med heimel i lov av 29. mai 1981 nr. 38 om viltet (viltloven) § 29, jf. kgl.res. av 2. april 1982 nr. 592.</dd><dt class="refid">RefID</dt><dd class="refid">forskrift/1993-10-05-984</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om jaktreglar for sameige gnr. 68 – Havre, Osterøy kommune, Hordaland.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li></ul></li></ul></dd></dl></header><main class="documentBody" data-lovdata-URL="LTII/forskrift/1993-10-05-984" id="dokument"><h1>Forskrift om jaktreglar for sameige gnr. 68 – Havre, Osterøy kommune, Hordaland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1993-10-05-984/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Havre hjortejaktlag i Osterøy herad er eit lag der grunneigarane på alle bruk under gnr. 68, for 10 – ti – år frå 16. april 1993 har vorte samde om å slå saman sine rettar til jakt på hjort til eit hjortejaktområde med føremål å drive ei effektiv og rasjonell hjortejakt i området. Laget går inn for å verne om ei høveleg hjortestamme i området, tilpasse beskatninga av hjorten til det stamma til ei kvar tid tilseier, sjå etter at viltlova sine vilkår vert overhaldne og å arbeide for god jaktkultur og jegerskikk.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Vert ikkje denne avtala sagt opp skriftleg innan 1 – eit – år før tida er ute, gjeld ho framleis i så mange år som nevnt ovanfor.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1993-10-05-984/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Alle som eig eller rår over jaktrett til hjort, og som det fell naturleg å ta med i området, har rett til å vere med i laget.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1993-10-05-984/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Laget har til leiing eit styre på 3 medlemmer med varamenn. Styret er vedtaksført når alle 3 medlemmene, eller om naudsynt leiaren og 2 varamenn, er til stades.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Styret sine oppgåver er fylgjande:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/ledd/2/punkt/1/" id="kapittel-3-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/3/ledd/2/punkt/1/ledd/1/" id="kapittel-3-ledd-2-punkt-1-ledd-1">Føre protokoll, forvalte laget sine eigneluter og føre rekneskap.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/ledd/2/punkt/2/" id="kapittel-3-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/3/ledd/2/punkt/2/ledd/1/" id="kapittel-3-ledd-2-punkt-2-ledd-1">Kome med framlegg til årsmøtet om talet på hjort det kan vera høveleg å søke fellingsløyve for komande jaktbolk.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/ledd/2/punkt/3/" id="kapittel-3-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/3/ledd/2/punkt/3/ledd/1/" id="kapittel-3-ledd-2-punkt-3-ledd-1">Syte for at hjortejaktområdet sin søknad om fellingsløyve for hjort vert sendt kommunen i rett tid, og å betale fellingsavgifta.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/3/ledd/2/punkt/4/" id="kapittel-3-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/3/ledd/2/punkt/4/ledd/1/" id="kapittel-3-ledd-2-punkt-4-ledd-1">Sende melding til kommunen om resultatet av hjortejakta.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/3/ledd/2/punkt/5/" id="kapittel-3-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/3/ledd/2/punkt/5/ledd/1/" id="kapittel-3-ledd-2-punkt-5-ledd-1">Melde frå til lensmannen om mogeleg uløyves jakt som måtte skje i området.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/3/ledd/2/punkt/6/" id="kapittel-3-ledd-2-punkt-6"><span class="data-originalId">f)</span><article class="legalP" data-absoluteaddress="/kapittel/3/ledd/2/punkt/6/ledd/1/" id="kapittel-3-ledd-2-punkt-6-ledd-1">Syte for veging og deling av hjortekjøtet.</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/3/ledd/2/punkt/7/" id="kapittel-3-ledd-2-punkt-7"><span class="data-originalId">g)</span><article class="legalP" data-absoluteaddress="/kapittel/3/ledd/2/punkt/7/ledd/1/" id="kapittel-3-ledd-2-punkt-7-ledd-1">Freiste sette igong tiltak som til ei kvar tid måtte reknast som føremålstenleg for hjortestamma, også mogelege tiltak til avverging av hjorteskader.</article></article></li></ul></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1993-10-05-984/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Om ordning av jakta og deling av utbytet/utgifter.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">Kvart bruk kan berre ha ein jeger i samband med deling av bytet (ref. 4 g).</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/ledd/1/punkt/2/" id="kapittel-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/ledd/1/punkt/2/ledd/1/" id="kapittel-4-ledd-1-punkt-2-ledd-1">Fellingsavgifter delast mellom dei påmelde jegarane.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/4/ledd/1/punkt/3/" id="kapittel-4-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/4/ledd/1/punkt/3/ledd/1/" id="kapittel-4-ledd-1-punkt-3-ledd-1">Styret i jaktlaget avgjer kva tid det skal nyttast felles jakt eller fri jakt.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/4/ledd/1/punkt/4/" id="kapittel-4-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/4/ledd/1/punkt/4/ledd/1/" id="kapittel-4-ledd-1-punkt-4-ledd-1">Felles jakt.<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/4/ledd/1/punkt/4/ledd/1/punkt/1/" id="kapittel-4-ledd-1-punkt-4-ledd-1-punkt-1"><span class="data-originalId">1)</span><article class="legalP" data-absoluteaddress="/kapittel/4/ledd/1/punkt/4/ledd/1/punkt/1/ledd/1/" id="kapittel-4-ledd-1-punkt-4-ledd-1-punkt-1-ledd-1">Jegerdelen (1/2 dyret) delast likt mellom dei påmelde jegarane.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/4/ledd/1/punkt/4/ledd/1/punkt/2/" id="kapittel-4-ledd-1-punkt-4-ledd-1-punkt-2"><span class="data-originalId">2)</span><article class="legalP" data-absoluteaddress="/kapittel/4/ledd/1/punkt/4/ledd/1/punkt/2/ledd/1/" id="kapittel-4-ledd-1-punkt-4-ledd-1-punkt-2-ledd-1">Grunneigardelen (1/2 dyret) delast etter skyld.</article></article></li></ul></article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/4/ledd/1/punkt/5/" id="kapittel-4-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/4/ledd/1/punkt/5/ledd/1/" id="kapittel-4-ledd-1-punkt-5-ledd-1">Fri jakt.<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/4/ledd/1/punkt/5/ledd/1/punkt/1/" id="kapittel-4-ledd-1-punkt-5-ledd-1-punkt-1"><span class="data-originalId">1)</span><article class="legalP" data-absoluteaddress="/kapittel/4/ledd/1/punkt/5/ledd/1/punkt/1/ledd/1/" id="kapittel-4-ledd-1-punkt-5-ledd-1-punkt-1-ledd-1">Jegerdelen (1/2 dyret).<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/ledd/1/punkt/5/ledd/1/punkt/1/ledd/1/punkt/1/" id="kapittel-4-ledd-1-punkt-5-ledd-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/ledd/1/punkt/5/ledd/1/punkt/1/ledd/1/punkt/1/ledd/1/" id="kapittel-4-ledd-1-punkt-5-ledd-1-punkt-1-ledd-1-punkt-1-ledd-1">Av det skyttardelen = 1 år.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/ledd/1/punkt/5/ledd/1/punkt/1/ledd/1/punkt/2/" id="kapittel-4-ledd-1-punkt-5-ledd-1-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/ledd/1/punkt/5/ledd/1/punkt/1/ledd/1/punkt/2/ledd/1/" id="kapittel-4-ledd-1-punkt-5-ledd-1-punkt-1-ledd-1-punkt-2-ledd-1">Resten av jegerdelen delast likt mellom dei påmelde jegarane.</article></article></li></ul></article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/4/ledd/1/punkt/5/ledd/1/punkt/2/" id="kapittel-4-ledd-1-punkt-5-ledd-1-punkt-2"><span class="data-originalId">2)</span><article class="legalP" data-absoluteaddress="/kapittel/4/ledd/1/punkt/5/ledd/1/punkt/2/ledd/1/" id="kapittel-4-ledd-1-punkt-5-ledd-1-punkt-2-ledd-1">Grunneigardelen (1/2 dyret) delast etter skyld.</article></article></li></ul></article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/4/ledd/1/punkt/6/" id="kapittel-4-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/4/ledd/1/punkt/6/ledd/1/" id="kapittel-4-ledd-1-punkt-6-ledd-1">Grunneigardelen er 7 – sju – like delar i praksis, unnateke er 4. kvart dyr.</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/4/ledd/1/punkt/7/" id="kapittel-4-ledd-1-punkt-7"><span class="data-originalId">g)</span><article class="legalP" data-absoluteaddress="/kapittel/4/ledd/1/punkt/7/ledd/1/" id="kapittel-4-ledd-1-punkt-7-ledd-1">Grunneigardelen i 4. kvart dyr delast på 8, der eine delen går til bnr. 5. Dette bruket kan berre stille med jeger til same dyr.</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/4/ledd/1/punkt/8/" id="kapittel-4-ledd-1-punkt-8"><span class="data-originalId">h)</span><article class="legalP" data-absoluteaddress="/kapittel/4/ledd/1/punkt/8/ledd/1/" id="kapittel-4-ledd-1-punkt-8-ledd-1">Etter trekning har bnr. 5 rettar i dyr nr. 4.</article></article></li><li data-li-identifier="i)" data-name="i)"><article class="listArticle" data-absoluteaddress="/kapittel/4/ledd/1/punkt/9/" id="kapittel-4-ledd-1-punkt-9"><span class="data-originalId">i)</span><article class="legalP" data-absoluteaddress="/kapittel/4/ledd/1/punkt/9/ledd/1/" id="kapittel-4-ledd-1-punkt-9-ledd-1">Grunneigardelen delast etter bestemt mønster i 7 og 8 delar, som rullerer mellom grunneigarane.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1993-10-05-984/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Årsmøtet vert halde kvart år innan utgongen av året, og dei saker som vanlegvis skal handsamast er:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/5/ledd/1/punkt/1/" id="kapittel-5-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/5/ledd/1/punkt/1/ledd/1/" id="kapittel-5-ledd-1-punkt-1-ledd-1">Styret si årsmelding og rekneskap i revidert stand.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/5/ledd/1/punkt/2/" id="kapittel-5-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/5/ledd/1/punkt/2/ledd/1/" id="kapittel-5-ledd-1-punkt-2-ledd-1">Tilråding frå styret om bruken av mogleg overskot frå året før eller utlikning av underskot.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/5/ledd/1/punkt/3/" id="kapittel-5-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/5/ledd/1/punkt/3/ledd/1/" id="kapittel-5-ledd-1-punkt-3-ledd-1">Val på formann og styremedlemmer med varamenn for 2 år og framover. Kvart år er eit medlem på val (første gong ved lutdraging).</article></article></li></ul></article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Alle medlemmer plikter å ta ombod i laget, men attval kan nektast i like lang tid som vedkomande har stått i ombod.</article><article class="legalP" data-absoluteaddress="/kapittel/5/ledd/3/" id="kapittel-5-ledd-3">På årsmøtet avgjerast sakene med vanleg fleirtal av dei som møter. Kvart bruk har stemme i høve til skylda.</article><article class="legalP" data-absoluteaddress="/kapittel/5/ledd/4/" id="kapittel-5-ledd-4">Minst 5 – fem – medlemmer må møte.</article><article class="legalP" data-absoluteaddress="/kapittel/5/ledd/5/" id="kapittel-5-ledd-5">Ved likt stemmetal gjer formannen si stemme utslaget.</article><article class="legalP" data-absoluteaddress="/kapittel/5/ledd/6/" id="kapittel-5-ledd-6">Omframt årsmøte kan haldast når minst 4 – fire – medlemmer som rår over minst 1/4 av hjortejaktområdet sitt areal, kjem med ynskje om det til styret.</article><article class="legalP" data-absoluteaddress="/kapittel/5/ledd/7/" id="kapittel-5-ledd-7">Innkalling til årsmøte og omframt årsmøte skal gjevast medlemmene skriftleg, minst 2 – to – veker før møtet skal haldast.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1993-10-05-984/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Leier eller varaleiar pliktar laget med si underskrift, og fungerer som ansvarlege kontaktpersonar overfor kommunen.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1993-10-05-984/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Usemje som måtte oppstå mellom laget og medlemmene eller mellom medlemmene innbyrdes i høve til desse vedtekter, skal avgjerast med bindande verknad av ei valdgiftsnemnd på 3 – tre – medlemmer, der kvar av partane peiker ut eit medlem og lensmannen oppnemner leiaren.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1993-10-05-984/KAPITTEL_8" data-partID="k8"><h2 data-text-align="center">VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Framlegg til endringer av desse vedtekter må setjast opp på årsmøtet si sakslist og ha minst 2/3 fleirtal av dei møtande medlemmene. Minst 5 – fem – medlemmer må møte.</article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1993-10-05-984/KAPITTEL_9" data-partID="k9"><h2 data-text-align="center">IX</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Framlegg til oppløysing av laget må vera sett opp på årsmøtet si saksliste og vedtakast med minst 2/3 fleirtal av medlemmene.</article><article class="legalP" data-absoluteaddress="/kapittel/9/ledd/2/" id="kapittel-9-ledd-2">Møter ikkje så mange, kan oppløysing av laget vedtakast med vanleg fleirtal på neste årsmøte.</article><article class="legalP" data-absoluteaddress="/kapittel/9/ledd/3/" id="kapittel-9-ledd-3">Før laget vert oppløyst, må alle laget sine økonomiske plikter vere ordna.</article><article class="legalP" data-absoluteaddress="/kapittel/9/ledd/4/" id="kapittel-9-ledd-4">Laget sine eigneluter fell attende til medlemmene i høve til storleiken av det arealet dei har i hjortejaktområdet.</article></section></main></body></html>