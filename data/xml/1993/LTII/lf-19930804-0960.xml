<!DOCTYPE html><html lang="no"><head><title>Forskrift om handelsvirksomhet utenom fast utsalgssted, torghandel og gatesalg overfor forbruker, Deatnu-Tana kommune, Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:08</dd><dt class="legacyID">Datokode</dt><dd class="legacyID">FOR-1993-08-04-960</dd><dt class="dokid">DokumentID</dt><dd class="dokid">LTII/forskrift/1993-08-04-960</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 9</dd><dt class="dateInForce">I kraft fra</dt><dd class="dateInForce">1993-08-04</dd><dt class="appliesTo">Gjelder for</dt><dd class="appliesTo">Deatnu-Tana kommune, Finnmark.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1993-11-23</dd><dt class="titleShort">Korttittel</dt><dd class="titleShort">Forskrift om handelsvirksomhet, Deatnu-Tana</dd><dt class="title">Tittel</dt><dd class="title">Forskrift om handelsvirksomhet utenom fast utsalgssted, torghandel og gatesalg overfor forbruker, Deatnu-Tana kommune, Finnmark.</dd><dt class="miscInformation">Annet om dokumentet</dt><dd class="miscInformation">Fastsatt av Deatnu-Tana kommunstyre 18. februar 1993 med hjemmel i lov av 6. juni 1980 nr. 21 om handelsvirksomhet § 3-2. Stadfestet av Fylkesmannen i Finnmark 4. august 1993.</dd><dt class="refid">RefID</dt><dd class="refid">forskrift/1993-08-04-960</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om handelsvirksomhet utenom fast utsalgssted, torghandel og gatesalg overfor forbruker, Deatnu-Tana kommune, Finnmark.<ul class="tocSubUl"><li>1. Alminnelige bestemmelser.</li><li>2. Oppsøkende handelsvirksomhet.</li><li>3. Torghandel og gatesalg.</li><li>4. Straffebestemmelser:</li><li>5. Ikrafttredelse:</li></ul></li></ul></dd></dl></header><main class="documentBody" data-lovdata-URL="LTII/forskrift/1993-08-04-960" id="dokument"><h1>Forskrift om handelsvirksomhet utenom fast utsalgssted, torghandel og gatesalg overfor forbruker, Deatnu-Tana kommune, Finnmark.</h1><article class="legalArticle" data-lovdata-URL="LTII/forskrift/1993-08-04-960/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Alminnelige bestemmelser.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift er gitt med hjemmel i lov av 6. juni 1980 nr. 21 om handelsvirksomhet § 3-2 og gjelder handel med varer i næring utenom fast utsalgssted til forbrukere i Deatnu-Tana kommune.</article></article><article class="legalArticle" data-lovdata-URL="LTII/forskrift/1993-08-04-960/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Oppsøkende handelsvirksomhet.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Av hensyn til den stasjonære handelen i lokalsamfunnet er det ikke tillatt å drive omførselssalg av andre bransjevarer. Formannskapet kan likevel i enkelttilfeller tillate slik handel etter søknad. Tillatelsen kan ikke gis for mer enn ett år av gangen.</article></article><article class="legalArticle" data-lovdata-URL="LTII/forskrift/1993-08-04-960/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Torghandel og gatesalg.</span></h2><article class="marginIdArticle" data-partID="a3.1" data-absoluteaddress="/paragraf/3/punkt/1/" id="paragraf-3-punkt-1"><span class="data-marginOriginalId">3.1</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Torghandel skal foregå på anvist plass på kommunesenteret Tana bru.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Under spesielle arrangementer kan det, etter godkjenning fra rådmannen, utøves torghandel etter disse forskrifter også annet sted i kommunen.</article></article><article class="marginIdArticle" data-partID="a3.2" data-absoluteaddress="/paragraf/3/punkt/2/" id="paragraf-3-punkt-2"><span class="data-marginOriginalId">3.2</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Melding om torghandel gis kommunen som grunneier. Ved forlangende må det fremvises gyldig legitimasjon.</article></article><article class="marginIdArticle" data-partID="a3.3" data-absoluteaddress="/paragraf/3/punkt/3/" id="paragraf-3-punkt-3"><span class="data-marginOriginalId">3.3</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Melding om torghandel gis til økonomiavdelingen i kommunen. Økonomisjefen eller den han/hun bemyndiger utviser plass etter denne forskrift.</article><article class="legalP" data-absoluteaddress="/paragraf/3/punkt/3/ledd/2/" id="paragraf-3-punkt-3-ledd-2">Fast torgplass kan anvises for en begrenset periode inntil 2 uker av gangen.</article><article class="legalP" data-absoluteaddress="/paragraf/3/punkt/3/ledd/3/" id="paragraf-3-punkt-3-ledd-3">Torgplass kan ikke overdras til annen person.</article></article><article class="marginIdArticle" data-partID="a3.4" data-absoluteaddress="/paragraf/3/punkt/4/" id="paragraf-3-punkt-4"><span class="data-marginOriginalId">3.4</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Torgavgiften fastsettes til kr. 100,- pr. dag pr. tilrettelagt bordplass. Torgavgiften fastsettes til kr. 200,- pr. dag pr. tilrettelagt vognplass. Avgiften betales før torgtillatelse utstedes og torgplass anvises. Ved kontroll må legitimasjon, kvittering for betalt avgift samt andre nødvendige tillatelser fra andre myndigheter fremlegges ved forlangende.</article></article><article class="marginIdArticle" data-partID="a3.5" data-absoluteaddress="/paragraf/3/punkt/5/" id="paragraf-3-punkt-5"><span class="data-marginOriginalId">3.5</span><article class="legalP" data-absoluteaddress="/paragraf/3/punkt/5/ledd/1/" id="paragraf-3-punkt-5-ledd-1">Ingen må ta plass på salgsstedet med sine varer tidligere enn en time før den tid som er fastsatt for torghandelen. Innen en halv time etter salgstidens slutt skal alle varer, alt utstyr og alt avfall samt kjøretøyer være fjernet fra salgsstedet.</article></article><article class="marginIdArticle" data-partID="a3.6" data-absoluteaddress="/paragraf/3/punkt/6/" id="paragraf-3-punkt-6"><span class="data-marginOriginalId">3.6</span><article class="legalP" data-absoluteaddress="/paragraf/3/punkt/6/ledd/1/" id="paragraf-3-punkt-6-ledd-1">Torgplass må være tatt i bruk innen kl. 10.00 den dagen handelsvirksomheten skal foregå, ellers kan den tildeles en annen.</article></article><article class="marginIdArticle" data-partID="a3.7" data-absoluteaddress="/paragraf/3/punkt/7/" id="paragraf-3-punkt-7"><span class="data-marginOriginalId">3.7</span><article class="legalP" data-absoluteaddress="/paragraf/3/punkt/7/ledd/1/" id="paragraf-3-punkt-7-ledd-1">Kjøretøyer som nyttes som slepevogner for boder eller som lager for torgvarer, uten at det foretas salg direkte fra dem, er det ikke tillatt å parkere på torgplass.</article></article><article class="marginIdArticle" data-partID="a3.8" data-absoluteaddress="/paragraf/3/punkt/8/" id="paragraf-3-punkt-8"><span class="data-marginOriginalId">3.8</span><article class="legalP" data-absoluteaddress="/paragraf/3/punkt/8/ledd/1/" id="paragraf-3-punkt-8-ledd-1">De som har torgplass skal sørge for at plassen er ryddet etter bruk.</article></article><article class="marginIdArticle" data-partID="a3.9" data-absoluteaddress="/paragraf/3/punkt/9/" id="paragraf-3-punkt-9"><span class="data-marginOriginalId">3.9</span><article class="legalP" data-absoluteaddress="/paragraf/3/punkt/9/ledd/1/" id="paragraf-3-punkt-9-ledd-1">Torghandelens åpningstider reguleres av kommunens lukningsvedtekter:</article><article class="legalP" data-absoluteaddress="/paragraf/3/punkt/9/ledd/2/" id="paragraf-3-punkt-9-ledd-2">«Utsalgssteder som omfattes av lov om åpningstid for utsalgssteder skal på ukens fem første hverdager (mandag-fredag) være lukket mellom kl. 20.00 og kl. 06.00.</article><article class="legalP" data-absoluteaddress="/paragraf/3/punkt/9/ledd/3/" id="paragraf-3-punkt-9-ledd-3">Utsalgssteder skal være lukket fra kl. 18.00 på dager før søn- og helligdager og frem til kl. 06.00 den nærmeste påfølgende hverdag.</article><article class="legalP" data-absoluteaddress="/paragraf/3/punkt/9/ledd/4/" id="paragraf-3-punkt-9-ledd-4">Påske-, pinse-, jul- og nyttårsaften skal utsalgssteder være lukket etter kl. 15.00».</article><article class="legalP" data-absoluteaddress="/paragraf/3/punkt/9/ledd/5/" id="paragraf-3-punkt-9-ledd-5">Formannskapet har fått delegert myndighet til å innvilge dispensasjon fra lovens § 3 og de kommunale forskriftene.</article></article><article class="marginIdArticle" data-partID="a3.10" data-absoluteaddress="/paragraf/3/punkt/10/" id="paragraf-3-punkt-10"><span class="data-marginOriginalId">3.10</span><article class="legalP" data-absoluteaddress="/paragraf/3/punkt/10/ledd/1/" id="paragraf-3-punkt-10-ledd-1">Gatesalg kan foregå utenom tilviste torgplasser dersom dette ikke er til hinder for trafikk eller annen virksomhet. Meldeplikt og lukningsvedtekter gjelder tilsvarende for gatesalg som for torghandel.</article></article><article class="marginIdArticle" data-partID="a3.11" data-absoluteaddress="/paragraf/3/punkt/11/" id="paragraf-3-punkt-11"><span class="data-marginOriginalId">3.11</span><article class="legalP" data-absoluteaddress="/paragraf/3/punkt/11/ledd/1/" id="paragraf-3-punkt-11-ledd-1">De som har torgplass eller utøver gatesalg må til enhver tid rette seg etter de pålegg som lensmannen gir av hensyn til den alminnelige orden og likeledes etter de påbud som blir gitt av helserådet eller annen offentlig myndighet.</article><article class="legalP" data-absoluteaddress="/paragraf/3/punkt/11/ledd/2/" id="paragraf-3-punkt-11-ledd-2">Den som tross pålegg ikke etterkommer reglene i denne forskrift, kan bortvises fra torget av lensmann eller den myndighet som har utstedt torgplass.</article></article></article><article class="legalArticle" data-lovdata-URL="LTII/forskrift/1993-08-04-960/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Straffebestemmelser:</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Overtredelse av denne forskrift eller påbud som er gitt i medhold av forskriften straffes etter lov om handelsvirksomhet § 5-1.</article></article><article class="legalArticle" data-lovdata-URL="LTII/forskrift/1993-08-04-960/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Ikrafttredelse:</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft fra det tidspunkt fylkesmannens godkjenning foreligger.</article></article></main></body></html>