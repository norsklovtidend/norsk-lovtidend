<!DOCTYPE html><html lang="no"><head><title>Forskrift om vedtekt for forsøk vedrørende driftsstyrer for de videregående skoler og administrativ innplassering av fylkestannlegen, Hedmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:54</dd><dt class="legacyID">Datokode</dt><dd class="legacyID">FOR-1993-06-24-635</dd><dt class="dokid">DokumentID</dt><dd class="dokid">LTII/forskrift/1993-06-24-635</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 6</dd><dt class="dateInForce">I kraft fra</dt><dd class="dateInForce">1993-06-24</dd><dt class="appliesTo">Gjelder for</dt><dd class="appliesTo">Hedmark</dd><dt class="basedOn">Hjemmel</dt><dd class="basedOn"><ul><li>lov/1992-06-26-87/§7</li><li>forskrift/1992-12-11-1050</li></ul></dd><dt class="dateOfPublication">Kunngjort</dt><dd class="dateOfPublication">1993-08-10</dd><dt class="titleShort">Korttittel</dt><dd class="titleShort">Forskrift om frikommuneforsøk, skole mv, Hedmark</dd><dt class="title">Tittel</dt><dd class="title">Forskrift om vedtekt for forsøk vedrørende driftsstyrer for de videregående skoler og administrativ innplassering av fylkestannlegen, Hedmark.</dd><dt class="miscInformation">Annet om dokumentet</dt><dd class="miscInformation">Godkjent av Kommunal- og arbeidsdepartementet 24. juni 1993 med hjemmel i lov av 26. juni 1992 nr. 87 om forsøk i offentlig forvaltning § 7, jf. kgl.res. av 11. desember 1992 nr. 1050.</dd><dt class="refid">RefID</dt><dd class="refid">forskrift/1993-06-24-635</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt for forsøk vedrørende driftsstyrer for de videregående skoler og administrativ innplassering av fylkestannlegen, Hedmark.<ul class="tocSubUl"><li>§ 1. Administrativ innplassering av fylkestannlegen</li><li>§ 2. Driftsstyrer for de videregående skoler</li><li>§ 3. Rådgivende yrkesutvalg</li><li>§ 4. Klagenemnd</li><li>§ 5. Tilsettinger og permisjoner i videregående skole</li><li>§ 6. Inntak av elever</li><li>§ 7. Øvrige plikter for fylkeskommunen</li><li>§ 8. Ikrafttreden</li><li>§ 9. Lover og forskrifter det er gjort unntak fra</li></ul></li></ul></dd></dl></header><main class="documentBody" data-lovdata-URL="LTII/forskrift/1993-06-24-635" id="dokument"><h1>Forskrift om vedtekt for forsøk vedrørende driftsstyrer for de videregående skoler og administrativ innplassering av fylkestannlegen, Hedmark.</h1><article class="legalArticle" data-lovdata-URL="LTII/forskrift/1993-06-24-635/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Administrativ innplassering av fylkestannlegen</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fylkestannlegen er leder av tannhelsetjenestens driftsstyre. Fylkestannlegen er ovcrordnet alt personell i tannhelsetjenesten.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">På vegne av fylkesrådmannen v/fylkeshelsesjefen har fylkestannlegen ansvar for fagområdet tannhelse.</article></article><article class="legalArticle" data-lovdata-URL="LTII/forskrift/1993-06-24-635/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Driftsstyrer for de videregående skoler</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den enkelte videregående skole ledes av et internt driftsstyre. Driftsstyret består av sju medlemmer, derav to arbeidsgiverrepresentanter, tre oppnevnt av arbeidstakerorganisasjonene, og to medlemmer valgt av elevrådet, etter den til enhver tid gjeldende avtale.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Arbeidsgiverrepresentantene er rektor og rektors stedfortreder.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Rektor er driftsstyrets leder.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Driftsstyret fastsetter selv sin møteplan. Lederen innkaller til møtene i god tid. Saksdokumentene skal være møtedeltakeme i hende senest 3 dager før møtene. Ved tilsettinger skal sakene være møtedeltakerne i hende minst fem virkedager før møtene.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Leder, minst 3 av styremedlemmene eller fylkesrådmannen ved fylkesutdanningssjefen kan kreve driftsstyret innkalt til ekstra møte.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Fylkesrådmannen ved fylkesutdanningssjefen eller en representant vedkommende utpeker, kan møte i driftsstyrets møter med talerett og forslagsrett. Driftsstyret kan ellers innkalle de personer det finner nødvendig av hensyn til saksbehandlingen.</article><article class="legalP" data-absoluteaddress="/paragraf/2/ledd/7/" id="paragraf-2-ledd-7">Styret er vedtaksført når minst 3 representanter er tilstede og minst en av disse er arbeidsgiverrepresentant.</article><article class="legalP" data-absoluteaddress="/paragraf/2/ledd/8/" id="paragraf-2-ledd-8">Det føres møtebok.</article><article class="legalP" data-absoluteaddress="/paragraf/2/ledd/9/" id="paragraf-2-ledd-9">Melding om møtene, saksliste og utskrift av møteboka skal sendes fylkesrådmannen ved fylkesutdanningssjefen i to eksemplarer. Driftsstyret sørger for kunngjøring av sine vedtak på skolen.</article><article class="legalP" data-absoluteaddress="/paragraf/2/ledd/10/" id="paragraf-2-ledd-10">Driftsstyret skal innenfor rammer som er gitt i lov og forskrift og overordnede fylkeskommunale organer fastsette bl.a.:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/2/ledd/10/punkt/1/" id="paragraf-2-ledd-10-punkt-1"><span class="data-originalId">1)</span><article class="legalP" data-absoluteaddress="/paragraf/2/ledd/10/punkt/1/ledd/1/" id="paragraf-2-ledd-10-punkt-1-ledd-1">Ordningen for undervisningen for hvert år</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/2/ledd/10/punkt/2/" id="paragraf-2-ledd-10-punkt-2"><span class="data-originalId">2)</span><article class="legalP" data-absoluteaddress="/paragraf/2/ledd/10/punkt/2/ledd/1/" id="paragraf-2-ledd-10-punkt-2-ledd-1">Undervisningstiden for elevene i det enkelte kurs</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/2/ledd/10/punkt/3/" id="paragraf-2-ledd-10-punkt-3"><span class="data-originalId">3)</span><article class="legalP" data-absoluteaddress="/paragraf/2/ledd/10/punkt/3/ledd/1/" id="paragraf-2-ledd-10-punkt-3-ledd-1">Uketimetallet for den enkelte studieretning/linje</article></article></li><li data-li-identifier="4)" data-name="4)"><article class="listArticle" data-absoluteaddress="/paragraf/2/ledd/10/punkt/4/" id="paragraf-2-ledd-10-punkt-4"><span class="data-originalId">4)</span><article class="legalP" data-absoluteaddress="/paragraf/2/ledd/10/punkt/4/ledd/1/" id="paragraf-2-ledd-10-punkt-4-ledd-1">Inndeling av skoledagen</article></article></li><li data-li-identifier="5)" data-name="5)"><article class="listArticle" data-absoluteaddress="/paragraf/2/ledd/10/punkt/5/" id="paragraf-2-ledd-10-punkt-5"><span class="data-originalId">5)</span><article class="legalP" data-absoluteaddress="/paragraf/2/ledd/10/punkt/5/ledd/1/" id="paragraf-2-ledd-10-punkt-5-ledd-1">Reglement for skolen</article></article></li></ul></article><article class="legalP" data-absoluteaddress="/paragraf/2/ledd/11/" id="paragraf-2-ledd-11">Driftsstyret skal behandle ansettelses- og permisjonssaker etter bestemmelsene i § 5 i disse vedtekter og fylkeskommunale reglementer.</article></article><article class="legalArticle" data-lovdata-URL="LTII/forskrift/1993-06-24-635/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rådgivende yrkesutvalg</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved skoler som gir yrkesopplæring skal driftsstyret oppnevne rådgivende yreksutvalg. Nærmere bestemmelser om utvalgenes gjøremål og sammensetning fastsettes av fylkesutvalget i reglement.</article></article><article class="legalArticle" data-lovdata-URL="LTII/forskrift/1993-06-24-635/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Klagenemnd</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Klager over inntak, jf. § 6 i disse forskrifter, og klager over avgangskarakterer og vedtak i disiplinærsaker behandles av særskilt nenmd.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Regler om klagenemndas sammensetning fastsettes av fylkesutvalget i reglement</article></article><article class="legalArticle" data-lovdata-URL="LTII/forskrift/1993-06-24-635/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsettinger og permisjoner i videregående skole</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Personale i ledende stillinger ved skolen tilsettes av fylkesutvalget. Skolens driftsstyre skal avgi uttalelse før tilsetting finner sted.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fylkesutvalget fastsetter i reglement hva som skal regnes som ledende stillinger etter denne bestemmelse.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Tilsetting av skolens øvrige personale foretas av driftsstyret.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">For tilsettingssaker gjelder det fylkeskommunale tilsettingsreglement så langt dette ikke strider mot avtale, lov eller forskrift for videregående skole.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">For permisjonssaker gjelder reglement fastsatt av fylkeskommunen, så langt dette ikke strider mot avtale, lov eller forskrift for permisjon i videregående skole.</article><article class="legalP" data-absoluteaddress="/paragraf/5/ledd/6/" id="paragraf-5-ledd-6">Vedtak i driftsstyret i tilsettingssaker etter de to foregående ledd, kan ett eller flere av medlemmene innen møtets avslutning klage inn for særskilt klageutvalg.</article><article class="legalP" data-absoluteaddress="/paragraf/5/ledd/7/" id="paragraf-5-ledd-7">Nærmere regler om klageutvalgets sammensetning og saksbehandling fastsettes av fylkesutvalget i reglement.</article></article><article class="legalArticle" data-lovdata-URL="LTII/forskrift/1993-06-24-635/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Inntak av elever</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fylkeskommunen skal sørge for at inntak av elever skjer etter bestemmelser i lov og forskrifter, og at det etableres forsvarlige administrative rutiner for inntaket.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Klagenemnda, etter § 4 i disse vedtekter, behandler klager over inntak. Forvaltningslovens kap. VI om klage og omgjøring gjelder så langt bestemmelsene passer.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Nærmere regler om klagenemndas saksbehandling i inntakssaker fastsettes av fylkesutvalget i reglement.</article></article><article class="legalArticle" data-lovdata-URL="LTII/forskrift/1993-06-24-635/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Øvrige plikter for fylkeskommunen</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fylkeskommunen er pliktig til å påse at den videregående skole i fylket planlegges og drives i samsvar med gjeldende lovgivning, slik at skolen ivaretar hensyn til elever, ansatte, organisasjoner og andre, bl.a. ved at fylkeskommunen:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">Gir tilbud om undervisningsprogram – også utenfor eget fylke – til elever som har vansker med å følge undervisningen i den valgte studieretning/linje.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">Medvirker til at de ansatte får høve til å holde kunnskapene ved like og følge med på det faglige området.</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/7/ledd/1/punkt/3/" id="paragraf-7-ledd-1-punkt-3"><span class="data-originalId">3)</span><article class="legalP" data-absoluteaddress="/paragraf/7/ledd/1/punkt/3/ledd/1/" id="paragraf-7-ledd-1-punkt-3-ledd-1">Bidrar til utvikling av fagplanene ved igangsetting av forsøk etter departementets nærmere godkjenning.</article></article></li><li data-li-identifier="4)" data-name="4)"><article class="listArticle" data-absoluteaddress="/paragraf/7/ledd/1/punkt/4/" id="paragraf-7-ledd-1-punkt-4"><span class="data-originalId">4)</span><article class="legalP" data-absoluteaddress="/paragraf/7/ledd/1/punkt/4/ledd/1/" id="paragraf-7-ledd-1-punkt-4-ledd-1">Medvirker til utleie og utlån av skoleanlegg og utstyr til kulturelle organisasjoner og andre og fastsetter regler for dette. Reglene skal være slik formet at ingen blir utestengt av religiøse eller politiske grunner.</article></article></li><li data-li-identifier="5)" data-name="5)"><article class="listArticle" data-absoluteaddress="/paragraf/7/ledd/1/punkt/5/" id="paragraf-7-ledd-1-punkt-5"><span class="data-originalId">5)</span><article class="legalP" data-absoluteaddress="/paragraf/7/ledd/1/punkt/5/ledd/1/" id="paragraf-7-ledd-1-punkt-5-ledd-1">Gir uttalelse overfor departementet i forbindelse med eventuelle søknader om etablering av private videregående skoler.</article></article></li></ul></article></article><article class="legalArticle" data-lovdata-URL="LTII/forskrift/1993-06-24-635/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift om vedtekter trer i kraft straks og gjelder til 1. januar 1994.</article></article><article class="legalArticle" data-lovdata-URL="LTII/forskrift/1993-06-24-635/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Lover og forskrifter det er gjort unntak fra</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Vedtektene kommer i stedet for følgende lover og forskrifter:</article><article class="defaultP">Vedtektene § 1 – lov av 3. juni 1983 nr. 54 om tannhelsetjenesten § 3-4 annet ledd.</article><article class="defaultP">Vedtektene § 2 – lov av 21. juni 1974 nr. 55 om videregående opplæring § 9 bokstav c, § 10 annet ledd, § 15 annet ledd første setning, § 23, § 24 første ledd, § 25, § 26, § 27.</article><article class="defaultP">Vedtektene § 3 – lov av 21. juni 1974 nr. 55 om videregående opplæring § 24 tredje og fjerde ledd.</article><article class="defaultP">Vedtektene § 4 – forskrifter av 25. mars 1983 om begrunnelse og klage over avgangskarakterer fra grunnskolen og den videregående skolen, med hjemmel i lov av 21. juni 1974 nr. 55 om videregående opplæring § 6 og kgl.res. av 16. desember 1977 § 10 tredje ledd 1. og 2. setning og § 13 siste setning.</article><article class="defaultP">Vedtektene § 5 – lov av 21. juni 1974 nr. 55 om videregående opplæring § 19 og § 21.</article><article class="defaultP">Vedtektene § 6 – lov av 21. juni 1974 nr. 55 om videregående opplæring § 7 tredje ledd.</article><article class="defaultP">Vedtektene § 7 – lov av 21. juni 1974 nr. 55 om videregående opplæring § 5 annet ledd, § 8 annet ledd, § 39 annen setning.</article></article></main></body></html>