<!DOCTYPE html><html lang="no"><head><title>Forskrift om faglige kvalifikasjoner for ansvarshavende for bygging av separate avløpsanlegg, Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:59</dd><dt class="legacyID">Datokode</dt><dd class="legacyID">FOR-1993-08-27-963</dd><dt class="dokid">DokumentID</dt><dd class="dokid">LTII/forskrift/1993-08-27-963</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 9</dd><dt class="dateInForce">I kraft fra</dt><dd class="dateInForce">1993-09-15</dd><dt class="appliesTo">Gjelder for</dt><dd class="appliesTo">Troms</dd><dt class="basedOn">Hjemmel</dt><dd class="basedOn"><ul><li>lov/1981-03-13-6</li><li>forskrift/1992-07-08-519/§9</li></ul></dd><dt class="dateOfPublication">Kunngjort</dt><dd class="dateOfPublication">1993-11-23</dd><dt class="titleShort">Korttittel</dt><dd class="titleShort">Forskrift om avløpsanlegg, Troms</dd><dt class="title">Tittel</dt><dd class="title">Forskrift om faglige kvalifikasjoner for ansvarshavende for bygging av separate avløpsanlegg, Troms.</dd><dt class="miscInformation">Annet om dokumentet</dt><dd class="miscInformation">Fastsatt av Fylkesmannen i Troms 27. august 1993 med hjemmel i lov av 13. mars 1981 nr. 6 om forurensning, jfr. forskrift av 8. juli 1992 nr. 519 om utslipp fra separate avløpsanlegg § 9.</dd><dt class="refid">RefID</dt><dd class="refid">forskrift/1993-08-27-963</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om faglige kvalifikasjoner for ansvarshavende for bygging av separate avløpsanlegg, Troms.<ul class="tocSubUl"><li>§ 1. Hva forskriften gjelder.</li><li>§ 2. Hvem forskriften gjelder for.</li><li>§ 3. Anlegg som omfattes av forskriften.</li><li>§ 4. Krav til faglige kvalifikasjoner.</li><li>§ 5. Sertifisering.</li><li>§ 6. Myndighet.</li><li>§ 7. Klage, dispensasjon.</li><li>§ 8. Ikraftredelse.</li></ul></li></ul></dd></dl></header><main class="documentBody" data-lovdata-URL="LTII/forskrift/1993-08-27-963" id="dokument"><h1>Forskrift om faglige kvalifikasjoner for ansvarshavende for bygging av separate avløpsanlegg, Troms.</h1><article class="legalArticle" data-lovdata-URL="LTII/forskrift/1993-08-27-963/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriften gjelder.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften fastsetter minimumskrav til faglige kvalifikasjoner for den som skal godkjennes som ansvarshavende for bygging av separate avløpsanlegg.</article></article><article class="legalArticle" data-lovdata-URL="LTII/forskrift/1993-08-27-963/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem forskriften gjelder for.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er den som på arbeidsstedet har ansvaret for den praktiske utførelsen av et anlegg som skal stå som ansvarshavende.</article></article><article class="legalArticle" data-lovdata-URL="LTII/forskrift/1993-08-27-963/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Anlegg som omfattes av forskriften.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Forskriften omfatter alle typer separate avløpsanlegg. Separate avløpsanlegg defineres som i § 2 og utformes i henhold til i forskrift av 8. juli 1992 nr. 519 om utslipp fra separate avløpsanlegg § 6.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Minirenseanlegg unntas fra denne forskriften</article></article><article class="legalArticle" data-lovdata-URL="LTII/forskrift/1993-08-27-963/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til faglige kvalifikasjoner.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den som godkjennes som ansvarshavende for bygging av separate avløpsanlegg skal ha tilstrekkelig faglig bakgrunn. I tillegg skal vedkommende ha gjennomgått spesialkurs som er godkjent av fylkesmannen og ha erfaring fra denne type arbeid.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Før ansvarshavende kan godkjennes, skal vedkommende fremlegge dokumentasjon på faglig bakgrunn, godkjent spesialkurs (kursbevis) og erfaring.</article></article><article class="legalArticle" data-lovdata-URL="LTII/forskrift/1993-08-27-963/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sertifisering.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den som har oppfylt kravene til faglige kvalifikasjoner, gjennomgått godkjent spesialkurs og har erfaring fra denne type arbeid, kan tildeles Sertifikat for bygging av separate avløpsanlegg.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Sertifikat utstedes av kommunen og gjelder for 5 år.</article></article><article class="legalArticle" data-lovdata-URL="LTII/forskrift/1993-08-27-963/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Myndighet.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kommunen har ansvar for at denne forskrift følges. Kommunen kan tilbakekalle godkjennelse av ansvarshavende eller nekte å godkjenne ansvarshavende, dersom vedkommende ikke har rettet seg etter de krav kommunen stiller.</article></article><article class="legalArticle" data-lovdata-URL="LTII/forskrift/1993-08-27-963/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage, dispensasjon.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Kommunens vedtak etter denne forskrift kan påklages til fylkesmannen.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Fylkesmannen eller den fylkesmannen bemyndiger kan gi dispensasjon fra kravene i denne forskrift.</article></article><article class="legalArticle" data-lovdata-URL="LTII/forskrift/1993-08-27-963/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikraftredelse.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft fra 15. september 1993.</article></article></main></body></html>