<!DOCTYPE html><html lang="no"><head><title>Forskrift om åpningstid for utsalgssteder, Tysfjord kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:14</dd><dt class="legacyID">Datokode</dt><dd class="legacyID">FOR-1993-07-01-643</dd><dt class="dokid">DokumentID</dt><dd class="dokid">LTII/forskrift/1993-07-01-643</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 6</dd><dt class="dateInForce">I kraft fra</dt><dd class="dateInForce">1993-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-11-22-2025</li></ul></dd><dt class="appliesTo">Gjelder for</dt><dd class="appliesTo">Tysfjord kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1985-04-26-20/§1</li><li>lov/1985-04-26-20/§3</li></ul></dd><dt class="dateOfPublication">Kunngjort</dt><dd class="dateOfPublication">1993-08-10</dd><dt class="titleShort">Korttittel</dt><dd class="titleShort">Forskrift om åpningstid, utsalgssteder, Tysfjord</dd><dt class="title">Tittel</dt><dd class="title">Forskrift om åpningstid for utsalgssteder, Tysfjord kommune, Nordland.</dd><dt class="miscInformation">Annet om dokumentet</dt><dd class="miscInformation">Fastsatt av Tysfjord kommunestyre 29. april 1993 med hjemmel i lov av 26. april 1985 nr. 20 om åpningstid for utsalgssteder §§ 1 og 3. Stadfestet av Fylkesmannen i Nordland 1. juli 1993 med noen mindre endringer.</dd><dt class="refid">RefID</dt><dd class="refid">forskrift/1993-07-01-643</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om åpningstid for utsalgssteder, Tysfjord kommune, Nordland.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTII/forskrift/1993-07-01-643" id="dokument"><h1>Forskrift om åpningstid for utsalgssteder, Tysfjord kommune, Nordland.</h1><article class="legalArticle" data-lovdata-URL="LTII/forskrift/1993-07-01-643/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utsalgssteder som omfattes av lov om åpningstid for utsalgssteder skal holdes lukket på vanlige hverdager mellom kl. 22.00 og kl. 06.00.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Dager før søn- og helligdager lukkes senest kl. 18.00. På påske-, pinse-, jule- og nyttårsaften skal utsalgssteder være lukket senest kl. 15.00.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Det gis adgang til inntil 5 hverdager i løpet av et kalenderår at alle utsalgssteder, uansett bransje, samtidig holder åpent til kl. 24.00 i forbindelse med salg/markedsdager/julesalg og natur- og kulturfestival.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">1. søndag i advent kan utsalgssteder som omfattes av loven ha åpent mellom kl. 14.00 og kl. 19.00. I tillegg gis det adgang til inntil 3 søndager i løpet av et kalenderår at alle utsalgssteder, uansett bransje, samtidig holder åpent mellom kl. 14.00 og kl. 19.00 i forbindelse med markedsdager og natur- og kulturfestival.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">1. og 17. mai skal utsalgssteder være lukket.</article></article><article class="legalArticle" data-lovdata-URL="LTII/forskrift/1993-07-01-643/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Bestemmelsene i forskriftens § 1 gjelder ikke ved salg av proviant, bunkers, vann og rekvisita til fiske- eller fangstfartøy og til skip i kyst- eller utenriksfart.</article></article><article class="legalArticle" data-lovdata-URL="LTII/forskrift/1993-07-01-643/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I lukningstiden skal ikke kunder slippes inn i utsalgsstedet. Kunder som er kommet inn før lukningstid kan ekspederes.</article></article><article class="legalArticle" data-lovdata-URL="LTII/forskrift/1993-07-01-643/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Med hjemmel i lovens § 6 gis Tysfjord formannskap fullmakt til å innvilge dispensasjon fra lovens § 3 og kommunal forskrift gitt i medhold av loven.</article></article><article class="legalArticle" data-lovdata-URL="LTII/forskrift/1993-07-01-643/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Overtredelse av bestemmelsene i denne forskrift straffes i henhold til § 7 i lov om åpningstid for utsalgssteder.</article></article><article class="legalArticle" data-lovdata-URL="LTII/forskrift/1993-07-01-643/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks. Samtidig oppheves gjeldende forskrift av 22. november 1985 nr. 2025 om åpningstider for utsalgssteder, Tysfjord kommune.</article></article></main></body></html>