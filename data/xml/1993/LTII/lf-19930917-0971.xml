<!DOCTYPE html><html lang="no"><head><title>Forskrift om vern av Synesvarden landskapsvernområde med plantelivsfredning, Hå og Time kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:04</dd><dt class="legacyID">Datokode</dt><dd class="legacyID">FOR-1993-09-17-971</dd><dt class="dokid">DokumentID</dt><dd class="dokid">LTII/forskrift/1993-09-17-971</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 9</dd><dt class="dateInForce">I kraft fra</dt><dd class="dateInForce">1993-09-17</dd><dt class="appliesTo">Gjelder for</dt><dd class="appliesTo">Hå og Time kommuner, Rogaland.</dd><dt class="basedOn">Hjemmel</dt><dd class="basedOn"><ul><li>lov/1970-06-19-63/§5</li><li>lov/1970-06-19-63/§6</li><li>lov/1970-06-19-63/§13</li><li>lov/1970-06-19-63/§21</li><li>lov/1970-06-19-63/§22</li><li>lov/1970-06-19-63/§23</li></ul></dd><dt class="dateOfPublication">Kunngjort</dt><dd class="dateOfPublication">1993-11-23</dd><dt class="titleShort">Korttittel</dt><dd class="titleShort">Forskrift om landskapsvernområde, Hå og Time</dd><dt class="title">Tittel</dt><dd class="title">Forskrift om vern av Synesvarden landskapsvernområde med plantelivsfredning, Hå og Time kommune, Rogaland.</dd><dt class="miscInformation">Annet om dokumentet</dt><dd class="miscInformation">Fastsett ved kgl.res. 17. september 1993. Fremja av Miljøverndepartementet.</dd><dt class="refid">RefID</dt><dd class="refid">forskrift/1993-09-17-971</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vern av Synesvarden landskapsvernområde med plantelivsfredning, Hå og Time kommune, Rogaland.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li></ul></li></ul></dd></dl></header><main class="documentBody" data-lovdata-URL="LTII/forskrift/1993-09-17-971" id="dokument"><h1>Forskrift om vern av Synesvarden landskapsvernområde med plantelivsfredning, Hå og Time kommune, Rogaland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1993-09-17-971/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhald av lov av 19. juni 1970 nr. 63 om naturvern § 5, jfr. § 6 § 13 og §§ 21, 22 og 23, er eit heiområde i Hå og Time kommunar i Rogaland fylke verna som landskapsvernområde med plantelivsfredning ved kgl.res. av 17. september 1993 under namnet Synesvarden landskapsvernområde med plantelivsfredning.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1993-09-17-971/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Det verna området omfattar omlag 14 km<sup>2</sup> og dekkjer heile eller delar av følgande gnr./bnr. i Time kommune: 51/2, 51/5, 7, 8, 16, 51/4, 51/1, 14, 51/13, 17.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Hå kommune: 51/11, 51/35, 38, 40, 42, 51/27, 51/14, 51/25, 26, 51/24, 51/23, 51/4, 51/21, 33, 51/18, 51/9, 59/83, 88, 59/83, 59/21, 33, 59/89, 82/9, 11, 82/3, 82/16, 10, 82/8, 20, 83/1, 83/3, 83/6, 83/8, 83/4, 83/12, 83/16, 17, 19, 83/21, 119/3, 119/4, 7.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Grensene for verneområdet går fram av kart i målestokk 1:20.000 datert Miljøverndepartementet juli 1993.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Kartet og verneforskrifta er arkivert i Time og Hå kommunar, hos Fylkesmannen i Rogaland, Direktoratet for naturforvaltning og i Miljøverndepartementet.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Dei nøyaktige grensene for landskapsvernområdet skal merkast av i marka. Knekkpunkta bør koordinatfestast.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1993-09-17-971/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Føremålet med vernet er å ta vare på eit større jærsk hei-, myr- og utmarksbeitelandskap med eit særmerkt dyre- og planteliv, kulturminne, kvartærgeologiske landskapsformer og område med stor verdi for naturoppleving.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1993-09-17-971/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For landskapsvernområdet gjeld følgjande reglar:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">Det må ikkje gjerast inngrep som vesentleg kan endra eller innverka på landskapet sin art eller karakter. I dette er medrekna uttak, utfylling, plassering eller lagring av masse, bortlegging av avfall, vegbygging, drenering eller tørrlegging av område, skogplanting, fjerning av steingjerde eller andre inngrep som kan skada kulturminne, framføring av luftleidningar, oppføring av anlegg og andre innretningar eller bygningar. Opplistinga er ikkje fullstendig.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/ledd/1/punkt/2/" id="kapittel-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/ledd/1/punkt/2/ledd/1/" id="kapittel-4-ledd-1-punkt-2-ledd-1">I området med plantelivsfredning er vegetasjonen freda mot alle former for skade og øydeleggjing, medrekna gjødsling, fulldyrking, kalking og bruk av kjemiske sprøytemiddel unntatt det som fylgjer av pkt. V og VI. Nye artar må ikkje innførast.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/ledd/1/punkt/3/" id="kapittel-4-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/ledd/1/punkt/3/ledd/1/" id="kapittel-4-ledd-1-punkt-3-ledd-1">Motorferdsle på land og i vassdrag er forbode, herunder lågtflyging under 300 m og landing med luftfartøy.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1993-09-17-971/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Reglane i pkt. IV er ikkje til hinder for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/ledd/1/punkt/1/" id="kapittel-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/5/ledd/1/punkt/1/ledd/1/" id="kapittel-5-ledd-1-punkt-1-ledd-1">Gjennomføring av militær operativ verksemd og tiltak i samband med ambulanse-, politi-, brannvern-, rednings-, oppsyns-, skjøtsels- og forvaltningsverksemd.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/ledd/1/punkt/2/" id="kapittel-5-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/5/ledd/1/punkt/2/ledd/1/" id="kapittel-5-ledd-1-punkt-2-ledd-1">Vanleg vedlikehald og drift av eksisterande bygningar, vegar og andre innretningar når dette tilpassas landskap og byggeskikk.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/ledd/1/punkt/3/" id="kapittel-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/5/ledd/1/punkt/3/ledd/1/" id="kapittel-5-ledd-1-punkt-3-ledd-1">Oppsetjing av gjerde, kve o.l. som er naudsynte for husdyrhaldet i området.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/5/ledd/1/punkt/4/" id="kapittel-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/5/ledd/1/punkt/4/ledd/1/" id="kapittel-5-ledd-1-punkt-4-ledd-1">Beiting. Forvaltningsstyremakta kan fastsetja reglar for beiting i området med plantelivsfredning når dette er naudsynt for å unngå vesentlege skadar eller endringar i vegetasjonen.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/5/ledd/1/punkt/5/" id="kapittel-5-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/5/ledd/1/punkt/5/ledd/1/" id="kapittel-5-ledd-1-punkt-5-ledd-1">Felling av tre.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/5/ledd/1/punkt/6/" id="kapittel-5-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/5/ledd/1/punkt/6/ledd/1/" id="kapittel-5-ledd-1-punkt-6-ledd-1">Gjødsling og kalking på fastmark i området utan plantelivsfredning samt på dei areala i området med plantelivsfredning som er fastsett av forvaltningsstyresmakta.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/5/ledd/1/punkt/7/" id="kapittel-5-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/5/ledd/1/punkt/7/ledd/1/" id="kapittel-5-ledd-1-punkt-7-ledd-1">Naudsynt bruk av motorkjøretøy på dyrka mark, areal som blir gjødsla og på vegar i samband med landbruksverksemd.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/5/ledd/1/punkt/8/" id="kapittel-5-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/5/ledd/1/punkt/8/ledd/1/" id="kapittel-5-ledd-1-punkt-8-ledd-1">Plukking av planter som er vanlege i distriktet, bær og matsopp.</article></article></li></ul></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1993-09-17-971/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forvaltningsstyresmakta eller den forvaltningsstyremakta gir fullmakt, kan gi løyve til:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/6/ledd/1/punkt/1/" id="kapittel-6-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/6/ledd/1/punkt/1/ledd/1/" id="kapittel-6-ledd-1-punkt-1-ledd-1">Motorferdsel når andre særlege grunnar ligg føre.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/6/ledd/1/punkt/2/" id="kapittel-6-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/6/ledd/1/punkt/2/ledd/1/" id="kapittel-6-ledd-1-punkt-2-ledd-1">Nyplanting etter hogst på areal særskild angitt av forvaltningsstyresmakta.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/6/ledd/1/punkt/3/" id="kapittel-6-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/6/ledd/1/punkt/3/ledd/1/" id="kapittel-6-ledd-1-punkt-3-ledd-1">Fylgjande tiltak i området med plantelivsfredning.<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/6/ledd/1/punkt/3/ledd/1/punkt/1/" id="kapittel-6-ledd-1-punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/6/ledd/1/punkt/3/ledd/1/punkt/1/ledd/1/" id="kapittel-6-ledd-1-punkt-3-ledd-1-punkt-1-ledd-1">Planting av små treklynger til livd for beitedyra i utkanten av området, på areal særskild angitt av forvaltningsstyremakta.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/6/ledd/1/punkt/3/ledd/1/punkt/2/" id="kapittel-6-ledd-1-punkt-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/6/ledd/1/punkt/3/ledd/1/punkt/2/ledd/1/" id="kapittel-6-ledd-1-punkt-3-ledd-1-punkt-2-ledd-1">Opparbeiding av to køyretrasear til området som kan gjødslast ved Snøden og naudsynt skogsveg til eit nærare angitt skogplantefelt.</article></article></li></ul></article></article></li><li data-li-identifier="4." data-name="4."><article class="listArticle" data-absoluteaddress="/kapittel/6/ledd/1/punkt/4/" id="kapittel-6-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/6/ledd/1/punkt/4/ledd/1/" id="kapittel-6-ledd-1-punkt-4-ledd-1">Fylgjande tiltak i området utan plantelivsfredning:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/6/ledd/1/punkt/4/ledd/1/punkt/1/" id="kapittel-6-ledd-1-punkt-4-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/6/ledd/1/punkt/4/ledd/1/punkt/1/ledd/1/" id="kapittel-6-ledd-1-punkt-4-ledd-1-punkt-1-ledd-1">Opparbeiding av naudsynte landbruksvegar og køyretrasear.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/6/ledd/1/punkt/4/ledd/1/punkt/2/" id="kapittel-6-ledd-1-punkt-4-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/6/ledd/1/punkt/4/ledd/1/punkt/2/ledd/1/" id="kapittel-6-ledd-1-punkt-4-ledd-1-punkt-2-ledd-1">Fulldyrking der det ikkje skader dei kvartærgeologiske verneinteressene og elles kan tilpassast vassdraga og landskapet.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/6/ledd/1/punkt/4/ledd/1/punkt/3/" id="kapittel-6-ledd-1-punkt-4-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/6/ledd/1/punkt/4/ledd/1/punkt/3/ledd/1/" id="kapittel-6-ledd-1-punkt-4-ledd-1-punkt-3-ledd-1">Opparbeiding av kulturbeite som ikkje fører til inngrep i grunnen.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/6/ledd/1/punkt/4/ledd/1/punkt/4/" id="kapittel-6-ledd-1-punkt-4-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/6/ledd/1/punkt/4/ledd/1/punkt/4/ledd/1/" id="kapittel-6-ledd-1-punkt-4-ledd-1-punkt-4-ledd-1">Skogtiltak som ikkje skader dei kvartærgeologiske verneinteressene, og som elles kan tilpassast vassdraga og landskapet.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/6/ledd/1/punkt/4/ledd/1/punkt/5/" id="kapittel-6-ledd-1-punkt-4-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/6/ledd/1/punkt/4/ledd/1/punkt/5/ledd/1/" id="kapittel-6-ledd-1-punkt-4-ledd-1-punkt-5-ledd-1">Oppføring av bygningar som er naudsynte for landbruksdrifta.</article></article></li></ul></article></article></li></ul></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1993-09-17-971/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forvaltningsstyresmakta eller den forvaltningsstyresmakta gjev fullmakt kan gjennomføra skjøtseltiltak for å fremja verneformålet. Det kan utarbeidast forvaltningsplan som inneheld nærare retningsliner for gjennomføring av skjøtselstiltaka.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1993-09-17-971/KAPITTEL_8" data-partID="k8"><h2 data-text-align="center">VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Forvaltningsstyresmakta kan gjera unntak frå verneforskrifta når føremålet med vernet tilseier det, for vitskaplege granskingar, tiltak av vesentlege samfunnsmessig verd, eller i særlege høve når det ikkje strir mot føremålet for vernet.</article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1993-09-17-971/KAPITTEL_9" data-partID="k9"><h2 data-text-align="center">IX</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Forvaltninga av forskrifta er lagt til Fylkesmannen i Rogaland.</article></section><section class="section" data-name="kapX" data-section-type="default" data-absoluteaddress="/kapittel/10/" id="kapittel-10" data-lovdata-URL="LTII/forskrift/1993-09-17-971/KAPITTEL_10" data-partID="k10"><h2 data-text-align="center">X</h2><article class="legalP" data-absoluteaddress="/kapittel/10/ledd/1/" id="kapittel-10-ledd-1">Denne forskrifta tek til å gjelda straks.</article></section></main></body></html>