<!DOCTYPE html><html lang="no"><head><title>Forskrift om vedtekter til plan- og bygningsloven § 107, Kristiansand kommune, Vest-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:49</dd><dt class="legacyID">Datokode</dt><dd class="legacyID">FOR-1993-09-30-982</dd><dt class="dokid">DokumentID</dt><dd class="dokid">LTII/forskrift/1993-09-30-982</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 9</dd><dt class="dateInForce">I kraft fra</dt><dd class="dateInForce">1993-11-08</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-10-27-1131</li></ul></dd><dt class="appliesTo">Gjelder for</dt><dd class="appliesTo">Kristiansand kommune, Vest-Agder.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1993-11-23</dd><dt class="titleShort">Korttittel</dt><dd class="titleShort">Forskrift til plan- og bygningsloven, Kristiansand</dd><dt class="title">Tittel</dt><dd class="title">Forskrift om vedtekter til plan- og bygningsloven § 107, Kristiansand kommune, Vest-Agder.</dd><dt class="miscInformation">Annet om dokumentet</dt><dd class="miscInformation">Fastsatt av Kristiansand bystyre 5. mai 1993 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal og arbeidsdepartementet 30. september 1993.</dd><dt class="refid">RefID</dt><dd class="refid">forskrift/1993-09-30-982</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningsloven § 107, Kristiansand kommune, Vest-Agder.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1993-09-30-982" id="dokument"><h1>Forskrift om vedtekter til plan- og bygningsloven § 107, Kristiansand kommune, Vest-Agder.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1993-09-30-982/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Vedtekten til § 107 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">I Kristiansand kommune må skilt, reklameinnretninger o.l ikke settes opp uten at bygningsrådet på forhånd har gitt samtykke, etter en vurdering av om de tilfredsstiller rimelige skjønnhetshensyn i seg selv, i forhold til omgivelsene eller om de er sjenerende i forhold til ferdsel eller naturområder. Skjemmende farger og utførelser er ikke tillatt. Samtykke kan bare gis inntil videre eller for et begrenset tidsrom.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">I boligstrøk er lysreklame, klistreplakater og andre reklamearrangementer ikke tillatt. Unntak kan gjøres i forbindelse med forretninger som tjener strøket. Reklamer som sjenerer boliger kan forbys.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">I områder regulert til spesialområde bevaring, og på enkelthus som er fredet eller har antikvarisk verdi, kan skilt og reklame tillates på vilkår som setter strenge krav til at utforming skal harmonere med strøkets og bygningsmiljøets karakter.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/4/" id="kapittel-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/4/ledd/1/" id="kapittel-1-ledd-1-punkt-4-ledd-1">I Kvadraturen og i havneområdet, samt langs innfartsveiene, er det ikke tillatt med klistreplakater på vegger, gjerder eller på frittstående stativer.</article><article class="legalP" data-absoluteaddress="/kapittel/1/ledd/1/punkt/4/ledd/2/" id="kapittel-1-ledd-1-punkt-4-ledd-2">I hele kommunen kan store reklamer og henvisningsskilt uten tilknytning til bygningen de er plassert på forbys.</article><article class="legalP" data-absoluteaddress="/kapittel/1/ledd/1/punkt/4/ledd/3/" id="kapittel-1-ledd-1-punkt-4-ledd-3">Store takreklamer med siluettvirkning tillates normalt ikke.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/1/punkt/5/" id="kapittel-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/1/punkt/5/ledd/1/" id="kapittel-1-ledd-1-punkt-5-ledd-1">Bruken av vimpler, transparenter o.l. må ikke vesentlig grad stenge den frie sikt i gateløpene i Kvadraturen. Reklametransparenter over gate eller vei for enkeltfirma eller enkeltprodukter tillates ikke.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/1/punkt/6/" id="kapittel-1-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/1/ledd/1/punkt/6/ledd/1/" id="kapittel-1-ledd-1-punkt-6-ledd-1">Skilt, markiser og andre innretninger ut over fortau annen offentlig grunn, må være anbragt slik at de ikke hindrer ferdselen eller kan være til fare for omgivelsene på annen måte. Fri høyde under uthengsskilt må være minst 2,50 meter, og fremspringet kan maksimalt 80 cm, men aldri lenger enn at det mellom ytre kant av skiltet og fortauskant blir en avstand på minst 70.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/ledd/1/punkt/7/" id="kapittel-1-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/1/ledd/1/punkt/7/ledd/1/" id="kapittel-1-ledd-1-punkt-7-ledd-1">Forhåndssamtykke etter første ledd kreves ikke for mindre skilt og reklameinnretninger o.l. som settes opp på byggverk eller innhegning. Denne begrensning gjelder dog ikke i områder som nevnt under pkt. 3.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/1/ledd/1/punkt/8/" id="kapittel-1-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/1/ledd/1/punkt/8/ledd/1/" id="kapittel-1-ledd-1-punkt-8-ledd-1">Dersom det kan skje uten hinder av samtykke som er gitt for et bestemt tidsrom, kan bygningsrådet gi pålegg om å fjerne eller endre enhver innretning som nevnt ovenfor, når den etter rådets skjønn virker skjemmende i seg selv eller i forhold til omgivelsene, eller virker sjenerende. Innretning som antas å medføre fare kan i alle tilfelle kreves fjernet ved pålegg fra rådet.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1993-09-30-982/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Vedtektene trer i kraft fra 8. november 1993. Fra samme tidspunkt oppheves någjeldende vedtekter av 27. oktober 1989 til plan- og bygingslovens 14. juni 1985 nr. 77 § 107 for Kristiansand kommune.</article></section></main></body></html>