<!DOCTYPE html><html lang="no"><head><title>Mellombels forskrift om sone for å avgrensa og utrydda fiskesjukdomen Infeksiøs lakseanemi (ILA), Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:15</dd><dt class="legacyID">Datokode</dt><dd class="legacyID">FOR-1993-04-02-269</dd><dt class="dokid">DokumentID</dt><dd class="dokid">LTII/forskrift/1993-04-02-269</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 3</dd><dt class="dateInForce">I kraft fra</dt><dd class="dateInForce">1993-06-03 nr. 3</dd><dt class="appliesTo">Gjelder for</dt><dd class="appliesTo">Hordaland</dd><dt class="basedOn">Hjemmel</dt><dd class="basedOn"><ul><li>lov/1990-06-22-44</li><li>forskrift/1991-07-04-509</li></ul></dd><dt class="dateOfPublication">Kunngjort</dt><dd class="dateOfPublication">1993-05-03</dd><dt class="titleShort">Korttittel</dt><dd class="titleShort">Mellombels forskrift om lakseanemi, Hordaland</dd><dt class="title">Tittel</dt><dd class="title">Mellombels forskrift om sone for å avgrensa og utrydda fiskesjukdomen Infeksiøs lakseanemi (ILA), Hordaland.</dd><dt class="miscInformation">Annet om dokumentet</dt><dd class="miscInformation">Fastsett av fylkesveterinæren for Hordaland, Sogn og Fjordane 2. april 1993 med med heimel i midlertidig lov av 22. juni 1990 nr. 44 om tiltak mot sjukdom hos akvatiske organismer § 8, og forskrift av 4. juli 1991 nr. 509 om forebygging, begrensning og utrydding av sjukdommer hos akvatiske organismer.</dd><dt class="refid">RefID</dt><dd class="refid">forskrift/1993-04-02-269</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Mellombels forskrift om sone for å avgrensa og utrydda fiskesjukdomen Infeksiøs lakseanemi (ILA), Hordaland.<ul class="tocSubUl"><li>§ 1. Formål</li><li>§ 2. Utstrekning</li><li>§ 3. Restriksjonar på oppdrettsanlegg</li><li>§ 4. Restriksjonar på slakteri og tilverkingsanlegg</li><li>§ 5. Restriksjonar på transport av laksefisk</li><li>§ 6. Restriksjonar på notvaskeri</li><li>§ 7. Restriksjonar på transport av fôr</li><li>§ 8. Restriksjonar på handsaming og transport av daudfisk</li><li>§ 9. Helsekontroll</li><li>§ 10. Dispensasjon</li><li>§ 11. Klage</li><li>§ 12. Straff</li><li>§ 13. Tid</li></ul></li></ul></dd></dl></header><main class="documentBody" data-lovdata-URL="LTII/forskrift/1993-04-02-269" id="dokument"><h1>Mellombels forskrift om sone for å avgrensa og utrydda fiskesjukdomen Infeksiøs lakseanemi (ILA), Hordaland.</h1><article class="legalArticle" data-lovdata-URL="LTII/forskrift/1993-04-02-269/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med forskrifta er å avgrensa og utrydda fiskesjukdomen Infeksiøs lakseanemi.</article></article><article class="legalArticle" data-lovdata-URL="LTII/forskrift/1993-04-02-269/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utstrekning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Sona omfatter Hordaland fylke med tilhøyrande sjøområde innafor grunnlinja.</article></article><article class="legalArticle" data-lovdata-URL="LTII/forskrift/1993-04-02-269/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Restriksjonar på oppdrettsanlegg</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Oppdrettsanlegg i sona skal ha godkjend utsetjingsplan som viser bruk av lokalitetar i minst 2 år.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Dei einskilde utsettingsplanane skal samordnast, og godkjennast av Fiskerisjefen, fylkesveterinæren og Miljøvernavdelinga hos fylkesmannen.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Dei ulike årsklassane skal skiljast geografisk og smittehygienisk. Utsetjing av laksefisk i sona er forbode utan godkjenning frå fylkesveterinæren. Godkjenninga skal byggja på planane nemnt i § 3, 1. ledd.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Distriktsveterinæren kan i samråd med fylkesveterinæren forby utsetjing av smolt på lokalitetar i område der det er stor smittefare.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Distriktsveterinæren kan i samråd med fylkesveterinæren gje påbod om slakting av fisk på lokalitetar med ILA.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Flytting av brukt utstyr til eller frå lokalitetar eller anlegg i sona er forbode utan løyve frå Distriktsveterinæren.</article></article><article class="legalArticle" data-lovdata-URL="LTII/forskrift/1993-04-02-269/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Restriksjonar på slakteri og tilverkingsanlegg</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">All fisk frå lokalitetar i sona som har restriksjonar på grunn av ILA skal slaktast i Hordaland.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">All slakting og tilverking av laksefisk innafor sona skal skje i samsvar med forskrift av 14. juni 1991 nr. 492 om smitteforebyggende tiltak ved fiskeslakterier, tilvirkningsanlegg m.v.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fylkesveterinæren kan fastsetja andre vilkår for slakting, anten for einskilde lokalitetar eller for heile sona (jfr. slakteriforskriftene av §§ 3, 5 og 6 «sanitetsslakting»).</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Bløggevatn, slaktevatn (prosessvatn) og transportvatn skal handsamast etter metode godkjend av Fylkesveterinæren.</article></article><article class="legalArticle" data-lovdata-URL="LTII/forskrift/1993-04-02-269/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Restriksjonar på transport av laksefisk</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">All levande laksefisk (medrekna slaktefisk) i Hordaland skal transporterast med transportmiddel godkjend av Fiskeridirektoratets kontrollverk i samsvar med transportforskrifter av 27. april 1990 nr. 283 for ferskvannsfisk.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Brønnbåtar skal ha lukka botnventilar ved all transport av laksefisk frå lokalitetar som har restriksjonar på grunn av ILA.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Distriktsveterinæren kan krevja transport med lukka botnventilar for all levande laksefisk i område der det er smitterisiko på grunn av ILA.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Brønnbåtar som skal transportera levande laksefisk til Hordaland, i Hordaland eller ut av Hordaland må ha mannskap med godkjend kurs i eigenkontroll, hygiene og desinfeksjon.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">I tillegg skal båtane kunna leggja fram dokumentasjon på smittehygienisk internkontroll.</article><article class="legalP" data-absoluteaddress="/paragraf/5/ledd/6/" id="paragraf-5-ledd-6">Brønnbåtar som transporterer levande laksefisk frå anlegg med ILA-restriksjonar skal desinfiserast etter metode godkjend av Distriktsveterinæren før dei kan ta transportoppdrag for fiskeoppdrettsanlegg som ikkje har bandlegging på grunn av ILA.</article><article class="legalP" data-absoluteaddress="/paragraf/5/ledd/7/" id="paragraf-5-ledd-7">Transportørar som har slaktefiskoppdrag i sona kan ikkje transportera smolt før dei har fått attest frå veterinær eller Fiskeridirektoratets kontrollverk på reingjering og desinfeksjon i samsvar med dei forskrifter som gjeld.</article></article><article class="legalArticle" data-lovdata-URL="LTII/forskrift/1993-04-02-269/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Restriksjonar på notvaskeri</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Nøter skal transporterast til og frå notvaskeri i vasstette containarar eller slik at avrenning til sjø ikkje er mogleg.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Nøter skal desinfiserast før og etter vask i notvaskeri, og transportcontainarar skal desinfiserast utvendig og innvendig ved framkomst og retur.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Avlaupsvatn og slam frå notvaskeri og transportcontainarar skal handsamast slik Fylkesveterinæren har godkjend.</article></article><article class="legalArticle" data-lovdata-URL="LTII/forskrift/1993-04-02-269/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Restriksjonar på transport av fôr</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Distriktsveterinæren kan krevja at fôrleverandørar legg fram dokumentasjon på smittesikre transportrutinar.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Distriktsveterinæren kan krevja endringar i rutinane for å hindra smittespreiing.</article></article><article class="legalArticle" data-lovdata-URL="LTII/forskrift/1993-04-02-269/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Restriksjonar på handsaming og transport av daudfisk</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Distriktsveterinæren kan gje påbod om tiltak mot smitteoverføring i samband med lagring, transport og handsaming av daudfisk og avfall.</article></article><article class="legalArticle" data-lovdata-URL="LTII/forskrift/1993-04-02-269/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Helsekontroll</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Alle anlegg i sona skal ha skriftleg avtale om fast veterinær helsekontroll. Fylkesveterinæren kan fastsetja krav om innhaldet i helsekontrollen.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Distriktsveterinæren kan krevja samordning av sjukdomsførebyggjande tiltak innafor sona slik som t.d. tiltak mot lakselus.</article></article><article class="legalArticle" data-lovdata-URL="LTII/forskrift/1993-04-02-269/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Fylkesveterinæren kan gjera unntak frå vilkåra i forskrifta, og setja vilkår for unntaka.</article></article><article class="legalArticle" data-lovdata-URL="LTII/forskrift/1993-04-02-269/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Vedtak som er fastsett av Distriktsveterinæren kan påklagast til Fylkesveterinæren.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Vedtak som er fastsett av Fylkesveterinæren kan påklagast til Landbruksdepartementet.</article></article><article class="legalArticle" data-lovdata-URL="LTII/forskrift/1993-04-02-269/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Brot på desse forskriftene, eller påbod og avgjerder med heimel i forskriftene, er straffbart. Jfr. midlertidig lov av 22. juni 1990 nr. 44 om tiltak mot sjukdom hos akvatiske organismer § 11.</article></article><article class="legalArticle" data-lovdata-URL="LTII/forskrift/1993-04-02-269/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Tid</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Desse forskriftene gjeld frå 2. april 1993 og fram til 2. juli 1995.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Mellombels forskrift om sone for å førebyggja, redusera og utrydda fiskesjukdomane ILA og furunkulose i Austevoll skal opphevast frå 2. april 1993.</article></article></main></body></html>