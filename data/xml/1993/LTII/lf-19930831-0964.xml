<!DOCTYPE html><html lang="no"><head><title>Forskrift om motorferdsel, Nordre Land kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:14</dd><dt class="legacyID">Datokode</dt><dd class="legacyID">FOR-1993-08-31-964</dd><dt class="dokid">DokumentID</dt><dd class="dokid">LTII/forskrift/1993-08-31-964</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1993 Nr. 9</dd><dt class="dateInForce">I kraft fra</dt><dd class="dateInForce">1993-11-23</dd><dt class="appliesTo">Gjelder for</dt><dd class="appliesTo">Nordre Land kommune, Oppland</dd><dt class="basedOn">Hjemmel</dt><dd class="basedOn"><ul><li>lov/1977-06-10-82/§4</li></ul></dd><dt class="dateOfPublication">Kunngjort</dt><dd class="dateOfPublication">1993-11-23</dd><dt class="titleShort">Korttittel</dt><dd class="titleShort">Forskrift om motorferdsel, Nordre Land</dd><dt class="title">Tittel</dt><dd class="title">Forskrift om motorferdsel, Nordre Land kommune, Oppland.</dd><dt class="miscInformation">Annet om dokumentet</dt><dd class="miscInformation">Fastsatt av Nordre Land kommunestyre 31. august 1993 med hjemmel i lov av 10. juni 1977 nr. 82 om motorferdsel i utmark og vassdrag.</dd><dt class="refid">RefID</dt><dd class="refid">forskrift/1993-08-31-964</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om motorferdsel, Nordre Land kommune, Oppland.<ul class="tocSubUl"><li>1. Motorferdsel i vann og vassdrag.<ul class="tocSubUl"><li>A. Generelt.</li><li>B. Felles bestemmelser for Randsfjorden i Jevnaker, Gran, Søndre Land og Nordre Land kommuner.</li></ul></li><li>2. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTII/forskrift/1993-08-31-964" id="dokument"><h1>Forskrift om motorferdsel, Nordre Land kommune, Oppland.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1993-08-31-964/KAPITTEL_1" data-partID="k1"><h2>1. Motorferdsel i vann og vassdrag.</h2><section class="section" data-name="kapA" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTII/forskrift/1993-08-31-964/KAPITTEL_1-1" data-partID="k1-1"><h3>A. Generelt.</h3><article class="legalP" data-absoluteaddress="/kapittel/1/kapittel/1/ledd/1/" id="kapittel-1-kapittel-1-ledd-1">Med hjemmel i lovens § 4 siste ledd er bruk av motorfartøy i vann og vassdrag forbudt i Nordre Land uavhengig av innsjøen eller vassdragets størrelse.</article><article class="legalP" data-absoluteaddress="/kapittel/1/kapittel/1/ledd/2/" id="kapittel-1-kapittel-1-ledd-2">Unntatt fra dette er:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/kapittel/1/ledd/2/punkt/1/" id="kapittel-1-kapittel-1-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/1/kapittel/1/ledd/2/punkt/1/ledd/1/" id="kapittel-1-kapittel-1-ledd-2-punkt-1-ledd-1">Bruk av registrert småbåt med påhengsmotor inntil 6 hk i forbindelse med fiskerettighetshavers garnfiske i Akksjøen, Synnfjorden og den del av Dokkfløy som ligger i Nordre Land.</article><article class="legalP" data-absoluteaddress="/kapittel/1/kapittel/1/ledd/2/punkt/1/ledd/2/" id="kapittel-1-kapittel-1-ledd-2-punkt-1-ledd-2">(Båtene skal ha påført registreringsnr. i henhold til forskrift om registrering av småbåter).</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/1/ledd/2/punkt/2/" id="kapittel-1-kapittel-1-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/1/kapittel/1/ledd/2/punkt/2/ledd/1/" id="kapittel-1-kapittel-1-ledd-2-punkt-2-ledd-1">Bruk av motorfartøy på Randsfjorden, med de begrensninger som går fram av pkt. 1.B. i denne forskrift.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/kapittel/1/ledd/2/punkt/3/" id="kapittel-1-kapittel-1-ledd-2-punkt-3"><span class="data-originalId">3.</span><article class="legalP" data-absoluteaddress="/kapittel/1/kapittel/1/ledd/2/punkt/3/ledd/1/" id="kapittel-1-kapittel-1-ledd-2-punkt-3-ledd-1">Nødvendig transport i forbindelse med offentlig forskning og oppsynsvirksomhet.</article></article></li></ul></article></section><section class="section" data-name="kapB" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTII/forskrift/1993-08-31-964/KAPITTEL_1-2" data-partID="k1-2"><h3>B. Felles bestemmelser for Randsfjorden i Jevnaker, Gran, Søndre Land og Nordre Land kommuner.</h3><ul class="defaultList"><li data-li-identifier="1.0." data-name="1.0."><article class="listArticle" data-absoluteaddress="/kapittel/1/kapittel/2/punkt/1/" id="kapittel-1-kapittel-2-punkt-1"><span class="data-originalId">1.0.</span><article class="legalP" data-absoluteaddress="/kapittel/1/kapittel/2/punkt/1/ledd/1/" id="kapittel-1-kapittel-2-punkt-1-ledd-1">Med Randsfjorden menes i denne sammenheng området fra Randsfjorden bru i syd, til en linje trukket fra Ertnesodden (Lands Sag) til Mikkelstuen i nord.</article></article></li><li data-li-identifier="2.0." data-name="2.0."><article class="listArticle" data-absoluteaddress="/kapittel/1/kapittel/2/punkt/2/" id="kapittel-1-kapittel-2-punkt-2"><span class="data-originalId">2.0.</span><article class="legalP" data-absoluteaddress="/kapittel/1/kapittel/2/punkt/2/ledd/1/" id="kapittel-1-kapittel-2-punkt-2-ledd-1">Fartsgrenser: 5 – fem – knop er største tillatte hastighet innenfor en avstand av 100 m fra land, båthavner, brygger o.l. på Randsfjorden.</article></article></li><li data-li-identifier="3.0." data-name="3.0."><article class="listArticle" data-absoluteaddress="/kapittel/1/kapittel/2/punkt/3/" id="kapittel-1-kapittel-2-punkt-3"><span class="data-originalId">3.0.</span><article class="legalP" data-absoluteaddress="/kapittel/1/kapittel/2/punkt/3/ledd/1/" id="kapittel-1-kapittel-2-punkt-3-ledd-1">Forbud mot motorisert ferdsel: Hvor offentlig badeplass/friområde er merket med merkebøyer, er motorisert ferdsel innenfor disse merkebøyene forbudt.</article><article class="legalP" data-absoluteaddress="/kapittel/1/kapittel/2/punkt/3/ledd/2/" id="kapittel-1-kapittel-2-punkt-3-ledd-2">Merkebøyene og deres plassering skal tilfredsstille de krav som er angitt i Sjøfartsdirektoratets forskrifter av 23. mai 1968 om fartsgrenser for motorfartøyer m.v. ved badeområder og om oppmerking av badeplasser, § 2, jfr. § 3b.</article></article></li><li data-li-identifier="4.0." data-name="4.0."><article class="listArticle" data-absoluteaddress="/kapittel/1/kapittel/2/punkt/4/" id="kapittel-1-kapittel-2-punkt-4"><span class="data-originalId">4.0.</span><article class="legalP" data-absoluteaddress="/kapittel/1/kapittel/2/punkt/4/ledd/1/" id="kapittel-1-kapittel-2-punkt-4-ledd-1">Motorferdsel med husbåt er ikke tillatt.</article></article></li><li data-li-identifier="5.0." data-name="5.0."><article class="listArticle" data-absoluteaddress="/kapittel/1/kapittel/2/punkt/5/" id="kapittel-1-kapittel-2-punkt-5"><span class="data-originalId">5.0.</span><article class="legalP" data-absoluteaddress="/kapittel/1/kapittel/2/punkt/5/ledd/1/" id="kapittel-1-kapittel-2-punkt-5-ledd-1">Bruk av luftfartøy på vann og is er ikke tillatt utover det som er hjemlet direkte i lov om motorferdsel i utmark og vassdrag og generelle tillatelser som den enkelte kommune har bestemt i medhold av § 5 i denne loven.</article></article></li><li data-li-identifier="6.0." data-name="6.0."><article class="listArticle" data-absoluteaddress="/kapittel/1/kapittel/2/punkt/6/" id="kapittel-1-kapittel-2-punkt-6"><span class="data-originalId">6.0.</span><article class="legalP" data-absoluteaddress="/kapittel/1/kapittel/2/punkt/6/ledd/1/" id="kapittel-1-kapittel-2-punkt-6-ledd-1">Dokkadeltaet naturreservat:</article><article class="legalP" data-absoluteaddress="/kapittel/1/kapittel/2/punkt/6/ledd/2/" id="kapittel-1-kapittel-2-punkt-6-ledd-2">For området nord for en linje trukket fra Ertnesodden til Mikkelstuen (se pkt. 1) til elvedelet mellom østre og vestre hovedelv ved Storsanden gjelder følgende regler:</article></article></li><li data-li-identifier="6.1." data-name="6.1."><article class="listArticle" data-absoluteaddress="/kapittel/1/kapittel/2/punkt/7/" id="kapittel-1-kapittel-2-punkt-7"><span class="data-originalId">6.1.</span><article class="legalP" data-absoluteaddress="/kapittel/1/kapittel/2/punkt/7/ledd/1/" id="kapittel-1-kapittel-2-punkt-7-ledd-1">Fartsgrenser:</article><article class="legalP" data-absoluteaddress="/kapittel/1/kapittel/2/punkt/7/ledd/2/" id="kapittel-1-kapittel-2-punkt-7-ledd-2">For hele området er 5 – fem – knop største tillatte hastighet.</article></article></li><li data-li-identifier="6.2." data-name="6.2."><article class="listArticle" data-absoluteaddress="/kapittel/1/kapittel/2/punkt/8/" id="kapittel-1-kapittel-2-punkt-8"><span class="data-originalId">6.2.</span><article class="legalP" data-absoluteaddress="/kapittel/1/kapittel/2/punkt/8/ledd/1/" id="kapittel-1-kapittel-2-punkt-8-ledd-1">Forbud mot motorferdsel:</article><article class="legalP" data-absoluteaddress="/kapittel/1/kapittel/2/punkt/8/ledd/2/" id="kapittel-1-kapittel-2-punkt-8-ledd-2">I tiden 15. mars til 1. juni er motorferdsel generelt forbudt i deltaet, med unntak av merket båtled til båtplass ved Våten, vestre hovedelv til båtplass ved Tørristuen og østre hovedelv til Skøyen. (Med deltaet menes farbart vassdrag mellom øyene i elva og nord i Randsfjorden og en avstand fra disse på 100 m ut i fjorden).</article></article></li><li data-li-identifier="6.3." data-name="6.3."><article class="listArticle" data-absoluteaddress="/kapittel/1/kapittel/2/punkt/9/" id="kapittel-1-kapittel-2-punkt-9"><span class="data-originalId">6.3.</span><article class="legalP" data-absoluteaddress="/kapittel/1/kapittel/2/punkt/9/ledd/1/" id="kapittel-1-kapittel-2-punkt-9-ledd-1">Forøvrig gjelder de samme regler som for Randsfjorden (jfr. pkt. 4 og 5).</article></article></li></ul></section></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1993-08-31-964/KAPITTEL_2" data-partID="k2"><h2>2. Ikrafttredelse.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer istedet for forskrift vedtatt av Nordre Land kommunestyre den 29. juni 1981 og trer i kraft fra kunngjøring i Norsk Lovtidend.</article></section></main></body></html>