<!DOCTYPE html><html lang="no"><head><title>Forskrift om regulering av fiske etter mussa til hermetikkformål i 1993.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:10</dd><dt class="legacyID">Datokode</dt><dd class="legacyID">FOR-1993-07-23-767</dd><dt class="dokid">DokumentID</dt><dd class="dokid">LTI/forskrift/1993-07-23-767</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 13</dd><dt class="dateInForce">I kraft fra</dt><dd class="dateInForce">1993-07-23 – 1993-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1972-06-16-57/§6</li><li>lov/1972-06-16-57/§8</li></ul></dd><dt class="dateOfPublication">Kunngjort</dt><dd class="dateOfPublication">1993-08-20</dd><dt class="title">Tittel</dt><dd class="title">Forskrift om regulering av fiske etter mussa til hermetikkformål i 1993.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 23. juli 1993 med hjemmel i lov av 3. juni 1983 nr. 40 om saltvannsfiske m.v. §§ 4 og 5 og lov av 16. juni 1972 nr. 57 om regulering av deltakelsen i fisket § 6, jfr. § 8. Fremmet av Fiskeridepartementet.</dd><dt class="refid">RefID</dt><dd class="refid">forskrift/1993-07-23-767</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fiske etter mussa til hermetikkformål i 1993.<ul class="tocSubUl"><li>§ 1. Formål og virkeområde</li><li>§ 2. Åpning og stengning</li><li>§ 3. Vilkår for deltakelse</li><li>§ 4. Sperring</li><li>§ 5. Maksimalkvote</li><li>§ 6. Minstemål m.v.</li><li>§ 7. Utøvelse</li><li>§ 8. Prøvefiske</li><li>§ 9. Bemyndigelse</li><li>§ 10. Straff</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1993-07-23-767" id="dokument"><h1>Forskrift om regulering av fiske etter mussa til hermetikkformål i 1993.</h1><article class="legalArticle" data-lovdata-URL="LTI/forskrift/1993-07-23-767/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å fiske sild under minstemål i 1993. Uten hinder av dette forbudet kan det innenfor grunnlinjene fiskes inntil 3.000 tonn mussa til konsum. Mussa fisket nord for N 62° avregnes som norsk vårgytende sild, mussa fisket sør for N 62° avregnes som nordsjøsild.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Kvantumet avregnes kystfartøygruppens gruppekvoter, norsk vårgytende sild med 2.000 tonn og nordsjøsild med 1.000 tonn. Fiskeridirektøren kan endre fordelingen mellom norsk vårgytende sild og nordsjøsild såfremt Havforskningsinstituttets prøver tilsier det.</article></article><article class="legalArticle" data-lovdata-URL="LTI/forskrift/1993-07-23-767/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Åpning og stengning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Norges Sildesalgslag åpner og stenger fisket når kvalitets- og avsetningsmessige hensyn tilsier det.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fiskeridirektøren kan stanse fisket når kvoten i § 1 er beregnet oppfisket.</article></article><article class="legalArticle" data-lovdata-URL="LTI/forskrift/1993-07-23-767/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for deltakelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kvoten i § 1 er forbeholdt fartøyer som har adgang til å fiske brisling, jfr. Kronprinsreg.res. av 1. juni 1990 nr. 388 om regulering av deltakelsen i fisket med not etter brisling.</article></article><article class="legalArticle" data-lovdata-URL="LTI/forskrift/1993-07-23-767/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sperring</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det er forbudt å fiske mussa i Trondheimsfjorden innenfor en rett linje mellom Agdenes og Mikkelsholmen, sjøkart nr. 220.</article></article><article class="legalArticle" data-lovdata-URL="LTI/forskrift/1993-07-23-767/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Maksimalkvote</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">All fangst av mussa inngår i deltakende fartøys maksimalkvote. Mussakvoten er begrenset til fartøyets restkvote.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Ved fiske nord for N 62° avregnes mussa av fartøyets maksimalkvote i henhold til § 4-2 i forskrift av 18. desember 1992 nr. 1167 om regulering av fisket etter norsk vårgytende sild i 1993.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Ved fiske sør for N 62° avregnes mussa av fartøyets maksimalkvote i henhold til § 4-2 i forskrift av 23. desember 1992 nr. 1214 om regulering av fisket etter sild i Nordsjøen, innenfor grunnlinjene på kyststrekningen Klovningen – Lindesnes, Skagerrak og vest av V 4° i 1993.</article></article><article class="legalArticle" data-lovdata-URL="LTI/forskrift/1993-07-23-767/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Minstemål m.v.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det er forbudt å ta opp av sjøen, låssette eller omsette mussa som er under 12 cm og over 16 cm.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Uten hinder fra forbudet i første ledd, kan en i hver landing ha inntil 20 % i vekt av sild under 12 cm og inntil 20 % i vekt av sild over 16 cm, dog slik at summen ikke overstiger 20 %.</article></article><article class="legalArticle" data-lovdata-URL="LTI/forskrift/1993-07-23-767/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utøvelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fiskeridirektøren kan gi nærmere forskrift om gjennomføring og kontroll av denne forskrift, herunder regler om kontroll og prøver av fangstene, puljevis innseiling eller sperring av områder.</article></article><article class="legalArticle" data-lovdata-URL="LTI/forskrift/1993-07-23-767/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Prøvefiske</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Norges Sildesalgslag kan i samråd med Fiskeridirektoratet forestå prøvekast for å undersøke utbredelse eller kvalitet på mussa.</article></article><article class="legalArticle" data-lovdata-URL="LTI/forskrift/1993-07-23-767/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Bemyndigelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridepartementet bemyndiges til å endre og oppheve denne forskrift.</article></article><article class="legalArticle" data-lovdata-URL="LTI/forskrift/1993-07-23-767/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Forsettlig eller uaktsom overtredelse av denne forskrift straffes i samsvar med lov av 3. juni 1983 nr. 40 om saltvannsfiske m.v. § 53 og lov av 16. juni 1972 nr. 57 om regulering av deltakelsen i fisket § 11.</article></article><article class="legalArticle" data-lovdata-URL="LTI/forskrift/1993-07-23-767/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft straks og gjelder til og med 31. desember 1993.</article></article></main></body></html>