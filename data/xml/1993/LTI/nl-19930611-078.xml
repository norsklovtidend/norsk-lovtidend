<!DOCTYPE html><html lang="no"><head><title>Lov om endringer i lov av 9. juni 1978 nr. 48 om personregistre m.m. (fjernsynsovervåkning).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">LOV-1993-06-11-78</dd><dt class="dokid">DokumentID</dt><dd class="dokid">LTI/lov/1993-06-11-78</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 10</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1978-06-09-48</li><li>lov/1902-05-22-10</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1993-07-09</dd><dt class="titleShort">Korttittel</dt><dd class="titleShort">Endringslov til personregisterloven</dd><dt class="title">Tittel</dt><dd class="title">Lov om endringer i lov av 9. juni 1978 nr. 48 om personregistre m.m. (fjernsynsovervåkning).</dd><dt class="miscInformation">Annet om dokumentet</dt><dd class="miscInformation">Ot.prp.nr.56 (1992–1993), Innst.O.nr.91 (1992–1993), Besl.O.nr.107 (1992–1993). Odels- og lagtingsvedtak hhv. 24. mai og 3. juni 1993. Fremmet av Justis- og politidepartementet.</dd><dt class="refid">RefID</dt><dd class="refid">lov/1993-06-11-78</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 9. juni 1978 nr. 48 om personregistre m.m. (fjernsynsovervåkning).<ul class="tocSubUl"><li>I.</li><li>II.</li><li>III.</li></ul></li></ul></dd></dl></header><main class="documentBody" data-lovdata-URL="LTI/lov/1993-06-11-78" id="dokument"><h1>Lov om endringer i lov av 9. juni 1978 nr. 48 om personregistre m.m. (fjernsynsovervåkning).</h1><article class="defaultP" data-text-size="small">Endring i andre lover:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/1/" id="punkt-1"><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 22. mai 1902 nr. 10 om Almindelig borgerlig Straffelov.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1993-06-11-78/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 9. juni 1978 nr. 48 om personregistre m.m. gjøres følgende endringer:</article> <article class="defaultP" margin-top="true">§ 5 første ledd annet punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Tilsynet kan kreve å få adgang til de stedene der personregistre, billedopptak som nevnt i kapittel 9 a og tekniske hjelpemidler fins, og til å gjennomføre de prøver eller kontroller som det mener er nødvendige.</article> <article class="defaultP" margin-top="true">Overskriften til kapittel 3 skal lyde:</article> <article class="defaultP" margin-top="true"><i>Kapittel 3. Alminnelige regler om personregistre.</i></article> <article class="defaultP" margin-top="true">Nytt kapittel 9 a skal lyde:</article> <article class="defaultP" margin-top="true"><i>Kapittel 9 a. Fjernsynsovervåkning.</i></article> <article class="defaultP" margin-top="true">Ny § 37 a skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fjernsynsovervåkning og billedopptak i forbindelse med slik overvåkning er bare tillatt dersom det er saklig begrunnet ut fra hensynet til virksomheten i det organ eller foretak som foretar overvåkningen. Ved overvåkning av sted hvor en begrenset krets av personer jevnlig ferdes, er overvåkningen likevel bare tillatt dersom det ut fra hensynet til virksomheten er et særskilt behov for overvåkningen.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Billedopptakene skal slettes når det ikke lenger er saklig grunn for oppbevaring.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Med fjernsynsovervåkning menes vedvarende eller regelmessig gjentatt personovervåkning ved hjelp av fjernbetjent eller automatisk virkende fjernsynskamera, fotografiapparat eller liknende apparat.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Kapitlet her gjelder ikke for billedopptak som er å anse som personregistre. Kongen kan i tvilstilfelle bestemme når billedopptak som er gjort ved fjernsynsovervåkning, skal anses som personregistre etter § 1 annet ledd.</article> <article class="defaultP" margin-top="true">Ny § 37 b skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Billedopptak gjort ved fjernsynsovervåkning kan bare utleveres til noen utenfor det foretak eller organ som har foretatt opptaket, dersom den som er avbildet samtykker eller utleveringsadgangen følger av lov. Hvis ikke lovbestemt taushetsplikt er til hinder for utlevering, kan billedopptak likevel utleveres til politiet i forbindelse med etterforskning av straffbare handlinger eller ulykker. Kongen kan i forskrift eller i det enkelte tilfelle fastsette at billedopptak kan utleveres utover det som er bestemt i første og annet punktum.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Kongen kan i forskrift fastsette nærmere regler om sikring, bruk, utlevering og sletting av billedopptak gjort ved fjernsynsovervåkning. Kongen kan også fastsette forskrift om innsynsrett for den som er overvåket, i de deler av billedopptakene hvor han eller hun er avbildet.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Dersom billedopptak ikke slettes i samsvar § 37 a annet ledd eller forskrift fastsatt i medhold av annet ledd i paragrafen her, kan Datatilsynet gi pålegg om sletting.</article> <article class="defaultP" margin-top="true">§ 38 første ledd skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Med bøter eller fengsel inntil ett år eller begge deler straffes den som forsettlig eller aktløst<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/ledd/10/punkt/1/" id="kapittel-1-ledd-10-punkt-1"><span class="data-originalId">1)</span><article class="legalP" data-absoluteaddress="/kapittel/1/ledd/10/punkt/1/ledd/1/" id="kapittel-1-ledd-10-punkt-1-ledd-1">unnlater å innhente samtykke etter § 9, § 13 tredje ledd, § 14, § 22, § 25, § 31 eller § 36</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/ledd/10/punkt/2/" id="kapittel-1-ledd-10-punkt-2"><span class="data-originalId">2)</span><article class="legalP" data-absoluteaddress="/kapittel/1/ledd/10/punkt/2/ledd/1/" id="kapittel-1-ledd-10-punkt-2-ledd-1">overtrer regler eller vilkår fastsatt etter § 11, § 14, § 22, § 25, § 31, § 36 eller § 37 b</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/ledd/10/punkt/3/" id="kapittel-1-ledd-10-punkt-3"><span class="data-originalId">3)</span><article class="legalP" data-absoluteaddress="/kapittel/1/ledd/10/punkt/3/ledd/1/" id="kapittel-1-ledd-10-punkt-3-ledd-1">bruker opplysninger i strid med reglene i § 16, § 18, § 23, § 26, § 27, § 32, § 33 eller § 37 b</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/1/ledd/10/punkt/4/" id="kapittel-1-ledd-10-punkt-4"><span class="data-originalId">4)</span><article class="legalP" data-absoluteaddress="/kapittel/1/ledd/10/punkt/4/ledd/1/" id="kapittel-1-ledd-10-punkt-4-ledd-1">unnlater å etterkomme krav fra Datatilsynet etter § 5, § 8 eller § 37 b</article></article></li><li data-li-identifier="5)" data-name="5)"><article class="listArticle" data-absoluteaddress="/kapittel/1/ledd/10/punkt/5/" id="kapittel-1-ledd-10-punkt-5"><span class="data-originalId">5)</span><article class="legalP" data-absoluteaddress="/kapittel/1/ledd/10/punkt/5/ledd/1/" id="kapittel-1-ledd-10-punkt-5-ledd-1">unnlater å etterkomme krav om opplysninger etter § 7, § 20 eller § 37 b eller krav om sletting etter § 28 eller § 37 b</article></article></li><li data-li-identifier="6)" data-name="6)"><article class="listArticle" data-absoluteaddress="/kapittel/1/ledd/10/punkt/6/" id="kapittel-1-ledd-10-punkt-6"><span class="data-originalId">6)</span><article class="legalP" data-absoluteaddress="/kapittel/1/ledd/10/punkt/6/ledd/1/" id="kapittel-1-ledd-10-punkt-6-ledd-1">unnlater å gi melding etter § 19 til den opplysningen gjelder.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1993-06-11-78/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 22. mai 1902 nr. 10 om Almindelig borgerlig Straffelov gjøres følgende endring:</article> <article class="defaultP" margin-top="true">§ 390 b første ledd første punktum skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Med bøter straffes den som foretar fjernsynsovervåkning på offentlig sted eller av arbeidssted uten at det ved skilting eller på annen måte er gjort tydelig oppmerksom på at stedet blir overvåket.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1993-06-11-78/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Loven trer i kraft fra den tid Kongen bestemmer. Det kan bestemmes at forskjellige deler av loven skal tre i kraft til ulike tider.</article></section></main></body></html>