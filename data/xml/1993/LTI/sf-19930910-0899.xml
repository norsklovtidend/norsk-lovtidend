<!DOCTYPE html><html lang="no"><head><title>Forskrift om etablering i utlandet av avdelingskontor (filial) eller datterselskap eller annen virksomhet der foretaket har dominerende innflytelse.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1993-09-10-899</dd><dt class="dokid">DokumentID</dt><dd class="dokid">LTI/forskrift/1993-09-10-899</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 16</dd><dt class="dateInForce">I kraft fra</dt><dd class="dateInForce">1993-11-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-16-53/§2-2</li></ul></dd><dt class="dateOfPublication">Kunngjort</dt><dd class="dateOfPublication">1993-10-26</dd><dt class="title">Tittel</dt><dd class="title">Forskrift om etablering i utlandet av avdelingskontor (filial) eller datterselskap eller annen virksomhet der foretaket har dominerende innflytelse.</dd><dt class="miscInformation">Annet om dokumentet</dt><dd class="miscInformation">Fastsatt av Kredittilsynet 10. september 1993 med hjemmel i lov av 16. juni 1989 nr. 53 om eiendomsmegling § 2-2 annet ledd, delegert til Kredittilsynet ved Finans- og tolldepartementets brev av 1. februar 1990.</dd><dt class="refid">RefID</dt><dd class="refid">forskrift/1993-09-10-899</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om etablering i utlandet av avdelingskontor (filial) eller datterselskap eller annen virksomhet der foretaket har dominerende innflytelse.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-09-10-899" id="dokument"><h1>Forskrift om etablering i utlandet av avdelingskontor (filial) eller datterselskap eller annen virksomhet der foretaket har dominerende innflytelse.</h1><article class="legalArticle" data-lovdata-URL="LTI/forskrift/1993-09-10-899/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Foretak med bevilling etter lov av 16. juni 1989 nr. 53 om eiendomsmegling § 2-1 kan etter søknad til Kredittilsynet meddeles tillatelse til å opprette datterselskap/filial i utlandet dersom søker dokumenterer at de oppstilte vilkår i forskriftens §§ 3 og 4 er oppfylt.</article></article><article class="legalArticle" data-lovdata-URL="LTI/forskrift/1993-09-10-899/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">(1)</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Datterselskapet/filialen plikter å gi tilsynsmyndigheten de opplysninger som måtte bli krevet angående eiendomsmeglingen. Datterselskapet/filialen plikter også å fremvise og i tilfelle utlevere til kontroll de forretningsbøker og øvrige dokumenter som angår eiendomsmeglingen, jfr. lov av 7. desember 1956 nr. 1 om Kredittilsynet § 3 og lov av 16. juni 1989 nr. 53 om eiendomsmegling § 2-7.</article></article></li><li data-li-identifier="(2)" data-name="(2)"><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">(2)</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Datterselskapet/filialen plikter å sende inn særskilte rapporteringsskjemaer, fastsatt av Kredittilsynet. Kredittilsynet kan innhente opplysninger direkte hos datterselskapet/filialen eller hos morselskapet/hovedkontoret. Morselskapet/hovedkontoret har plikt til å påse at opplysningsplikten overholdes på den måte Kredittilsynet finner hensiktsmessig.</article></article></li></ul></article><article class="legalArticle" data-lovdata-URL="LTI/forskrift/1993-09-10-899/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">(1)</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Det norsketablerte foretaks sikkerhetsstillelse etter lov om eiendomsmegling § 2-5 omfatter ikke ansvar filialen måtte pådra seg i sin virksomhet utenfor riket.</article></article></li><li data-li-identifier="(2)" data-name="(2)"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">(2)</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Dersom filialen/datterselskapets økonomiske stilling gir grunn til å frykte at vilkårene for tildeling av bevilling til det norsketablerte selskapet vil kunne bortfalle, kan det stilles særskilte krav til det norsketablerte selskapets økonomi.</article></article></li></ul></article><article class="legalArticle" data-lovdata-URL="LTI/forskrift/1993-09-10-899/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Datterselskapet/filialen må ha en faglig leder. Den faglige leder skal være norsk statsautorisert eiendomsmegler eller advokat, eller eventuelt ha kvalifikasjoner som godtas i vertslandet.</article></article><article class="legalArticle" data-lovdata-URL="LTI/forskrift/1993-09-10-899/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Lov om eiendomsmegling § 2-6 gjelder tilsvarende.</article></article><article class="legalArticle" data-lovdata-URL="LTI/forskrift/1993-09-10-899/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Datterselskapet/filialen skal gi norske oppdragsgivere og/eller norske medkontrahenter skriftlig opplysning om at virksomheten drives etter vertslandets regler.</article></article><article class="legalArticle" data-lovdata-URL="LTI/forskrift/1993-09-10-899/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">(1)</span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Brudd på forskriftsvilkårene eller overtredelse av etableringslandets lovregler kan medføre bortfall av tillatelsen.</article></article></li><li data-li-identifier="(2)" data-name="(2)"><article class="listArticle" data-absoluteaddress="/paragraf/7/punkt/2/" id="paragraf-7-punkt-2"><span class="data-originalId">(2)</span><article class="legalP" data-absoluteaddress="/paragraf/7/punkt/2/ledd/1/" id="paragraf-7-punkt-2-ledd-1">Lov om eiendomsmegling § 2-8 og § 2-9 gjelder tilsvarende.</article></article></li></ul></article></main></body></html>