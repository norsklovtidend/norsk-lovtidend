<!DOCTYPE html><html lang="no"><head><title>Forskrift om forenklet selvangivelse.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:32</dd><dt class="legacyID">Datokode</dt><dd class="legacyID">FOR-1993-05-28-425</dd><dt class="dokid">DokumentID</dt><dd class="dokid">LTI/forskrift/1993-05-28-425</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 9</dd><dt class="dateInForce">I kraft fra</dt><dd class="dateInForce">1993-05-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§4-2</li></ul></dd><dt class="dateOfPublication">Kunngjort</dt><dd class="dateOfPublication">1993-06-30</dd><dt class="title">Tittel</dt><dd class="title">Forskrift om forenklet selvangivelse.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 28. mai 1993 med hjemmel i lov av 13. juni 1980 nr. 24 om ligningsforvaltning (ligningsloven) § 4-2 nr. 6 og delegeringsvedtak av 9. november 1990.</dd><dt class="refid">RefID</dt><dd class="refid">forskrift/1993-05-28-425</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forenklet selvangivelse.<ul class="tocSubUl"><li>§ 1. Hvem som kan levere forenklet selvangivelse</li><li>§ 2. Materielle vilkår</li><li>§ 3. Personlige vilkår</li><li>§ 4. Funksjonelle vilkår</li><li>§ 5. Etter krav</li><li>§ 6. Skattekommuner</li><li>§ 7. Utsettelse</li><li>§ 8. Ligningsutkast</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1993-05-28-425" id="dokument"><h1>Forskrift om forenklet selvangivelse.</h1><article class="legalArticle" data-lovdata-URL="LTI/forskrift/1993-05-28-425/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem som kan levere forenklet selvangivelse</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Selvangivelsespliktig etter ligningsloven § 4-2 nr. 1 a kan levere forenklet selvangivelse dersom han oppfyller vilkårene i denne forskrifts §§ 2-4.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Selv om skattyter oppfyller vilkårene etter denne forskrift kan han levere fullstendig selvangivelse.</article></article><article class="legalArticle" data-lovdata-URL="LTI/forskrift/1993-05-28-425/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Materielle vilkår</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Skattyter kan ikke ha andre inntekter eller formue eller kreve andre fradrag i inntekt eller formue enn:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">forhold som korrekt fremgår av mottatte årsoppgaver etter ligningsloven § 6-17 nr. 3.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">forhold som er fastsatt kan opplyses på FSA-blanketten.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">forhold som følger av fast eiendom i Norge, dersom denne er eiet av skattyter hele inntektsåret.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">fradrag som følge av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/4/ledd/1/punkt/1/" id="paragraf-2-ledd-1-punkt-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/4/ledd/1/punkt/1/ledd/1/" id="paragraf-2-ledd-1-punkt-4-ledd-1-punkt-1-ledd-1">minstefradrag etter skatteloven § 44 første ledd bokstav g nr. 1 andre ledd,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/4/ledd/1/punkt/2/" id="paragraf-2-ledd-1-punkt-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/4/ledd/1/punkt/2/ledd/1/" id="paragraf-2-ledd-1-punkt-4-ledd-1-punkt-2-ledd-1">særfradrag etter skatteloven § 77 nr. 1.-3.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/4/ledd/1/punkt/3/" id="paragraf-2-ledd-1-punkt-4-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/4/ledd/1/punkt/3/ledd/1/" id="paragraf-2-ledd-1-punkt-4-ledd-1-punkt-3-ledd-1">forsørgerfradrag etter lov av 10. desember 1976 nr. 90, eller</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/4/ledd/1/punkt/4/" id="paragraf-2-ledd-1-punkt-4-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/4/ledd/1/punkt/4/ledd/1/" id="paragraf-2-ledd-1-punkt-4-ledd-1-punkt-4-ledd-1">foreldrefradrag etter skatteloven § 44 sjette ledd 1.-4. punktum og syvende ledd 1.-3. punktum for egne barn med samme folkeregistrerte bopel.</article></article></li></ul></article></article></li><li data-li-identifier="e." data-name="e."><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">formue som følge av bil, motorsykkel, campingvogn og fritidsbåt.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Skattyter kan ikke ha inntekt som følge av firmabil etter skatteloven § 42 c.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Skattyter kan ikke eie leilighet i boligsameie.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Skattyter kan likevel ha formue i kontantbeholdning som er mindre enn 3.000 og i innbo/løsøre til maksimal verdi 100.000.</article></article><article class="legalArticle" data-lovdata-URL="LTI/forskrift/1993-05-28-425/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Personlige vilkår</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Skattyter må være skattepliktig etter skatteloven § 15 a og tildelt norsk fødselsnummer.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Skattyter kan ikke:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">ha flyttet inn i kommunen etter 1. november året før inntektsåret</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">ha blitt enke/enkemann i løpet av inntektsåret</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">være samboende og ha felles barn, felles gjeld eller felles formue.</article></article></li></ul></article></article><article class="legalArticle" data-lovdata-URL="LTI/forskrift/1993-05-28-425/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Funksjonelle vilkår</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Leverer begge ektefeller selvangivelse, må begge benytte samme type selvangivelse.</article></article><article class="legalArticle" data-lovdata-URL="LTI/forskrift/1993-05-28-425/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Etter krav</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ligningsmyndighetene kan kreve at skattyter som har levert forenklet selvangivelse senere må levere fullstendig selvangivelse dersom vilkårene for å levere forenklet selvangivelse ikke er tilstede.</article></article><article class="legalArticle" data-lovdata-URL="LTI/forskrift/1993-05-28-425/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Skattekommuner</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Skattedirektoratet fastsetter hvilke kommuner ordningen med forenklet selvangivelse skal gjelde for.</article></article><article class="legalArticle" data-lovdata-URL="LTI/forskrift/1993-05-28-425/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utsettelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forenklet selvangivelse skal leveres innen utgangen av januar i året etter inntektsåret. Dersom ligningskontoret etter ligningsloven § 4-7 nr. 3 finner det nødvendig, kan ligningskontoret etter skriftlig søknad gi utsettelse med høyst 15 dager. Ytterligere utsettelse medfører at skattyter må levere fullstendig selvangivelse.</article></article><article class="legalArticle" data-lovdata-URL="LTI/forskrift/1993-05-28-425/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ligningsutkast</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Skattyter som leverer forenklet selvangivelse skal etter ligningsloven § 8-1 nr. 4 før ligningen skjer ha et ligningsutkast som viser alle opplysninger som ligningsmyndighetene vil legge til grunn for ligningen. Ligningsnemnda kan kreve at ligningsutkast blir forelagt nemnda.</article></article><article class="legalArticle" data-lovdata-URL="LTI/forskrift/1993-05-28-425/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks og gjelder fra og med ligningen for inntektsåret 1992.</article></article></main></body></html>