<!DOCTYPE html><html lang="no"><head><title>Forskrift om meldeplikt for helseinstitusjoner m m etter vergemålslovgivningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:41</dd><dt class="legacyID">Datokode</dt><dd class="legacyID">FOR-1993-06-29-577</dd><dt class="dokid">DokumentID</dt><dd class="dokid">LTI/forskrift/1993-06-29-577</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 12</dd><dt class="dateInForce">I kraft fra</dt><dd class="dateInForce">1993-06-29</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-14-998</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1898-11-28/§3</li></ul></dd><dt class="dateOfPublication">Kunngjort</dt><dd class="dateOfPublication">1993-07-26</dd><dt class="title">Tittel</dt><dd class="title">Forskrift om meldeplikt for helseinstitusjoner m m etter vergemålslovgivningen.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 29. juni 1993 med hjemmel i lov 28. november 1898 om umyndiggjørelse § 3 annet ledd.</dd><dt class="refid">RefID</dt><dd class="refid">forskrift/1993-06-29-577</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om meldeplikt for helseinstitusjoner m m etter vergemålslovgivningen.<ul class="tocSubUl"><li>§ 1. Meldeplikt ved institusjonsopphold m m</li><li>§ 2. Nærmere retningslinjer for praktiseringen av meldeplikten etter § 1</li><li>§ 3. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1993-06-29-577" id="dokument"><h1>Forskrift om meldeplikt for helseinstitusjoner m m etter vergemålslovgivningen.</h1><article class="legalArticle" data-lovdata-URL="LTI/forskrift/1993-06-29-577/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Meldeplikt ved institusjonsopphold m m</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Når noen er innlagt i institusjon eller boform med heldøgns omsorg eller pleie, skal institusjonene m m melde fra til fylkesmannen eller overformynderiet der vedkommende bor eller skal bosette seg dersom det anses å være behov for umyndiggjøring eller oppnevning av hjelpeverge.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Vedkommende anses i alminnelighet for å bo eller skulle bosette seg i den kommune der han eller hun er eller skal bli folkeregistrert.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Meldeplikten gjelder både somatiske sykehus og sykehjem, aldershjem, psykiatriske institusjoner og sykehus, samt andre institusjoner eller boformer med heldøgns omsorg eller pleie, herunder private forpleiningssteder. Institusjonene m m må fastsette interne rutiner som sikrer at meldeplikten blir oppfylt.</article></article><article class="legalArticle" data-lovdata-URL="LTI/forskrift/1993-06-29-577/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Nærmere retningslinjer for praktiseringen av meldeplikten etter § 1</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Melding etter § 1 sendes til overformynderiet dersom det antas å være tilstrekkelig å oppnevne hjelpeverge eller melding til overformynderiet er avtalt med overformynderiet generelt eller for den enkelte sak. Ellers sendes meldingen til fylkesmannen. De nærmeste pårørende (enten ektefelle, barn, foreldre eller søsken) skal orienteres, senest ved kopi av meldingen. Opplysning om dette og de pårørende skal fremgå av meldingen.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ved vurderingen av om melding skal sendes, må det primært bygges på en medisinsk vurdering av om den som er innlagt mangler evnen til å vareta sine anliggender av grunner som er nevnt i umyndiggjøringsloven § 1 eller i vergemålsloven § 90 a. Melding kan likevel unnlates dersom det ut fra formuesforholdene og forholdene ellers i det enkelte tilfelle er klart at det ikke er behov for umyndiggjøring eller oppnevning av hjelpeverge. Behov for umyndiggjøring forutsettes bare å foreligge i unntakstilfelle.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Ansvarshavende lege eller tilsynslege ved helseinstitusjon der vedkommende er innlagt, kan i stedet for vanlig melding begjære hjelpeverge oppnevnt etter reglene i vergemålsloven § 90 a annet ledd.</article></article><article class="legalArticle" data-lovdata-URL="LTI/forskrift/1993-06-29-577/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Forskriften trer i kraft straks. Samtidig oppheves forskrift av 14. desember 1990 nr. 998 om meldeplikt for helseinstitusjoner m m etter vergemålslovgivningen.</article></article></main></body></html>