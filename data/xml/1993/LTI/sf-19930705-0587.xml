<!DOCTYPE html><html lang="no"><head><title>Forskrift om regulering av loddefiske i det nordøstlige Atlanterhav i 1993– 1994.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:03</dd><dt class="legacyID">Datokode</dt><dd class="legacyID">FOR-1993-07-05-587</dd><dt class="dokid">DokumentID</dt><dd class="dokid">LTI/forskrift/1993-07-05-587</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 12</dd><dt class="dateInForce">I kraft fra</dt><dd class="dateInForce">1993-07-05</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-07-06-506</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-16-57/§6</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§6</li><li>lov/1983-06-03-40/§11</li></ul></dd><dt class="dateOfPublication">Kunngjort</dt><dd class="dateOfPublication">1993-07-26</dd><dt class="title">Tittel</dt><dd class="title">Forskrift om regulering av loddefiske i det nordøstlige Atlanterhav i 1993– 1994.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 5. juli 1993 med hjemmel i lov av 16. juni 1972 nr. 57 om regulering av deltakelsen i fisket § 6 og lov av 3. juni 1983 nr. 40 om saltvannsfiske m.v. §§ 4, 5, 6 og 11.</dd><dt class="refid">RefID</dt><dd class="refid">forskrift/1993-07-05-587</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av loddefiske i det nordøstlige Atlanterhav i 1993– 1994.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-07-05-587" id="dokument"><h1>Forskrift om regulering av loddefiske i det nordøstlige Atlanterhav i 1993– 1994.</h1><article class="legalArticle" data-lovdata-URL="LTI/forskrift/1993-07-05-587/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt for norske fartøy å fiske lodde i det nordøstlige Atlanterhav (ICES-område II, V, XIV).</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Uten hinder av forbudet i første ledd, kan norske konsesjonspliktige ringnotfartøy, som nyttes til dette fisket av norske redere, fiske inntil 99.000 tonn lodde i fiskerisonen ved Jan Mayen, i Grønlands fiskerisone nord for 64°30' N og i Islands økonomiske sone nord for 64°30'N. Herav kan det ikke fiskes utover 34.650 tonn lodde i Islands økonomiske sone.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Det er forbudt å fiske lodde sør for 67°45'N og vest for 19°V i Islands økonomiske sone frem til 1. november 1993.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Det er ikke tillatt å drive fiske i Islands økonomiske sone etter 15. februar 1994.</article></article><article class="legalArticle" data-lovdata-URL="LTI/forskrift/1993-07-05-587/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fiske i fiskerisonen ved Jan Mayen og i Grønlands fiskerisone åpnes 19. juli 1993. Fiskeridirektøren kan endre denne dato.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fiskeridirektøren fastsetter åpningsdato i Islands økonomiske sone.</article></article><article class="legalArticle" data-lovdata-URL="LTI/forskrift/1993-07-05-587/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Hvert fartøy kan fiske inntil fastsatt konsesjonskapasitet for vedkommende fartøy pr. tur. Ingen fartøy kan gå mer enn 1 tur uten særskilt tillatelse fra Fiskeridirektøren.</article></article><article class="legalArticle" data-lovdata-URL="LTI/forskrift/1993-07-05-587/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fartøy som skal delta i fiske, må være påmeldt til Norges Sildesalgslag, Harstad innen tirsdag 6. juli 1993. Fiskeridirektøren kan dispensere fra siste påmeldingsdato.</article></article><article class="legalArticle" data-lovdata-URL="LTI/forskrift/1993-07-05-587/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ingen påmeldte fartøy kan seile ut uten på forhånd å ha meldt fra til Norges Sildesalgslag, Harstad.</article></article><article class="legalArticle" data-lovdata-URL="LTI/forskrift/1993-07-05-587/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektøren kan fastsette utseilingsstopp.</article></article><article class="legalArticle" data-lovdata-URL="LTI/forskrift/1993-07-05-587/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fiskeridirektøren kan stoppe fiske når kvoten nevnt i § 1 er beregnet oppfisket.</article></article><article class="legalArticle" data-lovdata-URL="LTI/forskrift/1993-07-05-587/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">I den utstrekning det blir fastsatt begrensninger i deltakelsen i fiske, eller andre reguleringstiltak overfor norske fartøyer i Islands økonomiske sone eller i Grønlands fiskerisone, kan Fiskeridirektøren bestemme hvor mange, herunder også hvilke norske fartøyer som skal få tillatelse til å fiske i området.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Fiskeridirektøren eller den han bemyndiger kan gi nærmere bestemmelser om tildeling av tillatelser som nevnt i første ledd.</article></article><article class="legalArticle" data-lovdata-URL="LTI/forskrift/1993-07-05-587/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Det kvantum det enkelte fartøy er gitt tillatelse til å fiske, kan ikke overføres til annet fartøy, men må fiskes og leveres av det kvoteberettigede fartøy.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Det er forbudt å benytte leid fartøy.</article></article><article class="legalArticle" data-lovdata-URL="LTI/forskrift/1993-07-05-587/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Det er forbudt å slippe fangst som er død eller døende, og å kaste ut fangst eller avfall av fangst.</article></article><article class="legalArticle" data-lovdata-URL="LTI/forskrift/1993-07-05-587/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Fiskeridirektøren kan fastsette nærmere reguleringsbestemmelser, herunder slike endringer som er nødvendige for å oppnå en hensiktsmessig avvikling av fiske.</article></article><article class="legalArticle" data-lovdata-URL="LTI/forskrift/1993-07-05-587/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Forsettlig eller uaktsom overtredelse av denne forskrift, eller forskrift gitt i medhold av denne, straffes i henhold til lov av 3. juni 1983 nr. 40 om saltvannsfiske m.v. § 53 og lov av 16. juni 1972 nr. 57 om regulering av deltakelsen i fisket § 11.</article></article><article class="legalArticle" data-lovdata-URL="LTI/forskrift/1993-07-05-587/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskrift trer i kraft straks.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Samtidig oppheves forskrift av 6. juli 1992 nr. 506 om regulering av loddefiske i Det nordøstlige Atlanterhav i 1992 – 1993.</article></article></main></body></html>