<!DOCTYPE html><html lang="no"><head><title>Forskrift om overføringsnett for kringkasting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">FOR-1993-12-07-1116</dd><dt class="dokid">DokumentID</dt><dd class="dokid">LTI/forskrift/1993-12-07-1116</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 20</dd><dt class="dateInForce">I kraft fra</dt><dd class="dateInForce">1994-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-12-11-958</li><li>forskrift/1990-03-05-340</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1899-04-29/§1</li><li>lov/1899-04-29/§3</li><li>forskrift/1987-06-05-461</li></ul></dd><dt class="dateOfPublication">Kunngjort</dt><dd class="dateOfPublication">1993-12-23</dd><dt class="title">Tittel</dt><dd class="title">Forskrift om overføringsnett for kringkasting.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 7. desember 1993 med hjemmel i lov 29. april 1899 om Enerett for Staten til Befordring af Meddelelse ved Hjælp af Telegraflinjer og lignende Anlæg (telegrafloven) § 1, jf. § 3, jf. kgl.res. 5. juni 1987 nr. 461 pkt. 2.</dd><dt class="refid">RefID</dt><dd class="refid">forskrift/1993-12-07-1116</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overføringsnett for kringkasting.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Plikt til å benytte autorisert installatør</li><li>§ 4. Tillatelse til å anlegge eller drive overføringsnett for kringkasting</li><li>§ 5. Melding om innføring av alarmtjenester</li><li>§ 6. Måleprotokoll, vedlikeholdsplikt, servicerapport</li><li>§ 7. Kontroll</li><li>§ 8. Årsrapport</li><li>§ 9. Gebyr</li><li>§ 10. Klage</li><li>§ 11. Stengning av overføringsnett</li><li>§ 12. Utfyllende bestemmelser og dispensasjon</li><li>§ 13. Straff</li><li>§ 14. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1993-12-07-1116" id="dokument"><h1>Forskrift om overføringsnett for kringkasting.</h1><article class="legalArticle" data-lovdata-URL="LTI/forskrift/1993-12-07-1116/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder overføringsnett for kringkasting (kabel-TV, fellesantenneanlegg m.v.), som omfatter flere enn fire frittstående bygninger eller flere enn ti mottakertilkoplinger.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">I overføringsnett for kringkasting tillates, i tillegg til kringkastingssignaler, følgende signalformidling:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">bruk av signalering for driftskontroll</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">registrering av enkeltabonnenters ønske om tilgang til programmer som det kreves særskilt betaling for (betalingsfjernsyn)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/3/" id="paragraf-1-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/3/ledd/1/" id="paragraf-1-ledd-2-punkt-3-ledd-1">enkle alarmtjenester.</article></article></li></ul></article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forskriften omfatter ikke:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/1/" id="paragraf-1-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/1/ledd/1/" id="paragraf-1-ledd-3-punkt-1-ledd-1">sending og videresending av kringkasting som reguleres av lov 13. juni 1980 nr. 36 om kringkasting og lov 27. november 1987 nr. 71 om nærkringkasting</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/2/" id="paragraf-1-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/2/ledd/1/" id="paragraf-1-ledd-3-punkt-2-ledd-1">generell overføring av informasjon, telefoni, data m.v. som reguleres av lov 29. april 1899 om Enerett for Staten til Befordring af Meddelelse ved Hjælp af Telegraflinjer og lignende Anlæg (telegrafloven).</article></article></li></ul></article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Statens teleforvaltning kan fastsette tekniske forskrifter for overføringsnett som omfattes av denne forskrift.</article></article><article class="legalArticle" data-lovdata-URL="LTI/forskrift/1993-12-07-1116/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med overføringsnett for kringkasting menes i denne forskrift anlegg som ved hjelp av elektromagnetiske bølger overfører kringkastingssignaler, via kabler eller andre overføringsmedia med tilsvarende funksjon, mellom nettets inngang og signaloverleveringspunkter herunder mottakertilkoplinger, antenner, antennekontakter e.l. En hovedsentral er en del av overføringsnettet. Overføringsnett for kringkasting omfatter ikke offentlige telenett.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med driftskontroll menes i denne forskrift overvåking og styring av driften på valgte punkter i overføringsnettet (forsterkere, overleveringspunkter etc.).</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Med enkle alarmtjenester menes i denne forskrift overføring av signaler om tilstander som avviker fra en normaltilstand eller fastsatte verdier (brann, innbrudd, oversvømmelse, avbrudd etc.).</article></article><article class="legalArticle" data-lovdata-URL="LTI/forskrift/1993-12-07-1116/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Plikt til å benytte autorisert installatør</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Eier plikter å benytte autorisert installatør ved arbeid knyttet til overføringsnettet<sup class="footnotereference" data-footnotereferencevalue="1" data-unique-footnote-counter="1">1</sup>.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift 7. desember 1993 nr. 1117 om autorisasjon for installatører som utfører arbeid knyttet til overføringsnett for kringkasting.</article></footer></article><article class="legalArticle" data-lovdata-URL="LTI/forskrift/1993-12-07-1116/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tillatelse til å anlegge eller drive overføringsnett for kringkasting</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For å anlegge eller drive overføringsnett for kringkasting kreves tillatelse fra Statens teleforvaltning. Søknad sendes Statens teleforvaltning på fastsatt skjema. Nødvendig tillatelse må foreligge før arbeid med overføringsnettet iverksettes.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Tillatelse kreves ikke for overføringsnett for kringkasting som en beboersammenslutning, velforening, institusjon e.l anskaffer til eget bruk, og som er avgrenset til et mindre geografisk område.<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">Med «beboersammenslutning» menes i denne bestemmelse et enkeltstående borettslag, boligselskap eller boligsameie.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">Med «institusjon e.l» menes i denne bestemmelse en enkeltstående offentlig eller privat institusjon (skole, hotell, sykehus, sykehjem e.l).</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">Med «velforening» menes i denne bestemmelse en enkeltstående organisasjon som driver nærmiljøarbeid og fremmer interessene til beboerne, og som kan forplikte medlemmene etter lover/vedtekter for foreningen.</article></article></li></ul></article><article class="legalP" data-absoluteaddress="/paragraf/4/ledd/3/" id="paragraf-4-ledd-3">For å anlegge overføringsnett for kringkasting som faller inn under annet ledd kreves at melding er sendt Statens teleforvaltning på fastsatt skjema.</article></article><article class="legalArticle" data-lovdata-URL="LTI/forskrift/1993-12-07-1116/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Melding om innføring av alarmtjenester</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Før det innføres enkle alarmtjenester i overføringsnettet, plikter eier å påse at melding om dette er sendt til Statens teleforvaltning på fastsatt skjema.</article></article><article class="legalArticle" data-lovdata-URL="LTI/forskrift/1993-12-07-1116/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Måleprotokoll, vedlikeholdsplikt, servicerapport</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Før et overføringsnett eller deler av et overføringsnett settes i drift etter bygging, ombygging, utvidelse eller installasjon av utstyr for signalformidling, skal installatør foreta sluttmåling. Resultatet skal føres på fastsatt skjema for måleprotokoll.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Måleprotokoll med dokumentasjon over anlegget skal overleveres eier ved idriftsettelse. Eier har deretter ansvar for anlegget, herunder vedlikeholdsplikt, slik at anlegget til enhver tid er i samsvar med gjeldende forskrifter.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Ved serviceytelse på overføringsnett, skal installatør overlevere servicerapport til eier. Servicerapporten skal gi nødvendig informasjon om hvilken service som er utført og resultatet av denne. Defekt utstyr kan erstattes av utstyr med andre spesifikasjoner dersom dette kan skje uten at nettets overføringsegenskaper endres. Statens teleforvaltning kan fastsette nærmere regler om innholdet i servicerapporter.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Eier plikter å oppbevare måleprotokoll med dokumentasjon samt servicerapporter slik at disse til enhver tid er tilgjengelige ved kontroll, jf. § 7. Installatør skal oppbevare kopi av måleprotokoll med dokumentasjon samt servicerapporter i 10 år.</article></article><article class="legalArticle" data-lovdata-URL="LTI/forskrift/1993-12-07-1116/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Statens teleforvaltning kan kontrollere om overføringsnettet er i samsvar med gjeldende forskrifter. Statens teleforvaltning kan kreve at eier og installatør deltar ved kontrollen.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Feil og mangler som påvises ved kontroll, skal utbedres innen en nærmere fastsatt frist. Statens teleforvaltning skal ha melding om hva som er gjort for å utbedre feil og mangler, straks dette er utført.</article></article><article class="legalArticle" data-lovdata-URL="LTI/forskrift/1993-12-07-1116/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Årsrapport</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">For overføringsnett som faller inn under denne forskrift, plikter eier å sende inn rapport på fastsatt skjema innen 15. mai hvert år. Der signalleveranse skjer fra et annet overføringsnett, er det eieren av dette som plikter å gi opplysninger om det nett det overføres til i sin rapport.</article></article><article class="legalArticle" data-lovdata-URL="LTI/forskrift/1993-12-07-1116/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Gebyr</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Eier av overføringsnett plikter å betale gebyr. Der signalleveranse skjer fra et annet overføringsnett, er det eieren av dette som faktureres og som plikter å betale gebyret på vegne av eieren av det nett det overføres til.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Gebyret er årlig og skal dekke Statens teleforvaltnings kostnader forbundet med etatens virksomhet på området.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Gebyret fastsettes av Statens teleforvaltning, og kan, uten nærmere varsel, endres i samsvar med pris- og kostnadsutviklingen. Endringer meddeles ved rundskriv.</article></article><article class="legalArticle" data-lovdata-URL="LTI/forskrift/1993-12-07-1116/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Klage over enkeltvedtak truffet av Statens teleforvaltning i medhold av denne forskrift, avgjøres av Statens teleforvaltningsråd.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Klagesak av prinsipiell betydning eller telepolitisk karakter avgjøres av Samferdselsdepartementet etter at Statens teleforvaltningsråd har gitt begrunnet forslag til vedtak.</article></article><article class="legalArticle" data-lovdata-URL="LTI/forskrift/1993-12-07-1116/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Stengning av overføringsnett</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Ved vesentlige eller gjentatte brudd på en eller flere av bestemmelsene i gjeldende forskrifter for overføringsnett for kringkasting kan Statens teleforvaltning stenge og forsegle overføringsnettet.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Eier skal varsles skriftlig på forhånd om at stengning vil bli gjennomført, og årsaken til dette. Hvis særlige hensyn tilsier det, f.eks. når overføringsnettet forstyrrer andre radiotjenester, kan stengning gjennomføres etter muntlig forhåndsvarsel. Eier skal deretter underrettes skriftlig. Gjenåpning skal skje når eier godtgjør at forholdet er utbedret.</article></article><article class="legalArticle" data-lovdata-URL="LTI/forskrift/1993-12-07-1116/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Utfyllende bestemmelser og dispensasjon</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Statens teleforvaltning kan gi utfyllende bestemmelser til denne forskrift.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Statens teleforvaltning kan i enkelttilfeller dispensere fra bestemmelsene i denne forskrift når særlige hensyn tilsier det.</article></article><article class="legalArticle" data-lovdata-URL="LTI/forskrift/1993-12-07-1116/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Overtredelse av denne forskrift er straffbart, jf. lov 29. april 1899 om Enerett for Staten til Befordring af Meddelelse ved Hjælp af Telegraflinjer og lignende Anlæg(telegrafloven) § 6.</article></article><article class="legalArticle" data-lovdata-URL="LTI/forskrift/1993-12-07-1116/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Forskriften trer i kraft 1. januar 1994.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Fra samme dato oppheves:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/14/ledd/2/punkt/1/" id="paragraf-14-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/14/ledd/2/punkt/1/ledd/1/" id="paragraf-14-ledd-2-punkt-1-ledd-1">Forskrift av 11. desember 1987 nr. 958 for etablering, utbygging og teknisk drift av kabelnett for formidling av kringkasting (kabelnettforskriften).</article></article></li><li data-li-identifier="-" data-name="-"><article class="listArticle" data-absoluteaddress="/paragraf/14/ledd/2/punkt/2/" id="paragraf-14-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/14/ledd/2/punkt/2/ledd/1/" id="paragraf-14-ledd-2-punkt-2-ledd-1">Forskrift av 5. mars 1990 nr. 340 om gebyr for kabelnett.</article></article></li></ul></article></article></main></body></html>