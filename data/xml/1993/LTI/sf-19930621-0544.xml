<!DOCTYPE html><html lang="no"><head><title>Forskrift om endringer i forskrift om utfyllende regler om avregning av negativ saldo ved ulike investeringsformer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:59</dd><dt class="legacyID">Datokode</dt><dd class="legacyID">FOR-1993-06-21-544</dd><dt class="dokid">DokumentID</dt><dd class="dokid">LTI/forskrift/1993-06-21-544</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 11</dd><dt class="dateInForce">I kraft fra</dt><dd class="dateInForce">1993-06-21</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-07-03-505</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§44</li></ul></dd><dt class="dateOfPublication">Kunngjort</dt><dd class="dateOfPublication">1993-07-12</dd><dt class="title">Tittel</dt><dd class="title">Forskrift om endringer i forskrift om utfyllende regler om avregning av negativ saldo ved ulike investeringsformer.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 21. juni 1993 med hjemmel i lov av 18. august 1911 nr. 8 om skatt av formue og inntekt (skatteloven), overgangsregler § 44 A – Negativ saldo.</dd><dt class="refid">RefID</dt><dd class="refid">forskrift/1993-06-21-544</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om utfyllende regler om avregning av negativ saldo ved ulike investeringsformer.<ul class="tocSubUl"><li>I<ul class="tocSubUl"><li>§ 4-1. Bindingstid m.v.</li><li>§ 4-2. Sanksjoner</li><li>§ 4-3.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1993-06-21-544" id="dokument"><h1>Forskrift om endringer i forskrift om utfyllende regler om avregning av negativ saldo ved ulike investeringsformer.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-06-21-544/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 3. juli 1992 nr. 505 om utfyllende regler om avregning av negativ saldo ved ulike investeringsformer gjøres følgende endringer:</article> <article class="defaultP" margin-top="true">§ 3-1 første ledd annet punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Lånet må godkjennes som ansvarlig lånekapital i henhold til § 4 nr. 5 eller som kjernekapital i henhold til § 3 nr. 12 i forskrift av 1. juni 1990 nr. 435 om beregning av ansvarlig kapital for finansinsitusjoner.</article> <article class="defaultP" margin-top="true">Kapittel 4 skal lyde:</article> <article class="defaultP" margin-top="true"><i>Kapittel 4. Bindingstid, sanksjoner m.v.</i></article><article class="legalArticle" data-lovdata-URL="LTI/forskrift/1993-06-21-544/§4-1" data-name="§4-1" data-partID="§4-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Bindingstid m.v.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Aksjeselskap, aksjefond og banker som er tilført kapital etter overgangsreglene, må oppfylle lovens og denne forskrifts vilkår senest før utløpet av 1992 og fram til utløpet av 1995.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">I bindingstiden kan selskap som er omfattet av denne forskrift, ikke tilbakebetale den mottatte kapital som er avregnet mot negativ saldo og kan ikke sammensluttes med andre selskaper eller deles. Departementet kan i særlige tilfeller gjøre unntak fra foranstående punktum og herunder fastsette vilkår. Søknad om slikt samtykke må framsettes før beslutning eller bindende avtale om slike disposisjoner er gjort.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Dersom investeringsselskap som nevnt i § 2-1 senere blir notert på Oslo Børs (hovedlisten), gjelder vilkårene fortsatt.</article></article><article class="legalArticle" data-lovdata-URL="LTI/forskrift/1993-06-21-544/§4-2" data-name="§4-2" data-partID="§4-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Sanksjoner</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Dersom innretning som er tilført kapital etter overgangsregler for negativ saldo bryter andre fastsatte vilkår enn nevnt i annet ledd eller foretar disposisjoner før utløpet av 1995 slik at lovens og forskriftens vilkår for avregning av negativ saldo ikke lenger er oppfylt, skal ligningsmyndighetene fastsette et løpende skattepliktig inntektstillegg for innretningen så lenge ett eller flere vilkår er brutt. Inntektstillegget skal utgjøre 0,05 pst. pr. dag av den kapital innretningen er tilført etter disse bestemmelser.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Dersom aksjefond eller investeringsselskap som er tilført kapital etter overgangsregler for negativ saldo, ikke oppfyller investeringsforpliktelsen i den fastsatte tidsperioden jf. § 2-2, skal en andel av det for lite investerte beløp skattlegges som inntekt for fondet eller selskapet i bruddåret. Inntektstillegget skal utgjøre 0,1 pst. pr. dag så lenge brudd på vilkåret varer.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Skattedirektoratet kan etter søknad frafalle eller nedsette inntektstillegg etter første og/eller annet ledd når det vilkårsbrudd m.v. som utløser tillegget er særlig unnskyldelig. Skattedirektoratet kan sette vilkår for slik eventuell frafallelse eller nedsettelse. Søknaden må framsettes innen selvangivelsesfristen for det inntektsår overtredelsen har skjedd i.</article></article><article class="legalArticle" data-lovdata-URL="LTI/forskrift/1993-06-21-544/§4-3" data-name="§4-3" data-partID="§4-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Aksjefond, banker og investeringsselskaper som er tilført kapital etter kap. 2 og 3 i denne forskrift, må innen 1. mars 1993 sende fortegnelse til ligningskontorene i erververs eller långivers skattekommune med skattyters navn, personnummer eller foretaksnummer, samt antall andeler, aksjer eller størrelsen på lån som skattyter har tegnet. Fortegnelsen til det enkelte ligningskontor skal bare omfatte skattytere som er skattepliktige til vedkommende kommune.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Investeringsselskapet og aksjefondet må gi melding til ligningskontoret i sin egen skattekommune om hvor stor andel av den samlede aksjekapital eller andelskapital i selskapet som er avregnet mot negativ saldo.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Investeringsselskap og aksjefond må innen 1. mars hvert år til og med 1996 gi melding til ligningskontoret om hvilke beløp som er investert i henhold til § 2-2.</article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">Skattedirektoratet kan gi nærmere regler om opplysningsplikt m.v.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-06-21-544/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks og med virkning fra og med inntektsåret 1992.</article></section></main></body></html>