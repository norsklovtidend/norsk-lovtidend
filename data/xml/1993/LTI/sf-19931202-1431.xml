<!DOCTYPE html><html lang="no"><head><title>Endringer i vedtekter for Landbrukets Utviklingsfond.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:18</dd><dt class="legacyID">Datokode</dt><dd class="legacyID">FOR-1993-12-02-1431</dd><dt class="dokid">DokumentID</dt><dd class="dokid">LTI/forskrift/1993-12-02-1431</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 13</dd><dt class="dateInForce">I kraft fra</dt><dd class="dateInForce">1994-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1971-02-16-4068</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1995-07-19</dd><dt class="title">Tittel</dt><dd class="title">Endringer i vedtekter for Landbrukets Utviklingsfond.</dd><dt class="miscInformation">Annet om dokumentet</dt><dd class="miscInformation">Kunngjøring fra Landbruksdepartementet av Stortingsvedtak 2. desember 1993.</dd><dt class="refid">RefID</dt><dd class="refid">forskrift/1993-12-02-1431</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endringer i vedtekter for Landbrukets Utviklingsfond.</li></ul></dd></dl></header><main class="documentBody" data-lovdata-URL="LTI/forskrift/1993-12-02-1431" id="dokument"><h1>Endringer i vedtekter for Landbrukets Utviklingsfond.</h1><article class="legalP" data-absoluteaddress="/ledd/1/" id="ledd-1">Vedtektene ble vedtatt av Stortinget 16. februar 1971 og er senere endret, sist 2. desember 1993. Vedtektene er ikke tidligere kunngjort i Norsk Lovtidend og kunngjøres derfor i sin helhet.</article><article class="marginIdArticle" data-partID="a1" data-absoluteaddress="/punkt/1/" id="punkt-1"><span class="data-marginOriginalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Fondsmidlane kan nyttast til tiltak som tek sikte på å styrkje og byggje ut næringsgrunnlaget slik at bruket kan halde fram som – eller gjerast til – ein trygg arbeidsplass. Dette gjeld også om bruket er ein del av ein kombinert arbeidsplass. Fondsmidlane kan også nyttast til aktivitetsfremjande tiltak innan eller knytta til landbruksnæringane.</article></article><article class="marginIdArticle" data-partID="a2" data-absoluteaddress="/punkt/2/" id="punkt-2"><span class="data-marginOriginalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Fondet blir forvalta og disponert av vedkomande departement etter retningsliner som er gitt i eller i medhald av desse vedtektene.</article></article><article class="marginIdArticle" data-partID="a3" data-absoluteaddress="/punkt/3/" id="punkt-3"><span class="data-marginOriginalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Fondskapitalen skal plasserast på renteberande konto i statskassa. Rentene går inn i fondet. Inntekter ved bortleige o.a. av jord m.v., som Staten har kjøpt eller tileigna på annan måte i medhald av jordlova, og tilskott som blir tilbakebetalt i medhald av punkt 8 i desse vedtektene, går inn i fondet. Tap som Staten har på jordformidling i medhald av jordlova blir dekt av fondsmidlane.</article></article><article class="marginIdArticle" data-partID="a4" data-absoluteaddress="/punkt/4/" id="punkt-4"><span class="data-marginOriginalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Vedkomande departement gir etter samråd med Norges Bondelag og Norsk Bonde- og Småbrukarlag nærare reglar om fondet si verksemd, administrasjon m.v. Tilskott av fondet blir gitt av departementet eller den departementet gir fullmakt, jfr. også punkt 6. Departementet kan etter samråd med Norges Bondelag og Norsk Bonde- og Småbrukarlag årleg fastsette ei samla ramme for disponering av midlar frå fondet.</article></article><article class="marginIdArticle" data-partID="a5" data-absoluteaddress="/punkt/5/" id="punkt-5"><span class="data-marginOriginalId">5.</span><article class="legalP" data-absoluteaddress="/punkt/5/ledd/1/" id="punkt-5-ledd-1">Styret for Statens Landbruksbank er også styre for Landbrukets utviklingsfond. Styret skal ha 7 medlemmer. Leiaren og nestleiaren med personlege varamedlemmer blir oppnemnte av Kongen. Dei andre styremedlemmene med personlege varamedlemmer blir oppnemnte av departementet. Medlemmene av styret blir oppnemnte for ein periode på 4 år med høve til gjenoppnemning. Utgiftene til styregodtgjersle, administrasjon m.v. blir dekte av fondsmidlane.</article></article><article class="marginIdArticle" data-partID="a6" data-absoluteaddress="/punkt/6/" id="punkt-6"><span class="data-marginOriginalId">6.</span><article class="legalP" data-absoluteaddress="/punkt/6/ledd/1/" id="punkt-6-ledd-1">Fondsstyret skal:<ul class="defaultList"><li data-li-identifier="a." data-name="a."><article class="listArticle" data-absoluteaddress="/punkt/6/ledd/1/punkt/1/" id="punkt-6-ledd-1-punkt-1"><span class="data-originalId">a.</span><article class="legalP" data-absoluteaddress="/punkt/6/ledd/1/punkt/1/ledd/1/" id="punkt-6-ledd-1-punkt-1-ledd-1">Allokere midlar til dei ulike føremål som fondet kan gi tilskott til når dette ikkje er fastsett i samband med jordbruksavtalen.</article></article></li><li data-li-identifier="b." data-name="b."><article class="listArticle" data-absoluteaddress="/punkt/6/ledd/1/punkt/2/" id="punkt-6-ledd-1-punkt-2"><span class="data-originalId">b.</span><article class="legalP" data-absoluteaddress="/punkt/6/ledd/1/punkt/2/ledd/1/" id="punkt-6-ledd-1-punkt-2-ledd-1">Avgjere søknader om tilskott etter reglar fastsette av departementet. Fondsstyret kan også etter søknad løyve tilskott av fondsmidlane til planleggings- og utgreiingstiltak av interesse for dei tilskottsordningar som fondet omfattar.</article></article></li><li data-li-identifier="c." data-name="c."><article class="listArticle" data-absoluteaddress="/punkt/6/ledd/1/punkt/3/" id="punkt-6-ledd-1-punkt-3"><span class="data-originalId">c.</span><article class="legalP" data-absoluteaddress="/punkt/6/ledd/1/punkt/3/ledd/1/" id="punkt-6-ledd-1-punkt-3-ledd-1">Gi departementet råd i fondssaker.</article></article></li></ul></article></article><article class="marginIdArticle" data-partID="a7" data-absoluteaddress="/punkt/7/" id="punkt-7"><span class="data-marginOriginalId">7.</span><article class="legalP" data-absoluteaddress="/punkt/7/ledd/1/" id="punkt-7-ledd-1">I samsvar med føremålet nemnt under punkt 1 og med reglar gitt i medhald av punkt 4, kan det av midlar i Landbrukets utviklingsfond gjevast tilskott og investeringslån til investeringstiltak og aktivitetsfremjande driftsføremål innan landbruksnæringane.</article></article><article class="marginIdArticle" data-partID="a8" data-absoluteaddress="/punkt/8/" id="punkt-8"><span class="data-marginOriginalId">8.</span><article class="legalP" data-absoluteaddress="/punkt/8/ledd/1/" id="punkt-8-ledd-1">Det kan settast vilkår for tilskott av fondet, m.a. om frist for fullføring av arbeidet, om utføring av anna arbeid på bruket, om pantetrygd for tilskott, om tilbakebetaling av tilskott o.l.</article></article><article class="marginIdArticle" data-partID="a9" data-absoluteaddress="/punkt/9/" id="punkt-9"><span class="data-marginOriginalId">9.</span><article class="legalP" data-absoluteaddress="/punkt/9/ledd/1/" id="punkt-9-ledd-1">Desse vedtektene gjeld frå 1. januar 1994.</article></article></main></body></html>