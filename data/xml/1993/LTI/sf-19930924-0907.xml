<!DOCTYPE html><html lang="no"><head><title>Forskrift om gjennomføring av De Forente Nasjoners Sikkerhetsråds resolusjon nr. 864 av 15. september 1993.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1993-09-24-907</dd><dt class="dokid">DokumentID</dt><dd class="dokid">LTI/forskrift/1993-09-24-907</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 16</dd><dt class="dateInForce">I kraft fra</dt><dd class="dateInForce">1993-09-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-06-07-4</li></ul></dd><dt class="dateOfPublication">Kunngjort</dt><dd class="dateOfPublication">1993-10-26</dd><dt class="title">Tittel</dt><dd class="title">Forskrift om gjennomføring av De Forente Nasjoners Sikkerhetsråds resolusjon nr. 864 av 15. september 1993.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 24. september 1993 med hjemmel i lov av 7. juni 1968 nr. 4 om gjennomføring av bindende vedtak av De Forente Nasjoners Sikkerhetsråd. Fremmet av Utenriksdepartementet.</dd><dt class="refid">RefID</dt><dd class="refid">forskrift/1993-09-24-907</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av De Forente Nasjoners Sikkerhetsråds resolusjon nr. 864 av 15. september 1993.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-09-24-907" id="dokument"><h1>Forskrift om gjennomføring av De Forente Nasjoners Sikkerhetsråds resolusjon nr. 864 av 15. september 1993.</h1><article class="legalArticle" data-lovdata-URL="LTI/forskrift/1993-09-24-907/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="numberedLegalP" data-numerator="1" data-absoluteaddress="/paragraf/1/nummer/1/" id="paragraf-1-nummer-1">1. Det er forbudt for enhver på norsk territorium, og for norske borgere, selskaper, stiftelser og sammenslutninger uansett hvor de befinner seg, å selge, forsyne eller formidle, eller drive virksomhet som har slikt formål, våpen og militært materiell av alle typer, utstyr og løse deler til forannevnte, til personer eller foretak i Angola. Det samme gjelder petroleum og petroleumsprodukter, uansett opprinnelsesland.</article><article class="numberedLegalP" data-numerator="2" data-absoluteaddress="/paragraf/1/nummer/2/" id="paragraf-1-nummer-2">2. Forbudet i første ledd skal også gjelde transport på skip eller luftfartøy som er norskregistrert eller som disponeres eller på annen måte er under kontroll av norske borgere, selskaper eller sammenslutninger.</article><article class="numberedLegalP" data-numerator="3" data-absoluteaddress="/paragraf/1/nummer/3/" id="paragraf-1-nummer-3">3. Unntatt fra forbudene i første og annet ledd er salg, forsyning eller formidling til innførselssteder angitt på en liste utarbeidet av den angolanske regjering til FNs Generalsekretær.</article></article><article class="legalArticle" data-lovdata-URL="LTI/forskrift/1993-09-24-907/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forbudene i denne forskrift gjelder også fortsettelse av virksomhet som var påbegynt før forbudene trådte i kraft.</article></article><article class="legalArticle" data-lovdata-URL="LTI/forskrift/1993-09-24-907/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Utenriksdepartementet gis fullmakt til å endre, suspendere og oppheve bestemmelsene i denne forskrift.</article></article><article class="legalArticle" data-lovdata-URL="LTI/forskrift/1993-09-24-907/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Denne forskrift trer i kraft 25. september 1993, med mindre FNs Generalsekretær før dette tidspunkt notifiserer Sikkerhetsrådet om at en effektiv våpenhvile har blitt opprettet og at avtale er blitt oppnådd om gjennomføring av fredspakten «Acordos de Paz» og relevante sikkerhetsrådsresolusjoner. I så fall trer forskriften i kraft fra det tidspunkt Utenriksdepartementet bestemmer.</article></article></main></body></html>