<!DOCTYPE html><html lang="no"><head><title>Forskrift om toprisordningen for melk, utfyllende bestemmelser om frivillig omstilling i melkeproduksjonen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1993-09-30-918</dd><dt class="dokid">DokumentID</dt><dd class="dokid">LTI/forskrift/1993-09-30-918</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 16</dd><dt class="dateInForce">I kraft fra</dt><dd class="dateInForce">1993-11-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§19</li><li>forskrift/1991-12-13-788</li></ul></dd><dt class="dateOfPublication">Kunngjort</dt><dd class="dateOfPublication">1993-10-26</dd><dt class="title">Tittel</dt><dd class="title">Forskrift om toprisordningen for melk, utfyllende bestemmelser om frivillig omstilling i melkeproduksjonen.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 30. september 1993 med hjemmel i kgl.res. av 13. desember 1991 nr. 788 om toprisordningen for melk i samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/1993-09-30-918</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om toprisordningen for melk, utfyllende bestemmelser om frivillig omstilling i melkeproduksjonen.<ul class="tocSubUl"><li>1. Frivillig system for omstilling i melkeproduksjonen</li><li>2. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/1993-09-30-918" id="dokument"><h1>Forskrift om toprisordningen for melk, utfyllende bestemmelser om frivillig omstilling i melkeproduksjonen.</h1><article class="legalArticle" data-lovdata-URL="LTI/forskrift/1993-09-30-918/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Frivillig system for omstilling i melkeproduksjonen</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Til de produsenter av kumelk og ku-/geitmelk som er født etter 31. desember 1927 og som foretar et opphør i sin melkeproduksjon, kan det gis et omstillingsbidrag. Omstillingsbidraget kan utbetales til melkeprodusenten etter at det er inngått avtale med Norske Melkeprodusenters Landsforbund.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Omstillingsbidraget finansieres i 1994 over Riksoppgjøret for melk.</article><article class="marginIdArticle" data-partID="a1.1" data-absoluteaddress="/paragraf/1/punkt/1/" id="paragraf-1-punkt-1"><span class="data-marginOriginalId">1.1</span><span class="miscHeadline"><i>Avtaleperiode</i></span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">På bruk hvor det er inngått avtale om omstillingsbidrag etter disse bestemmelser, kan det tidligst startes opp igjen med melkeproduksjon 1. januar 2001. Ved ønske om en eventuell oppstarting etter endt avtaleperiode, likestilles bruket med andre bruk med hensyn til å kunne starte opp med melk. For produsenter som er født før 1. januar 1932, stilles et tilleggskrav om brukerskifte før bruket kan vurderes på nytt med tanke på melkeproduksjon. Det vises ellers til punkt 1.6.</article></article><article class="marginIdArticle" data-partID="a1.2" data-absoluteaddress="/paragraf/1/punkt/2/" id="paragraf-1-punkt-2"><span class="data-marginOriginalId">1.2</span><span class="miscHeadline"><i>Krav til leveranse før inngåelse av avtale</i></span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Det stilles krav om at bruket har hatt kvote og leveranse i 5 kalenderår før det år avtale inngås. I tillegg stilles det krav om at bruket har hatt kontinuerlig melkeleveranse i hele 1993 og er aktiv melkeleverandør på det tidspunkt en melder seg på ordningen.</article></article><article class="marginIdArticle" data-partID="a1.3" data-absoluteaddress="/paragraf/1/punkt/3/" id="paragraf-1-punkt-3"><span class="data-marginOriginalId">1.3</span><span class="miscHeadline"><i>Kvantum lagt til grunn for omstillingsbidrag</i></span><article class="legalP" data-absoluteaddress="/paragraf/1/punkt/3/ledd/1/" id="paragraf-1-punkt-3-ledd-1">Grunnlag for omstillingsbidrag er et gjennomsnitt av leveranse innenfor tildelt kvote i 5-års perioden 1988–1992, men ikke utover tildelt kvote 1993. For hvert meieriselskap settes det et tak for avtaler om omstillingsbidrag ved 3 prosent av leveransen i 1993.</article></article><article class="marginIdArticle" data-partID="a1.4" data-absoluteaddress="/paragraf/1/punkt/4/" id="paragraf-1-punkt-4"><span class="data-marginOriginalId">1.4</span><span class="miscHeadline"><i>Avgrensinger i bruk av frigjorte ressurser</i></span><article class="legalP" data-absoluteaddress="/paragraf/1/punkt/4/ledd/1/" id="paragraf-1-punkt-4-ledd-1">I Sør-Norge gis det i avtaleperioden ikke anledning til å starte med/utvide innenfor kraftfôrbaserte produksjoner. Som utgangspunkt for vurdering av oppstarting/utvidelse innenfor kraftfôrbaserte produksjoner, gjelder dyretall i søknadsskjema om produksjonstillegg pr. 31. juli 1993 og 31. desember 1993.</article></article><article class="marginIdArticle" data-partID="a1.5" data-absoluteaddress="/paragraf/1/punkt/5/" id="paragraf-1-punkt-5"><span class="data-marginOriginalId">1.5</span><span class="miscHeadline"><i>Omstillingsbidraget</i></span><article class="legalP" data-absoluteaddress="/paragraf/1/punkt/5/ledd/1/" id="paragraf-1-punkt-5-ledd-1">Det gis ikke omstillingsbidrag utover en sum tilsvarende et kvantum på 120.000 liter kumelk. I de tilfeller produsenter av både ku- og geitmelk ønsker å benytte seg av ordningen, skal geitmelk omregnes til kumelk slik at 1 liter geitmelk tilsvarer 2 liter kumelk.</article><article class="legalP" data-absoluteaddress="/paragraf/1/punkt/5/ledd/2/" id="paragraf-1-punkt-5-ledd-2">Satsene er som følger:<table><tbody><tr><td data-text-align="left" data-vertical-align="top">Kumelk</td><td data-text-align="left" data-vertical-align="top">Sats pr. liter</td></tr><tr><td data-text-align="left" data-vertical-align="top">For de første 0 – 60.000 liter</td><td data-text-align="left" data-vertical-align="top">4,00</td></tr><tr><td data-text-align="left" data-vertical-align="top">For de neste 60 – 120.000 liter</td><td data-text-align="left" data-vertical-align="top">2,00</td></tr></tbody></table></article></article><article class="marginIdArticle" data-partID="a1.6" data-absoluteaddress="/paragraf/1/punkt/6/" id="paragraf-1-punkt-6"><span class="data-marginOriginalId">1.6</span><span class="miscHeadline"><i>Utbetaling</i></span><article class="legalP" data-absoluteaddress="/paragraf/1/punkt/6/ledd/1/" id="paragraf-1-punkt-6-ledd-1">Omstillingsbidraget utbetales som et engangsbeløp og gis fullt ut til produsenter som er født etter 31. desember 1931. For produsenter født før 1. januar 1932 avtrappes bidraget med 1/5 for hvert år.</article><article class="legalP" data-absoluteaddress="/paragraf/1/punkt/6/ledd/2/" id="paragraf-1-punkt-6-ledd-2">Dersom produsentens ektefelle/samboer/kompanjong har over 50 prosent av sin skattbare inntekt fra bruket, kan alderen til den yngste produsenten legges til grunn.</article></article><article class="marginIdArticle" data-partID="a1.7" data-absoluteaddress="/paragraf/1/punkt/7/" id="paragraf-1-punkt-7"><span class="data-marginOriginalId">1.7</span><span class="miscHeadline"><i>Administrasjon m.v.</i></span><article class="legalP" data-absoluteaddress="/paragraf/1/punkt/7/ledd/1/" id="paragraf-1-punkt-7-ledd-1">Avtaler om omstillingsbidrag inngås løpende fra det tidspunkt disse bestemmelser iverksettes og inngås enkeltvis mellom produsenten og Norske Melkeprodusenters Landsforbund. Siste frist for å melde seg på omstillingsordningen og å avslutte melkeproduksjonen er 1. juni 1994.</article></article><article class="marginIdArticle" data-partID="a1.8" data-absoluteaddress="/paragraf/1/punkt/8/" id="paragraf-1-punkt-8"><span class="data-marginOriginalId">1.8</span><span class="miscHeadline"><i>Kontroll</i></span><article class="legalP" data-absoluteaddress="/paragraf/1/punkt/8/ledd/1/" id="paragraf-1-punkt-8-ledd-1">Kontroll med at disse forpliktelsene overholdes foretas av landbrukskontorene, bl.a. gjennom kontroll av søknader om produksjonstillegg. Brudd på innholdet i avtalen medfører krav om tilbakebetaling av allerede utbetalt omstillingsbidrag inkl. morarenter. Ved brudd på avtalen gis det ikke anledning til å starte med melk utfra regelen om at en beholder basiskvoten i 5 kalenderår etter en sluttet.</article></article></article><article class="legalArticle" data-lovdata-URL="LTI/forskrift/1993-09-30-918/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Iverksetting</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Disse bestemmelser gjelder fra 1. november 1993. Fra samme tidspunkt oppheves punkt 6 i utfyllende bestemmelser av 2. desember 1992.</article></article></main></body></html>