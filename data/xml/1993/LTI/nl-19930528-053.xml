<!DOCTYPE html><html lang="no"><head><title>Lov om endringer i lov av 28. juni 1957 nr. 12 om pensjonstrygd for fiskere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:29</dd><dt class="legacyID">Datokode</dt><dd class="legacyID">LOV-1993-05-28-53</dd><dt class="dokid">DokumentID</dt><dd class="dokid">LTI/lov/1993-05-28-53</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 8</dd><dt class="dateInForce">I kraft fra</dt><dd class="dateInForce">1994-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1957-06-28-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1993-06-11</dd><dt class="titleShort">Korttittel</dt><dd class="titleShort">Lov om endr. i lov om pensjonstrygd for fiskere</dd><dt class="title">Tittel</dt><dd class="title">Lov om endringer i lov av 28. juni 1957 nr. 12 om pensjonstrygd for fiskere.</dd><dt class="miscInformation">Annet om dokumentet</dt><dd class="miscInformation">Ot.prp.nr.24 (1992–1993), Innst.O.nr.82 (1992–1993), Besl.O.nr.106 (1992–1993). Odels- og lagtingsvedtak hhv. 19. og 25. mai 1993. Fremmet av Sosialdepartementet.</dd><dt class="refid">RefID</dt><dd class="refid">lov/1993-05-28-53</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 28. juni 1957 nr. 12 om pensjonstrygd for fiskere.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1993-05-28-53" id="dokument"><h1>Lov om endringer i lov av 28. juni 1957 nr. 12 om pensjonstrygd for fiskere.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1993-05-28-53/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 28. juni 1957 nr. 12 om pensjonstrygd for fiskere gjøres følgende endringer:</article> <article class="defaultP" margin-top="true">§ 1 annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Trygdepliktig medlem som tross påkrav fra trygdekontoret ikke har betalt skyldig medlemspremie for foregående og inneværende år innen 1. april, skal strykes av manntallet. Ved senere betaling av premie skal vedkommende gjenopptas i manntallet fra det tidspunkt betaling skjer.</article> <article class="defaultP" margin-top="true">§ 2 nr. 1 bokstav a skal lyde:</article><article class="numberedLegalP" data-numerator="1" data-absoluteaddress="/kapittel/1/nummer/1/" id="kapittel-1-nummer-1">1. Unntatt fra trygdeplikt er:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/nummer/1/punkt/1/" id="kapittel-1-nummer-1-punkt-1"><span class="data-originalId">a)</span><article class="legalP" data-absoluteaddress="/kapittel/1/nummer/1/punkt/1/ledd/1/" id="kapittel-1-nummer-1-punkt-1-ledd-1">den som hever alderspensjon etter denne lov, eller som har fylt 60 år og har krevd premie tilbakebetalt, jfr § 21.</article></article></li></ul></article> <article class="defaultP" margin-top="true">§ 2 nr. 2 første punktum skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Den som er over 46 år på det tidspunkt han første gang fyller vilkårene etter § 1, kan kreve seg unntatt fra trygden.</article> <article class="defaultP" margin-top="true">§ 6 nr. 2 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Pensjonsalderen er 60 år.</article> <article class="defaultP" margin-top="true">§ 7 skal lyde:</article><article class="numberedLegalP" data-numerator="1" data-absoluteaddress="/kapittel/1/nummer/2/" id="kapittel-1-nummer-2">1. Alderspensjon regnes ikke for mer enn 1560 premieuker i alt.<article class="legalP" data-absoluteaddress="/kapittel/1/nummer/2/ledd/1/" id="kapittel-1-nummer-2-ledd-1">Årspensjon for 1560 premieuker skal utgjøre 1,6 ganger grunnbeløpet etter lov av 17. juni 1966 om folketrygd § 6-2, forholdsmessig redusert hvis vedkommende har mindre enn 1560 premieuker. Ved endringer av grunnbeløpet reguleres pensjonen tilsvarende fra samme tidspunkt.</article></article><article class="numberedLegalP" data-numerator="2" data-absoluteaddress="/kapittel/1/nummer/3/" id="kapittel-1-nummer-3">2. Til pensjonist som forsørger barn under 18 år, ytes det barnetillegg som for hvert barn utgjør 30 prosent av grunnbeløpet i folketrygden. Tillegget reduseres forholdsmessig hvis vedkommende har mindre enn 1560 premieuker.</article> <article class="defaultP" margin-top="true">§ 8 første ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Alderspensjon ytes fra og med den kalendermåned hvori pensjonisten fyller 60 år, dog ikke for lengre tid tilbake enn de siste tre år før den måned hvori krav som nevnt i § 24 er mottatt av trygdekontoret.</article> <article class="defaultP" margin-top="true">§ 8 annet ledd fjerde og femte punktum oppheves.</article> <article class="defaultP" margin-top="true">§ 8 tredje ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Ved pensjonistens død løper alderspensjonen ut den kalendermåned hvori dødsfallet inntreffer. Dør alderspensjonistens barn som det er gitt tillegg for etter § 7 nr. 2 gjelder tilsvarende for utbetaling av barnetillegg.</article> <article class="defaultP" margin-top="true">§ 15 første ledd bokstav d oppheves.</article> <article class="defaultP" margin-top="true">§ 16 nr. 1 annet ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Premien fastsettes slik at den sammen med avgift som nevnt i § 15, dekker utgiftene og gir adgang til å legge opp et passende likviditetsfond.</article> <article class="defaultP" margin-top="true">§ 21 første og annet ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Den som ved fylte 60 år ikke har opparbeidet 750 premieuker, kan kreve den innbetalte pliktige og frivillige premie tilbakebetalt, dog med fradrag for de første 75 premieuker.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Samme rett til tilbakebetaling av premie har enke og barn etter en trygdet som dør før fylte 60 år.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1993-05-28-53/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft 1. januar 1994.</article></section></main></body></html>