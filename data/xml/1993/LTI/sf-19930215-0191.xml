<!DOCTYPE html><html lang="no"><head><title>Forskrift om endring i forskrift om tildeling av utdanningsstøtte for undervisningsåret 1992-93.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:38</dd><dt class="legacyID">Datokode</dt><dd class="legacyID">FOR-1993-02-15-191</dd><dt class="dokid">DokumentID</dt><dd class="dokid">LTI/forskrift/1993-02-15-191</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 6</dd><dt class="dateInForce">I kraft fra</dt><dd class="dateInForce">1993-02-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-02-06-142</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-04-26-21/§9</li></ul></dd><dt class="dateOfPublication">Kunngjort</dt><dd class="dateOfPublication">1993-04-26</dd><dt class="title">Tittel</dt><dd class="title">Forskrift om endring i forskrift om tildeling av utdanningsstøtte for undervisningsåret 1992-93.</dd><dt class="miscInformation">Annet om dokumentet</dt><dd class="miscInformation">Fastsett av Kyrkje-, utdannings- og forskingsdepartementet 15. februar 1993 med heimel i lov av 26. april 1985 nr. 21 om utdanningsstøtte til elever og studenter § 9.</dd><dt class="refid">RefID</dt><dd class="refid">forskrift/1993-02-15-191</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tildeling av utdanningsstøtte for undervisningsåret 1992-93.<ul class="tocSubUl"><li>I<ul class="tocSubUl"><li>9. Utdanningsstøtte til studentar i prøveordning med nye prosjekt med sommarterminar i 1993 og 1994</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1993-02-15-191" id="dokument"><h1>Forskrift om endring i forskrift om tildeling av utdanningsstøtte for undervisningsåret 1992-93.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-02-15-191/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 6. februar 1992 nr. 142 om tildeling av utdanningsstøtte for undervisningsåret 1992-93 blir kap. IV Stipend til særlege grupper, endra ved at fylgjande nytt punkt 9 blir føyd til:</article><section class="section" data-name="kap9" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1993-02-15-191/KAPITTEL_1-1" data-partID="k1-1"><h3>9. Utdanningsstøtte til studentar i prøveordning med nye prosjekt med sommarterminar i 1993 og 1994</h3><article class="marginIdArticle" data-partID="a9.1" data-absoluteaddress="/kapittel/1/kapittel/1/punkt/1/" id="kapittel-1-kapittel-1-punkt-1"><span class="data-marginOriginalId">9.1</span><article class="legalP" data-absoluteaddress="/kapittel/1/kapittel/1/punkt/1/ledd/1/" id="kapittel-1-kapittel-1-punkt-1-ledd-1">Sommaren 1993 og sommaren 1994 vil det bli gjennomført nye prosjekt under prøveordninga med sommartermin ved følgjande universitet og høgskolar i Noreg:</article></article><article class="marginIdArticle" data-partID="a9.1.1" data-absoluteaddress="/kapittel/1/kapittel/1/punkt/2/" id="kapittel-1-kapittel-1-punkt-2"><span class="data-marginOriginalId">9.1.1</span><article class="legalP" data-absoluteaddress="/kapittel/1/kapittel/1/punkt/2/ledd/1/" id="kapittel-1-kapittel-1-punkt-2-ledd-1">Opplegg med to månader sommaren 1993:</article><article class="legalP" data-absoluteaddress="/kapittel/1/kapittel/1/punkt/2/ledd/2/" id="kapittel-1-kapittel-1-punkt-2-ledd-2">Universitetet i Oslo:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/1/punkt/2/ledd/2/punkt/1/" id="kapittel-1-kapittel-1-punkt-2-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/1/kapittel/1/punkt/2/ledd/2/punkt/1/ledd/1/" id="kapittel-1-kapittel-1-punkt-2-ledd-2-punkt-1-ledd-1">examen philosophicum</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/1/punkt/2/ledd/2/punkt/2/" id="kapittel-1-kapittel-1-punkt-2-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/1/kapittel/1/punkt/2/ledd/2/punkt/2/ledd/1/" id="kapittel-1-kapittel-1-punkt-2-ledd-2-punkt-2-ledd-1">mellomfagstillegg i kristendomskunnskap og språkprøver i latin, språkprøver i hebraisk og språkprøver i gresk ved Det teologiske fakultet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/1/punkt/2/ledd/2/punkt/3/" id="kapittel-1-kapittel-1-punkt-2-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/1/kapittel/1/punkt/2/ledd/2/punkt/3/ledd/1/" id="kapittel-1-kapittel-1-punkt-2-ledd-2-punkt-3-ledd-1">hovedfagsseminar og kurs ved psykologistudiet ved SV-fakultetet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/1/punkt/2/ledd/2/punkt/4/" id="kapittel-1-kapittel-1-punkt-2-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/1/kapittel/1/punkt/2/ledd/2/punkt/4/ledd/1/" id="kapittel-1-kapittel-1-punkt-2-ledd-2-punkt-4-ledd-1">5 vekttalskurs under 3. avdeling ved Sosialøkonomisk institutt</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/1/punkt/2/ledd/2/punkt/5/" id="kapittel-1-kapittel-1-punkt-2-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/1/kapittel/1/punkt/2/ledd/2/punkt/5/ledd/1/" id="kapittel-1-kapittel-1-punkt-2-ledd-2-punkt-5-ledd-1">1. del av 1. avdeling/grunnfag og 2. del av 1. avdeling/grunnfag ved Institutt for spesialpedagogikk</article></article></li></ul></article><article class="legalP" data-absoluteaddress="/kapittel/1/kapittel/1/punkt/2/ledd/3/" id="kapittel-1-kapittel-1-punkt-2-ledd-3">Retta mot heiltidsstudentar og studentane skal ta studium svarande til 1 1/2 års normert studietid i løpet av eitt kalenderår. Eit sommarsemester blir rekna som eit ordinært semester.</article><article class="legalP" data-absoluteaddress="/kapittel/1/kapittel/1/punkt/2/ledd/4/" id="kapittel-1-kapittel-1-punkt-2-ledd-4">For tilboda i psykologi og sosialøkonomi er det føresetnaden at studentane tar minst 5 vekttal. Sommarsemester bli rekna som eit halvt semester.</article><article class="legalP" data-absoluteaddress="/kapittel/1/kapittel/1/punkt/2/ledd/5/" id="kapittel-1-kapittel-1-punkt-2-ledd-5">Agder distriktshøgskole:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/1/punkt/2/ledd/5/punkt/1/" id="kapittel-1-kapittel-1-punkt-2-ledd-5-punkt-1"><span class="data-originalId">-</span><article class="legalP" data-absoluteaddress="/kapittel/1/kapittel/1/punkt/2/ledd/5/punkt/1/ledd/1/" id="kapittel-1-kapittel-1-punkt-2-ledd-5-punkt-1-ledd-1">norsk mellomfag</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/1/punkt/2/ledd/5/punkt/2/" id="kapittel-1-kapittel-1-punkt-2-ledd-5-punkt-2"><span class="data-originalId">-</span><article class="legalP" data-absoluteaddress="/kapittel/1/kapittel/1/punkt/2/ledd/5/punkt/2/ledd/1/" id="kapittel-1-kapittel-1-punkt-2-ledd-5-punkt-2-ledd-1">examen philosophicum</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/1/punkt/2/ledd/5/punkt/3/" id="kapittel-1-kapittel-1-punkt-2-ledd-5-punkt-3"><span class="data-originalId">-</span><article class="legalP" data-absoluteaddress="/kapittel/1/kapittel/1/punkt/2/ledd/5/punkt/3/ledd/1/" id="kapittel-1-kapittel-1-punkt-2-ledd-5-punkt-3-ledd-1">forretningsengelsk</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/1/punkt/2/ledd/5/punkt/4/" id="kapittel-1-kapittel-1-punkt-2-ledd-5-punkt-4"><span class="data-originalId">-</span><article class="legalP" data-absoluteaddress="/kapittel/1/kapittel/1/punkt/2/ledd/5/punkt/4/ledd/1/" id="kapittel-1-kapittel-1-punkt-2-ledd-5-punkt-4-ledd-1">europeisk integrasjon</article></article></li></ul></article><article class="legalP" data-absoluteaddress="/kapittel/1/kapittel/1/punkt/2/ledd/6/" id="kapittel-1-kapittel-1-punkt-2-ledd-6">Eit sommarsemester blir rekna som eit semester.</article><article class="legalP" data-absoluteaddress="/kapittel/1/kapittel/1/punkt/2/ledd/7/" id="kapittel-1-kapittel-1-punkt-2-ledd-7">Universitetet i Trondheim:<ul class="defaultList"><li><article class="listArticle" data-absoluteaddress="/kapittel/1/kapittel/1/punkt/2/ledd/7/punkt/1/" id="kapittel-1-kapittel-1-punkt-2-ledd-7-punkt-1"><article class="legalP" data-absoluteaddress="/kapittel/1/kapittel/1/punkt/2/ledd/7/punkt/1/ledd/1/" id="kapittel-1-kapittel-1-punkt-2-ledd-7-punkt-1-ledd-1">Ma10 – matematikk fagdidatikk</article></article></li><li><article class="listArticle" data-absoluteaddress="/kapittel/1/kapittel/1/punkt/2/ledd/7/punkt/2/" id="kapittel-1-kapittel-1-punkt-2-ledd-7-punkt-2"><article class="legalP" data-absoluteaddress="/kapittel/1/kapittel/1/punkt/2/ledd/7/punkt/2/ledd/1/" id="kapittel-1-kapittel-1-punkt-2-ledd-7-punkt-2-ledd-1">Ma12 – diskret matematikk</article></article></li><li><article class="listArticle" data-absoluteaddress="/kapittel/1/kapittel/1/punkt/2/ledd/7/punkt/3/" id="kapittel-1-kapittel-1-punkt-2-ledd-7-punkt-3"><article class="legalP" data-absoluteaddress="/kapittel/1/kapittel/1/punkt/2/ledd/7/punkt/3/ledd/1/" id="kapittel-1-kapittel-1-punkt-2-ledd-7-punkt-3-ledd-1">K10 – generell kjemi</article></article></li><li><article class="listArticle" data-absoluteaddress="/kapittel/1/kapittel/1/punkt/2/ledd/7/punkt/4/" id="kapittel-1-kapittel-1-punkt-2-ledd-7-punkt-4"><article class="legalP" data-absoluteaddress="/kapittel/1/kapittel/1/punkt/2/ledd/7/punkt/4/ledd/1/" id="kapittel-1-kapittel-1-punkt-2-ledd-7-punkt-4-ledd-1">K20 – organisk kjemi</article></article></li><li><article class="listArticle" data-absoluteaddress="/kapittel/1/kapittel/1/punkt/2/ledd/7/punkt/5/" id="kapittel-1-kapittel-1-punkt-2-ledd-7-punkt-5"><article class="legalP" data-absoluteaddress="/kapittel/1/kapittel/1/punkt/2/ledd/7/punkt/5/ledd/1/" id="kapittel-1-kapittel-1-punkt-2-ledd-7-punkt-5-ledd-1">K6OL – biokjemisk laboratoriekurs</article></article></li></ul></article><article class="legalP" data-absoluteaddress="/kapittel/1/kapittel/1/punkt/2/ledd/8/" id="kapittel-1-kapittel-1-punkt-2-ledd-8">Omfattar heiltidsstudentar som i løpet av eitt kalenderår tar sikte på minst 25 vekttal. Sommarsemester blir rekna som eit halvt semester.</article></article><article class="marginIdArticle" data-partID="a9.1.2" data-absoluteaddress="/kapittel/1/kapittel/1/punkt/3/" id="kapittel-1-kapittel-1-punkt-3"><span class="data-marginOriginalId">9.1.2</span><article class="legalP" data-absoluteaddress="/kapittel/1/kapittel/1/punkt/3/ledd/1/" id="kapittel-1-kapittel-1-punkt-3-ledd-1">Opplegg med to månader sommaren 1994 (tre-termin prosjekt)</article><article class="legalP" data-absoluteaddress="/kapittel/1/kapittel/1/punkt/3/ledd/2/" id="kapittel-1-kapittel-1-punkt-3-ledd-2">Universitetet i Tromsø:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/1/punkt/3/ledd/2/punkt/1/" id="kapittel-1-kapittel-1-punkt-3-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/1/kapittel/1/punkt/3/ledd/2/punkt/1/ledd/1/" id="kapittel-1-kapittel-1-punkt-3-ledd-2-punkt-1-ledd-1">engelsk mellomfag</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/1/punkt/3/ledd/2/punkt/2/" id="kapittel-1-kapittel-1-punkt-3-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/1/kapittel/1/punkt/3/ledd/2/punkt/2/ledd/1/" id="kapittel-1-kapittel-1-punkt-3-ledd-2-punkt-2-ledd-1">allmenn litteraturvitskap mellomfag</article></article></li></ul></article><article class="legalP" data-absoluteaddress="/kapittel/1/kapittel/1/punkt/3/ledd/3/" id="kapittel-1-kapittel-1-punkt-3-ledd-3">Retta mot heiltidsstudentar og det skal leggjast opp til eit løp som innber 30 vekttal i løpet av eitt kalenderår.</article><article class="legalP" data-absoluteaddress="/kapittel/1/kapittel/1/punkt/3/ledd/4/" id="kapittel-1-kapittel-1-punkt-3-ledd-4">Eit sommarsemester blir rekna som eit ordinært semester.</article><article class="legalP" data-absoluteaddress="/kapittel/1/kapittel/1/punkt/3/ledd/5/" id="kapittel-1-kapittel-1-punkt-3-ledd-5">Universitetet i Bergen:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/1/punkt/3/ledd/5/punkt/1/" id="kapittel-1-kapittel-1-punkt-3-ledd-5-punkt-1"><span class="data-originalId">-</span><article class="legalP" data-absoluteaddress="/kapittel/1/kapittel/1/punkt/3/ledd/5/punkt/1/ledd/1/" id="kapittel-1-kapittel-1-punkt-3-ledd-5-punkt-1-ledd-1">examen philosophicum og psykologi grunnfag</article></article></li></ul></article><article class="legalP" data-absoluteaddress="/kapittel/1/kapittel/1/punkt/3/ledd/6/" id="kapittel-1-kapittel-1-punkt-3-ledd-6">Eit sommarsemester blir rekna som eit semester.</article></article><article class="marginIdArticle" data-partID="a9.1.3" data-absoluteaddress="/kapittel/1/kapittel/1/punkt/4/" id="kapittel-1-kapittel-1-punkt-4"><span class="data-marginOriginalId">9.1.3</span><article class="legalP" data-absoluteaddress="/kapittel/1/kapittel/1/punkt/4/ledd/1/" id="kapittel-1-kapittel-1-punkt-4-ledd-1">Opplegg med to månader sommaren 1993 og to månader sommaren 1994 (fire-termin prosjekt)</article><article class="legalP" data-absoluteaddress="/kapittel/1/kapittel/1/punkt/4/ledd/2/" id="kapittel-1-kapittel-1-punkt-4-ledd-2">Narvik ingeniørhøgskole:</article><article class="legalP" data-absoluteaddress="/kapittel/1/kapittel/1/punkt/4/ledd/3/" id="kapittel-1-kapittel-1-punkt-4-ledd-3">Ordinært første året og forkurset i løpet av eitt studieår og to sommarterminar (sommarterminen 1993 og 1994).</article><article class="legalP" data-absoluteaddress="/kapittel/1/kapittel/1/punkt/4/ledd/4/" id="kapittel-1-kapittel-1-punkt-4-ledd-4">Eit sommarsemester blir rekna som eit ordinært semester.</article></article><article class="marginIdArticle" data-partID="a9.2" data-absoluteaddress="/kapittel/1/kapittel/1/punkt/5/" id="kapittel-1-kapittel-1-punkt-5"><span class="data-marginOriginalId">9.2</span><article class="legalP" data-absoluteaddress="/kapittel/1/kapittel/1/punkt/5/ledd/1/" id="kapittel-1-kapittel-1-punkt-5-ledd-1">Dei faga/kursa som er nemnde i punkt. 9.1.1 – 9.1.3 erstattar dei vanlege studieopplegga for desse faga/kursa slik at f.eks. eit kurs i examen philosophicum eller eit kursprogram med 10 vekttal vil erstatte eitt semesters studium – jf. normert tid for ulike grader/eksamener som er fastsette ved kgl.res. 12. januar 1990 nr. 17 og 19. januar 1990 nr. 26.</article></article><article class="marginIdArticle" data-partID="a9.3" data-absoluteaddress="/kapittel/1/kapittel/1/punkt/6/" id="kapittel-1-kapittel-1-punkt-6"><span class="data-marginOriginalId">9.3</span><article class="legalP" data-absoluteaddress="/kapittel/1/kapittel/1/punkt/6/ledd/1/" id="kapittel-1-kapittel-1-punkt-6-ledd-1">Vanleg støtte (lån og utdanningsstipend) kan tildelast etter reglane i kap. I, II eller III for så mange månader som undervisninga varer. Det kan likevel ikkje tildelast lån etter reglane i kap. I, punkt 8.2, jf. kap. III, punkt 6.1.3, til dekking av utgifter til reise og ekstra losji når søkjaren tek studieopphald i utlandet sjølv om opphaldet er godkjent for støtte.</article></article><article class="marginIdArticle" data-partID="a9.3.1" data-absoluteaddress="/kapittel/1/kapittel/1/punkt/7/" id="kapittel-1-kapittel-1-punkt-7"><span class="data-marginOriginalId">9.3.1</span><article class="legalP" data-absoluteaddress="/kapittel/1/kapittel/1/punkt/7/ledd/1/" id="kapittel-1-kapittel-1-punkt-7-ledd-1">I tillegg til vanleg støtte kan det tildelast eit tilleggslån for den tida som går ut over 10 månader for eit vanleg skoleår. Tilleggslånet, som ikkje blir behovsprøvd mot økonomien til søkjaren, er på kr. 3.000 pr. månad og kan gis med opptil kr. 6.000 for eit opplegg på to månader.</article></article><article class="marginIdArticle" data-partID="a9.4" data-absoluteaddress="/kapittel/1/kapittel/1/punkt/8/" id="kapittel-1-kapittel-1-punkt-8"><span class="data-marginOriginalId">9.4</span><article class="legalP" data-absoluteaddress="/kapittel/1/kapittel/1/punkt/8/ledd/1/" id="kapittel-1-kapittel-1-punkt-8-ledd-1">Søkjarar som består eksamen, kan få det tillegget i lånet som er gjeve etter punkt. 9.3.1 omgjort til stipend.</article></article><article class="marginIdArticle" data-partID="a9.5" data-absoluteaddress="/kapittel/1/kapittel/1/punkt/9/" id="kapittel-1-kapittel-1-punkt-9"><span class="data-marginOriginalId">9.5</span><article class="legalP" data-absoluteaddress="/kapittel/1/kapittel/1/punkt/9/ledd/1/" id="kapittel-1-kapittel-1-punkt-9-ledd-1">For å få tildelt tilleggslånet må søkjaren elles fylle vilkåra for støtte etter forskriftene i kap. I.</article></article><article class="marginIdArticle" data-partID="a9.6" data-absoluteaddress="/kapittel/1/kapittel/1/punkt/10/" id="kapittel-1-kapittel-1-punkt-10"><span class="data-marginOriginalId">9.6</span><article class="legalP" data-absoluteaddress="/kapittel/1/kapittel/1/punkt/10/ledd/1/" id="kapittel-1-kapittel-1-punkt-10-ledd-1">Tilleggslånet kan ikkje tildelast til andre studieopplegg enn dei som er nemnde under 9.1.1 – 9.1.3 ovanfor.</article></article><article class="marginIdArticle" data-partID="a9.7" data-absoluteaddress="/kapittel/1/kapittel/1/punkt/11/" id="kapittel-1-kapittel-1-punkt-11"><span class="data-marginOriginalId">9.7</span><article class="legalP" data-absoluteaddress="/kapittel/1/kapittel/1/punkt/11/ledd/1/" id="kapittel-1-kapittel-1-punkt-11-ledd-1">Søknad om støtte (inklusive tilleggslånet) for sommaren 1993 kan skrivast på blankett A for 1992-93, eller for 1993-94 – og bør sendast Lånekassa før kurset er avslutta. Når søknadene er behandla blir utbetalingspapira sende til lærestaden og levert ut der på vanleg måte.</article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-02-15-191/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskriften trer i kraft straks.</article></section></main></body></html>