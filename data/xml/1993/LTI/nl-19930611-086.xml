<!DOCTYPE html><html lang="no"><head><title>Lov om endringer i lov av 17. juni 1966 nr. 12 om folketrygd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">LOV-1993-06-11-86</dd><dt class="dokid">DokumentID</dt><dd class="dokid">LTI/lov/1993-06-11-86</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 10</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1993-07-09</dd><dt class="titleShort">Korttittel</dt><dd class="titleShort">Endringslov til folketrygdloven</dd><dt class="title">Tittel</dt><dd class="title">Lov om endringer i lov av 17. juni 1966 nr. 12 om folketrygd.</dd><dt class="miscInformation">Annet om dokumentet</dt><dd class="miscInformation">Ot.prp.nr.62 (1992–1993), Innst.O.nr.112 (1992–1993), Besl.O.nr.112 (1992–1993). Odels- og lagtingsvedtak hhv. 25. mai og 3. juni 1993. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">lov/1993-06-11-86</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 17. juni 1966 nr. 12 om folketrygd.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1993-06-11-86" id="dokument"><h1>Lov om endringer i lov av 17. juni 1966 nr. 12 om folketrygd.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1993-06-11-86/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 17. juni 1966 nr. 12 om folketrygd gjøres følgende endringer:</article> <article class="defaultP" margin-top="true">§ 4-2 nr. 3 første ledd bokstav c skal lyde:</article><article class="numberedLegalP" data-numerator="c" data-absoluteaddress="/kapittel/1/nummer/1/" id="kapittel-1-nummer-1">c) nekter å ta tilbudt arbeid, når den som skal treffe avgjerd om stønad finner at arbeidet var høvelig for ham og det var lønnet etter tariff eller sedvane på stedet. At tilbudt arbeid er lavere lønnet enn dagpengene, skal ikke uten videre være grunnlag for å anse arbeidet for ikke å være høvelig. Retten til dagpenger faller ikke bort om den trygdede nekter å ta arbeid som er blitt ledig på grunn av arbeidstvist godkjent av hovedsammenslutninger for de arbeidere tvisten gjelder og ikke kjent ulovlig ved dom,</article> <article class="defaultP" margin-top="true">§ 4-2 nr. 3 første ledd ny bokstav l skal lyde:</article><article class="numberedLegalP" data-numerator="l" data-absoluteaddress="/kapittel/1/nummer/2/" id="kapittel-1-nummer-2">l) gjennomgår utdanning eller opplæring, eller deltar i ulønnet arbeid. Departementet kan gi nærmere regler om hvem som anses som deltaker i utdanning eller opplæring. Departementet kan også gi regler om unntak fra bestemmelsen i første punktum, når det gjelder deltaking i utdanning eller opplæring utenfor normal arbeidstid, av kortere varighet, og deltaking i ulønnet arbeid av hobbypreget eller sosial karakter.</article> <article class="defaultP" margin-top="true">§ 4-2 nr. 3 annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Dersom forhold som går inn under bokstav b-e ovenfor, inntreffer for tredje gang innenfor en 12-månedersperiode, stanses dagpenger i 6 måneder regnet fra siste stønadsdag. For personer som ikke hever dagpenger på det tidspunkt forholdet inntreffer, bortfaller retten til dagpenger i 6 måneder fra samme tidspunkt. Forøvrig skal forhold som går inn under bokstav b-e ovenfor, men ligger lenger tilbake enn 6 måneder, ikke innvirke på retten til dagpenger.</article> <article class="defaultP" margin-top="true">§ 4-4 nytt tredje ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Uker da den trygdede er gitt avstengning på grunn av forhold som går inn under bestemmelsene i § 4-2 nr. 3 første ledd bokstav b-e, likestilles med uker med stønad i forhold til bestemmelsene i denne paragraf. Inntreffer tilfellet så sent i stønadsperioden etter denne paragraf første ledd, at avstengningstiden ikke kan avvikles innen periodens utløp, overføres gjenstående avstengningstid til en eventuell ny stønadsperiode, forutsatt at det forhold som ga grunn til avstengning ikke ligger lenger tilbake enn 6 måneder.</article> <article class="defaultP" margin-top="true">Nåværende tredje og fjerde ledd blir fjerde og femte ledd.</article> <article class="defaultP" margin-top="true">§ 4-5 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Departementet fastsetter</article><article class="numberedLegalP" data-numerator="a" data-absoluteaddress="/kapittel/1/nummer/3/" id="kapittel-1-nummer-3">a) nærmere regler om og i hvilken utstrekning dagpenger skal kunne utbetales til personer som er permittert under driftsinnskrenkninger eller driftsstans,</article><article class="numberedLegalP" data-numerator="b" data-absoluteaddress="/kapittel/1/nummer/4/" id="kapittel-1-nummer-4">b) nærmere regler om dagpenger til trygdede som har redusert arbeidsinntekt,</article><article class="numberedLegalP" data-numerator="c" data-absoluteaddress="/kapittel/1/nummer/5/" id="kapittel-1-nummer-5">c) nærmere regler om og i hvilken utstrekning dagpenger kan utbetales til de som etablerer egen virksomhet i en utviklings- og oppstartingsfase.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1993-06-11-86/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft fra det tidspunkt Kongen bestemmer. Departementet kan om nødvendig gi overgangsregler.</article></section></main></body></html>