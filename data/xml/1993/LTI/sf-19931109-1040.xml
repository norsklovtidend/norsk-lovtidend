<!DOCTYPE html><html lang="no"><head><title>Forskrift om avgift på offentlig framføring av utøvende kunstneres prestasjoner m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:13</dd><dt class="legacyID">Datokode</dt><dd class="legacyID">FOR-1993-11-09-1040</dd><dt class="dokid">DokumentID</dt><dd class="dokid">LTI/forskrift/1993-11-09-1040</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 19</dd><dt class="dateInForce">I kraft fra</dt><dd class="dateInForce">1994-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-10-01-3026</li><li>forskrift/1987-02-03-68</li><li>forskrift/1987-02-27-143</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1956-12-14-4/§5</li></ul></dd><dt class="dateOfPublication">Kunngjort</dt><dd class="dateOfPublication">1993-12-17</dd><dt class="title">Tittel</dt><dd class="title">Forskrift om avgift på offentlig framføring av utøvende kunstneres prestasjoner m.v.</dd><dt class="miscInformation">Annet om dokumentet</dt><dd class="miscInformation">Fastsatt av Kulturdepartementet 9. november 1993 med hjemmel i lov 14. desember 1956 nr. 4 om avgift på offentlig framføring av utøvende kunstneres prestasjoner m.v. § 5 og kgl.res. av 20. september 1990 nr. 619.</dd><dt class="refid">RefID</dt><dd class="refid">forskrift/1993-11-09-1040</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgift på offentlig framføring av utøvende kunstneres prestasjoner m.v.<ul class="tocSubUl"><li>§ 1. Endringer i avgiftens størrelse</li><li>§ 2. Opplysningsplikt og betaling av avgiften</li><li>§ 3. Avgiftssatser for overnattings- og serveringssteder</li><li>§ 4. Avgift for bruk av diskotekanlegg i sammenheng med ervervsvirksomhet eller i frittstående klubber i ervervsøyemed</li><li>§ 5. Avgift for framføring av opptak av utøvende kunstneres prestasjoner ved hjelp av jukebokser og avspillingsautomater for teknisk musikk og film/video</li><li>§ 6. Avgift for bruk av høyttalere ved fornøyelsesparker og aktivitetssentra, herunder mobile tivoli, dyreparker og andre institusjoner av lignende art</li><li>§ 7. Avgift for framføring av opptak av utøvende kunstneres prestasjoner ved teater- og ballettforestillinger, ved oppvisninger, og ved arrangementer hvor karaokeanlegg benyttes</li><li>§ 8. Avgift for overføring av opptak av utøvende kunstneres prestasjoner ved film, video, og til gramofonplater, lydbånd eller annen ny lydfesting</li><li>§ 9. Avgift for bruk av opptak av utøvende kunstneres prestasjoner i og/eller utenfor kundelokaler</li><li>§ 10. Avgift for bruk av opptak av utøvende kunstneres prestasjoner – herunder diskotek – ved arrangementer i regi av Forsvaret, idrettslag, politiske organisasjoner og lignende</li><li>§ 11. Avgift for bruk av opptak av utøvende kunstneres prestasjoner i forbindelse med kinematografforestilling</li><li>§ 12. Ikrafttredelse m.v.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-11-09-1040" id="dokument"><h1>Forskrift om avgift på offentlig framføring av utøvende kunstneres prestasjoner m.v.</h1><article class="legalArticle" data-lovdata-URL="LTI/forskrift/1993-11-09-1040/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Endringer i avgiftens størrelse</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Innenfor denne forskrifts maksimumssatser endres de effektive avgifter årlig i samsvar med endringene i konsumprisindeksen, og første gang fra 1. januar 1995.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Hvis særlige omstendigheter foreligger kan fondsstyret unnlate å endre en avgift hvert år.</article></article><article class="legalArticle" data-lovdata-URL="LTI/forskrift/1993-11-09-1040/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opplysningsplikt og betaling av avgiften</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Dersom de opplysninger som fondet krever i medhold av lovens § 5, ikke stilles til rådighet, kan styret fastsette avgiften skjønnsmessig.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Avgiften betales innen de frister som fondet har fastsatt.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Har styret etter forhandlinger med enkelte eller en gruppe avgiftspliktige inngått bindende avtale om avgiftens størrelse og beregning, kan styret innenfor rammen av de maksimumssatser som departementet har vedtatt, fastsette avgifter overensstemmende med avtalen.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Styret kan sette ned eller ettergi en pålagt avgift når særlige grunner taler for det.</article></article><article class="legalArticle" data-lovdata-URL="LTI/forskrift/1993-11-09-1040/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avgiftssatser for overnattings- og serveringssteder</span></h2><article class="numberedLegalP" data-numerator="1" data-absoluteaddress="/paragraf/3/nummer/1/" id="paragraf-3-nummer-1">1. For framføring av opptak av utøvende kunstneres prestasjoner ved lyd- eller billedopptak til gjesterom på overnattingssted og/eller til serveringssted, og for overføring av utøvende kunstneres prestasjoner fra radio- og/eller fjernsynsapparat til gjesterom og/eller serveringssted, skal det betales avgift til Fond for utøvende kunstnere etter følgende satser:<table><thead><tr><th colspan="2" data-text-align="left" data-vertical-align="top">Gruppe</th><th data-text-align="center" data-vertical-align="top">A</th><th data-text-align="center" data-vertical-align="top">B</th><th data-text-align="center" data-vertical-align="top">C</th></tr><tr><th colspan="2" data-text-align="left" data-vertical-align="top">Antall senger/</th><th data-text-align="center" data-vertical-align="top">Framføring/</th><th data-text-align="center" data-vertical-align="top">Framføring/</th><th data-text-align="center" data-vertical-align="top">Framføring/</th></tr><tr><th colspan="2" data-text-align="left" data-vertical-align="top">sitteplasser</th><th data-text-align="center" data-vertical-align="top">overføring til</th><th data-text-align="center" data-vertical-align="top">overføring til</th><th data-text-align="center" data-vertical-align="top">overføring til</th></tr><tr><th colspan="2" data-text-align="left" data-vertical-align="top" /><th data-text-align="center" data-vertical-align="top">fellesrom for</th><th data-text-align="center" data-vertical-align="top">separate</th><th data-text-align="center" data-vertical-align="top">serveringssteder.</th></tr><tr><th colspan="2" data-text-align="left" data-vertical-align="top" /><th data-text-align="center" data-vertical-align="top">gjester.</th><th data-text-align="center" data-vertical-align="top">gjesterom.</th><th data-text-align="center" data-vertical-align="top" /></tr><tr><th colspan="2" data-text-align="left" data-vertical-align="top" /><th data-text-align="center" data-vertical-align="top">Kr. pr. mnd.</th><th data-text-align="center" data-vertical-align="top">Kr. pr. mnd.</th><th data-text-align="center" data-vertical-align="top">Kr. pr. mnd.</th></tr></thead><tbody><tr><td data-text-align="left" data-vertical-align="top">I</td><td data-text-align="left" data-vertical-align="top">Inntil   50</td><td data-text-align="right" data-vertical-align="top">50</td><td data-text-align="right" data-vertical-align="top">100</td><td data-text-align="right" data-vertical-align="top">175</td></tr><tr><td data-text-align="left" data-vertical-align="top">II</td><td data-text-align="left" data-vertical-align="top">Inntil 100</td><td data-text-align="right" data-vertical-align="top">75</td><td data-text-align="right" data-vertical-align="top">145</td><td data-text-align="right" data-vertical-align="top">265</td></tr><tr><td data-text-align="left" data-vertical-align="top">III</td><td data-text-align="left" data-vertical-align="top">Inntil 150</td><td data-text-align="right" data-vertical-align="top">110</td><td data-text-align="right" data-vertical-align="top">210</td><td data-text-align="right" data-vertical-align="top">395</td></tr><tr><td data-text-align="left" data-vertical-align="top">IV</td><td data-text-align="left" data-vertical-align="top">Inntil 200</td><td data-text-align="right" data-vertical-align="top">145</td><td data-text-align="right" data-vertical-align="top">290</td><td data-text-align="right" data-vertical-align="top">460</td></tr><tr><td data-text-align="left" data-vertical-align="top">V</td><td data-text-align="left" data-vertical-align="top">Inntil 300</td><td data-text-align="right" data-vertical-align="top">210</td><td data-text-align="right" data-vertical-align="top">365</td><td data-text-align="right" data-vertical-align="top">610</td></tr><tr><td data-text-align="left" data-vertical-align="top">VI</td><td data-text-align="left" data-vertical-align="top">inntil 400</td><td data-text-align="right" data-vertical-align="top">290</td><td data-text-align="right" data-vertical-align="top">435</td><td data-text-align="right" data-vertical-align="top">690</td></tr></tbody></table><article class="legalP" data-absoluteaddress="/paragraf/3/nummer/1/ledd/1/" id="paragraf-3-nummer-1-ledd-1">For over 400 sengeplasser/sitteplasser beregnes avgift med et tillegg på 15 % for påbegynt 100 senger/sitteplasser, dog samlet for gruppene A, B og C ikke mer enn den gjeldende maksimumssats for den enkelte bedrift pr. år.</article><article class="legalP" data-absoluteaddress="/paragraf/3/nummer/1/ledd/2/" id="paragraf-3-nummer-1-ledd-2">Bedrifter som anvender opptak av utøvende kunstneres prestasjoner innenfor flere av gruppene A, B eller C, skal bare betale avgift for én gruppe, dog slik at de høyeste satsene anvendes. Dette gjelder ikke hvis det benyttes separat avspillerutstyr i de forskjellige gruppene, likeledes hvis det fra sentralenhet overføres til flere lokaler med egen inngang fra gatenivå.</article><article class="legalP" data-absoluteaddress="/paragraf/3/nummer/1/ledd/3/" id="paragraf-3-nummer-1-ledd-3">For bruk av diskotek betales også avgift i medhold av § 4. For bruk av jukeboks betales også avgift i medhold av § 5. For bruk av karaoke betales også avgift i medhold av § 7 nr. 3.</article><article class="legalP" data-absoluteaddress="/paragraf/3/nummer/1/ledd/4/" id="paragraf-3-nummer-1-ledd-4">Maksimumssatsen er kr. 30.000,- pr. bedrift pr. år.</article></article></article><article class="legalArticle" data-lovdata-URL="LTI/forskrift/1993-11-09-1040/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avgift for bruk av diskotekanlegg i sammenheng med ervervsvirksomhet eller i frittstående klubber i ervervsøyemed</span></h2><article class="numberedLegalP" data-numerator="1" data-absoluteaddress="/paragraf/4/nummer/1/" id="paragraf-4-nummer-1">1. For bruk av diskotekanlegg i og i sammenheng med ervervsvirksomhet slik som hoteller, restauranter, kafeer og lignende, og for bruk av teknisk musikk der hvor musikken er av særlig viktighet for stedets særpreg og drift, skal det betales en avgift til Fond for utøvende kunstnere etter følgende satser:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/nummer/1/punkt/1/" id="paragraf-4-nummer-1-punkt-1"><span class="data-originalId">a)</span><article class="legalP" data-absoluteaddress="/paragraf/4/nummer/1/punkt/1/ledd/1/" id="paragraf-4-nummer-1-punkt-1-ledd-1">Kr. 160,- pr. arrangement i lokaler med kapasitet til færre enn 100 personer. Maksimumssatsen når avgiften betales pr. arrangement er kr. 250,- pr. arrangement.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/nummer/1/punkt/2/" id="paragraf-4-nummer-1-punkt-2"><span class="data-originalId">b)</span><article class="legalP" data-absoluteaddress="/paragraf/4/nummer/1/punkt/2/ledd/1/" id="paragraf-4-nummer-1-punkt-2-ledd-1">Kr. 200,- pr. arrangement i lokaler med kapasitet til 100 personer eller fler. Maksimumssatsen når avgiften betales pr. arrangement er kr. 250,- pr. arrangement.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/nummer/1/punkt/3/" id="paragraf-4-nummer-1-punkt-3"><span class="data-originalId">c)</span><article class="legalP" data-absoluteaddress="/paragraf/4/nummer/1/punkt/3/ledd/1/" id="paragraf-4-nummer-1-punkt-3-ledd-1">Dersom avgiften etter punkt a) eller b) beregnes pr. måned, benyttes samme sats, men den samlede avgift pr. måned reduseres med en femdel.</article></article></li></ul></article><article class="numberedLegalP" data-numerator="2" data-absoluteaddress="/paragraf/4/nummer/2/" id="paragraf-4-nummer-2">2. For bruk av diskotek i ervervsøyemed i frittstående klubber, så som fritidsklubber o.l., betales en avgift på kr. 60,- pr. arrangement. Dersom avgiften beregnes pr. måned, benyttes samme sats, men den samlede avgift pr. måned reduseres med en femdel. Når avgiften betales pr. arrangement er maksimumssatsen kr. 150,- pr. arrangement.</article></article><article class="legalArticle" data-lovdata-URL="LTI/forskrift/1993-11-09-1040/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Avgift for framføring av opptak av utøvende kunstneres prestasjoner ved hjelp av jukebokser og avspillingsautomater for teknisk musikk og film/video</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For denne type framføring av opptak av utøvende kunstneres prestasjoner skal det betales en avgift etter følgende sats: Kr. 120,- pr. automat pr. måned.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Maksimumssatsen er kr. 300,- pr. automat pr. måned.</article></article><article class="legalArticle" data-lovdata-URL="LTI/forskrift/1993-11-09-1040/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avgift for bruk av høyttalere ved fornøyelsesparker og aktivitetssentra, herunder mobile tivoli, dyreparker og andre institusjoner av lignende art</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For overføring av opptak av utøvende kunstneres prestasjoner ved hjelp av høyttalere skal det betales en avgift etter følgende satser:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Kr. 100,- pr. dag for inntil to høyttalere. Maksimumssatsen er kr. 250,- pr. dag for inntil to høyttalere.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Kr. 40,- pr. dag for hver overskytende høyttaler. Maksimumssatsen er kr. 125,- pr. dag for hver overskytende høyttaler.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Sum effektiv avgift etter b) og c) kan ikke overstige kr. 500,- pr. dag.</article></article></li></ul></article></article><article class="legalArticle" data-lovdata-URL="LTI/forskrift/1993-11-09-1040/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avgift for framføring av opptak av utøvende kunstneres prestasjoner ved teater- og ballettforestillinger, ved oppvisninger, og ved arrangementer hvor karaokeanlegg benyttes</span></h2><article class="numberedLegalP" data-numerator="1" data-absoluteaddress="/paragraf/7/nummer/1/" id="paragraf-7-nummer-1">1. For bruk av opptak av utøvende kunstneres prestasjoner i forestillinger ved institusjonsteatre og private teatre, skal det betales en avgift på kr. 800,- pr. forestilling.</article><article class="numberedLegalP" data-numerator="2" data-absoluteaddress="/paragraf/7/nummer/2/" id="paragraf-7-nummer-2">2. For bruk av opptak av utøvende kunstneres prestasjoner i frie sceniske gruppers forestillinger skal gruppene betale en avgift på kr. 400,- pr. forestilling.<article class="legalP" data-absoluteaddress="/paragraf/7/nummer/2/ledd/1/" id="paragraf-7-nummer-2-ledd-1">Avgiftspliktige frie grupper skal hvert halvår sende rapport om sin virksomhet til Fond for utøvende kunstnere.</article><article class="legalP" data-absoluteaddress="/paragraf/7/nummer/2/ledd/2/" id="paragraf-7-nummer-2-ledd-2">Når forestillinger vises fortløpende fem eller flere ganger på samme sted reduseres avgiften med en fjerdedel av den totale avgiften for hele spilleperioden. Det samme gjelder for sammenhengende turnéer med fem eller flere forestillinger.</article><article class="legalP" data-absoluteaddress="/paragraf/7/nummer/2/ledd/3/" id="paragraf-7-nummer-2-ledd-3">Når forestillinger vises på skoler i skoletiden, i fritidsklubber, på eldreinstitusjoner og for barneforestillinger på bibliotek, betales halv avgift.</article><article class="legalP" data-absoluteaddress="/paragraf/7/nummer/2/ledd/4/" id="paragraf-7-nummer-2-ledd-4">Med fri scenisk gruppe menes i denne sammenheng en stabil og kontinuerlig arbeidende teater- eller ballettgruppe hvor gruppens medlemmer i hovedsak har scenisk virksomhet som profesjon og har arbeidet i gruppen som hovedbeskjeftigelse.</article></article><article class="numberedLegalP" data-numerator="3" data-absoluteaddress="/paragraf/7/nummer/3/" id="paragraf-7-nummer-3">3. For bruk av opptak av utøvende kunstneres prestasjoner med karaokeanlegg, og for bruk av opptak ved oppvisninger, skal det betales en avgift på kr. 400,- pr. døgn.</article><article class="numberedLegalP" data-numerator="4" data-absoluteaddress="/paragraf/7/nummer/4/" id="paragraf-7-nummer-4">4. Maksimumssatsen etter punkt 1 er kr. 1.500,- pr. forestilling, og etter punkt 2 og 3 kr. 700,- pr. forestilling/pr. døgn.</article></article><article class="legalArticle" data-lovdata-URL="LTI/forskrift/1993-11-09-1040/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Avgift for overføring av opptak av utøvende kunstneres prestasjoner ved film, video, og til gramofonplater, lydbånd eller annen ny lydfesting</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">For overføring av opptak av utøvende kunstneres prestasjoner betales en avgift på kr. 5,- pr. sekund overført opptak. Avgiften beregnes for minimum fem minutter.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Med opptak av utøvende kunstneres prestasjoner forstås her også opptak av ferdig innspilt filmmusikk. Maksimumssatsen er kr. 8,50 pr. sekund.</article></article><article class="legalArticle" data-lovdata-URL="LTI/forskrift/1993-11-09-1040/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Avgift for bruk av opptak av utøvende kunstneres prestasjoner i og/eller utenfor kundelokaler</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">For bruk av opptak av utøvende kunstneres prestasjoner i og/eller utenfor kundelokaler skal det betales en avgift etter følgende satser:<table><tbody><tr><td data-text-align="left" data-vertical-align="top">Gruppe I</td><td data-text-align="left" data-vertical-align="top">Lokaler inntil</td><td data-text-align="right" data-vertical-align="top">100 m<sup>2</sup></td><td data-text-align="right" data-vertical-align="top">kr    222 pr. år</td></tr><tr><td data-text-align="left" data-vertical-align="top">Gruppe II</td><td data-text-align="left" data-vertical-align="top">Lokaler fra</td><td data-text-align="right" data-vertical-align="top">101 m<sup>2</sup></td><td data-text-align="right" data-vertical-align="top">kr    368 pr. år</td></tr><tr><td data-text-align="left" data-vertical-align="top">Gruppe III</td><td data-text-align="left" data-vertical-align="top">Lokaler fra</td><td data-text-align="right" data-vertical-align="top">201 m<sup>2</sup></td><td data-text-align="right" data-vertical-align="top">kr    663 pr. år</td></tr><tr><td data-text-align="left" data-vertical-align="top">Gruppe IV</td><td data-text-align="left" data-vertical-align="top">Lokaler fra</td><td data-text-align="right" data-vertical-align="top">501 m<sup>2</sup></td><td data-text-align="right" data-vertical-align="top">kr 1.201 pr. år</td></tr><tr><td data-text-align="left" data-vertical-align="top">Gruppe V</td><td data-text-align="left" data-vertical-align="top">Lokaler fra</td><td data-text-align="right" data-vertical-align="top">1.001 m<sup>2</sup></td><td data-text-align="right" data-vertical-align="top">kr 2.123 pr. år</td></tr><tr><td data-text-align="left" data-vertical-align="top">Gruppe VI</td><td data-text-align="left" data-vertical-align="top">Lokaler fra</td><td data-text-align="right" data-vertical-align="top">1.501 m<sup>2</sup></td><td data-text-align="right" data-vertical-align="top">kr 3.195 pr. år</td></tr><tr><td data-text-align="left" data-vertical-align="top">Gruppe VII</td><td data-text-align="left" data-vertical-align="top">Lokaler fra</td><td data-text-align="right" data-vertical-align="top">3.001 m<sup>2</sup></td><td data-text-align="right" data-vertical-align="top">kr 4.268 pr. år</td></tr><tr><td data-text-align="left" data-vertical-align="top">Gruppe VIII</td><td data-text-align="left" data-vertical-align="top">Lokaler over</td><td data-text-align="right" data-vertical-align="top">6.001 m<sup>2</sup></td><td data-text-align="right" data-vertical-align="top">kr 5.341 pr. år</td></tr><tr><td data-text-align="left" data-vertical-align="top">Gruppe IX</td><td data-text-align="left" data-vertical-align="top">Lokaler fra</td><td data-text-align="right" data-vertical-align="top">10.001 m<sup>2</sup></td><td data-text-align="right" data-vertical-align="top">kr 1.072 pr. år</td></tr><tr><td data-text-align="left" data-vertical-align="top" /><td colspan="3" data-text-align="left" data-vertical-align="top">i tillegg for hver påbegynt 5.000 m<sup>2</sup> salgsflate.</td></tr></tbody></table></article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Hvis flere enkeltstående kundelokaler har ett felles anlegg for musikkframføring, skal avgiftsberegning skje for hvert enkelt kundelokale etter ovenstående satser.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Maksimumssatsen er kr. 20.000,- pr. år pr. kundelokale.</article></article><article class="legalArticle" data-lovdata-URL="LTI/forskrift/1993-11-09-1040/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Avgift for bruk av opptak av utøvende kunstneres prestasjoner – herunder diskotek – ved arrangementer i regi av Forsvaret, idrettslag, politiske organisasjoner og lignende</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">For bruk av opptak av utøvende kunstneres prestasjoner ved arrangementer som naturlig hører inn under disse avgiftpliktiges område skal det betales en avgift på kr. 125,- pr. arrangement.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Ved framføring av opptak ved hjelp av jukeboks skal avgift også betales i medhold av § 5.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Maksimumssatsen pr. arrangement er kr. 400,-.</article></article><article class="legalArticle" data-lovdata-URL="LTI/forskrift/1993-11-09-1040/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Avgift for bruk av opptak av utøvende kunstneres prestasjoner i forbindelse med kinematografforestilling</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">For bruk av opptak av utøvende kunstneres prestasjoner før, i pause eller etter kinematografforestilling skal det betales en avgift på kr. 0,02 pr. besøkende.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Maksimumssatsen er kr. 0,05 pr. besøkende.</article></article><article class="legalArticle" data-lovdata-URL="LTI/forskrift/1993-11-09-1040/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse m.v.</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrift trer i kraft 1. januar 1994. Fra samme dag oppheves følgende forskrifter:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/12/ledd/1/punkt/1/" id="paragraf-12-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/12/ledd/1/punkt/1/ledd/1/" id="paragraf-12-ledd-1-punkt-1-ledd-1">Forskrift av 7. februar 1958,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/12/ledd/1/punkt/2/" id="paragraf-12-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/12/ledd/1/punkt/2/ledd/1/" id="paragraf-12-ledd-1-punkt-2-ledd-1">forskrift av 16. september 1958,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/12/ledd/1/punkt/3/" id="paragraf-12-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/12/ledd/1/punkt/3/ledd/1/" id="paragraf-12-ledd-1-punkt-3-ledd-1">forskrift av 6. mars 1959,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/12/ledd/1/punkt/4/" id="paragraf-12-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/12/ledd/1/punkt/4/ledd/1/" id="paragraf-12-ledd-1-punkt-4-ledd-1">forskrift av 5. juni 1959,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/12/ledd/1/punkt/5/" id="paragraf-12-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/12/ledd/1/punkt/5/ledd/1/" id="paragraf-12-ledd-1-punkt-5-ledd-1">forskrift av 17. april 1970,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/12/ledd/1/punkt/6/" id="paragraf-12-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/12/ledd/1/punkt/6/ledd/1/" id="paragraf-12-ledd-1-punkt-6-ledd-1">forskrift av 25. juli 1974,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/12/ledd/1/punkt/7/" id="paragraf-12-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/12/ledd/1/punkt/7/ledd/1/" id="paragraf-12-ledd-1-punkt-7-ledd-1">forskrift av 1. oktober 1984 nr. 3026 om avgift til fond for utøvende kunstnere for hotell- og restaurantbedrifter,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/12/ledd/1/punkt/8/" id="paragraf-12-ledd-1-punkt-8"><span class="data-originalId">-</span><article class="legalP" data-absoluteaddress="/paragraf/12/ledd/1/punkt/8/ledd/1/" id="paragraf-12-ledd-1-punkt-8-ledd-1">forskrift av 3. februar 1987 nr. 68 om avgift til fond for utøvende kunstnere for bruk av diskotek i frittstående klubber i ervervsøyemed og i sammenheng med ervervsvirksomhet,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/12/ledd/1/punkt/9/" id="paragraf-12-ledd-1-punkt-9"><span class="data-originalId">-</span><article class="legalP" data-absoluteaddress="/paragraf/12/ledd/1/punkt/9/ledd/1/" id="paragraf-12-ledd-1-punkt-9-ledd-1">forskrift av 27. februar 1987</article></article></li><li data-li-identifier="-" data-name="-"><article class="listArticle" data-absoluteaddress="/paragraf/12/ledd/1/punkt/10/" id="paragraf-12-ledd-1-punkt-10"><span class="data-originalId">-</span><article class="legalP" data-absoluteaddress="/paragraf/12/ledd/1/punkt/10/ledd/1/" id="paragraf-12-ledd-1-punkt-10-ledd-1">forskrift av 27. februar 1987 nr. 143 om endring av maksimumssatsen for beregning av avgift til Fond for utøvende kunstnere for overføring av opptak av utøvende kunstneres prestasjoner til ny lydfesting,</article></article></li></ul></article></article></main></body></html>