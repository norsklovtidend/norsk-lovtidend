<!DOCTYPE html><html lang="no"><head><title>Lov om endringer i lov av 11. juni 1976 nr. 79 om produktkontroll.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:18</dd><dt class="legacyID">Datokode</dt><dd class="legacyID">LOV-1993-06-11-68</dd><dt class="dokid">DokumentID</dt><dd class="dokid">LTI/lov/1993-06-11-68</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 10</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1976-06-11-79</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1993-07-09</dd><dt class="titleShort">Korttittel</dt><dd class="titleShort">Lov om endr. i lov om produktkontroll</dd><dt class="title">Tittel</dt><dd class="title">Lov om endringer i lov av 11. juni 1976 nr. 79 om produktkontroll.</dd><dt class="miscInformation">Annet om dokumentet</dt><dd class="miscInformation">Ot.prp.nr.50 (1992–1993), Innst.O.nr.86 (1992–1993), Besl.O.nr.97 (1992–1993). Odels- og lagtingsvedtak hhv. 11. og 19. mai 1993. Fremmet av Barne- og familiedepartementet.</dd><dt class="refid">RefID</dt><dd class="refid">lov/1993-06-11-68</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 11. juni 1976 nr. 79 om produktkontroll.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1993-06-11-68" id="dokument"><h1>Lov om endringer i lov av 11. juni 1976 nr. 79 om produktkontroll.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1993-06-11-68/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 11. juni 1976 nr. 79 om produktkontroll gjøres følgende endringer:</article> <article class="defaultP" margin-top="true">Lovens tittel skal lyde:<p class="leddfortsettelse"><i>Lov om kontroll med produkter og forbrukertjenester (produktkontrolloven)</i></p></article> <article class="defaultP" margin-top="true">§ 1 nytt annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Loven har videre til formål å forebygge at forbrukertjenester medfører helseskade.</article> <article class="defaultP" margin-top="true">§ 2 nytt tredje og fjerde ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Loven kommer videre til anvendelse på forbrukertjenester. Med forbrukertjenester menes tjenester som tilbys brukere hovedsakelig for personlig formål.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Loven her gjelder ikke der en forbrukertjeneste er regulert i eller i medhold av annen lov som ivaretar de hensyn som er nevnt i § 1 annet ledd.</article> <article class="defaultP" margin-top="true">§ 2 nåværende tredje ledd blir femte ledd og skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Kongen kan ved forskrift eller enkeltvedtak bestemme at produkt eller forbrukertjeneste helt eller delvis skal være unntatt fra lovens virkeområde.</article> <article class="defaultP" margin-top="true">§ 3 nytt tredje og fjerde ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Den som eier eller leder virksomhet som tilbyr forbrukertjenester, eller utfører arbeid i slik virksomhet, skal vise aktsomhet og treffe rimelige tiltak for å forebygge at forbrukertjenesten medfører helseskade.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Den som eier eller leder virksomhet som tilbyr forbrukertjenester, plikter også å skaffe seg slik kunnskap som er nødvendig for å kunne vurdere faren for helseskade.</article> <article class="defaultP" margin-top="true">§ 4 første ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Når det finnes påkrevet for å forebygge virkning som nevnt i § 1 første ledd, kan Kongen treffe vedtak om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/8/punkt/1/" id="kapittel-1-ledd-8-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/8/punkt/1/ledd/1/" id="kapittel-1-ledd-8-punkt-1-ledd-1">tilvirkning, innførsel, omsetning, merking, bruk og annen behandling av produkt,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/8/punkt/2/" id="kapittel-1-ledd-8-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/8/punkt/2/ledd/1/" id="kapittel-1-ledd-8-punkt-2-ledd-1">retur- og panteordninger, gjenvinning og avfallsbehandling m.v. av produkt,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/8/punkt/3/" id="kapittel-1-ledd-8-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/8/punkt/3/ledd/1/" id="kapittel-1-ledd-8-punkt-3-ledd-1">hvordan produkt skal være innrettet eller sammensatt, og maksimalgrenser for støy og utslipp av forurensende stoffer fra produkt,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/8/punkt/4/" id="kapittel-1-ledd-8-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/8/punkt/4/ledd/1/" id="kapittel-1-ledd-8-punkt-4-ledd-1">at produkt ikke kan tilvirkes, innføres eller omsettes uten godkjenning,</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/8/punkt/5/" id="kapittel-1-ledd-8-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/8/punkt/5/ledd/1/" id="kapittel-1-ledd-8-punkt-5-ledd-1">forbud mot tilvirkning, innførsel, omsetning og bruk av produkt.</article></article></li></ul></article> <article class="defaultP" margin-top="true">§ 4 nytt annet ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Når det finnes påkrevet for å forebygge at forbrukertjeneste medfører helseskade, kan Kongen treffe vedtak om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/9/punkt/1/" id="kapittel-1-ledd-9-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/9/punkt/1/ledd/1/" id="kapittel-1-ledd-9-punkt-1-ledd-1">offentliggjøring av advarsels- eller sikkerhetsinformasjon</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/9/punkt/2/" id="kapittel-1-ledd-9-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/9/punkt/2/ledd/1/" id="kapittel-1-ledd-9-punkt-2-ledd-1">krav til kvalifikasjoner hos den som utfører arbeid knyttet til forbrukertjenesten</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/9/punkt/3/" id="kapittel-1-ledd-9-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/9/punkt/3/ledd/1/" id="kapittel-1-ledd-9-punkt-3-ledd-1">krav til driften</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/9/punkt/4/" id="kapittel-1-ledd-9-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/9/punkt/4/ledd/1/" id="kapittel-1-ledd-9-punkt-4-ledd-1">at forbrukertjeneste ikke kan tilbys uten godkjenning</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/9/punkt/5/" id="kapittel-1-ledd-9-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/9/punkt/5/ledd/1/" id="kapittel-1-ledd-9-punkt-5-ledd-1">forbud mot å tilby forbrukertjenesten</article></article></li></ul></article> <article class="defaultP" margin-top="true">§ 4 nåværende annet ledd blir tredje ledd og skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Vedtak i medhold av første og annet ledd skal i alminnelighet treffes ved forskrift og gjelde produkter eller forbrukertjenester av en viss art. Det kan fastsettes at de bare skal gjelde for visse geografiske områder.</article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Kongen kan når særlige grunner foreligger, nedlegge midlertidig forbud mot tilvirkning, innførsel, omsetning, bruk eller annen behandling av produkt, eller mot å tilby forbrukertjeneste, inntil tilstrekkelige opplysninger er framlagt i overensstemmelse med § 5. Det samme gjelder dersom det er skjellig grunn til å trekke de framlagte opplysninger i tvil.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Når det finnes påkrevet for å vurdere produktets egenskaper, eller helserisiko ved forbrukertjenesten, og for å fastsette nærmere bestemmelser i henhold til § 4, kan det nedlegges forbud som nevnt i første ledd i inntil 6 måneder regnet fra det tidspunkt det foreligger tilstrekkelige opplysninger. Når særskilte grunner taler for det, kan et slikt forbud forlenges i ytterligere 6 måneder.</article> <article class="defaultP" margin-top="true">§ 6a tittel endres og skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13"><i>Tilbakekall m.v. av produkter og forbrukertjenester</i></article> <article class="defaultP" margin-top="true">§ 6a første ledd skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Kongen kan fatte vedtak etter denne paragrafen hvis det foreligger en uakseptabel risiko for at et produkt medfører helseskade eller miljøforstyrrelse som nevnt i § 1 første ledd, eller for at forbrukertjeneste medfører uakseptabel risiko for helseskade.</article> <article class="defaultP" margin-top="true">§ 6a nytt tredje ledd skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">For forbrukertjenester kan vedtak gå ut på at den ansvarlige for virksomheten som har ytet tjenesten, skal<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/15/punkt/1/" id="kapittel-1-ledd-15-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/15/punkt/1/ledd/1/" id="kapittel-1-ledd-15-punkt-1-ledd-1">Offentliggjøre advarselsinformasjon til brukere</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/15/punkt/2/" id="kapittel-1-ledd-15-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/15/punkt/2/ledd/1/" id="kapittel-1-ledd-15-punkt-2-ledd-1">Rette det forhold som skaderisikoen skyldes</article></article></li></ul></article> <article class="defaultP" margin-top="true">§ 6a nåværende tredje ledd blir fjerde ledd og skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Det kan videre treffes vedtak om forbud mot eksport av produkter som utgjør en uakseptabel risiko som nevnt i første ledd. Vedkommende myndighet kan selv iverksette tiltak etter annet og tredje ledd. Kostnadene ved dette kan kreves refundert av den som kunne ha fått pålegg om slikt tiltak.</article> <article class="defaultP" margin-top="true">§ 6b skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Produsent, importør eller distributør som får opplysninger som tilsier at produkt vedkommende markedsfører, utgjør en betydelig risiko for helse- eller miljøskader, skal straks informere produktkontrollmyndighetene om dette. Det samme gjelder den som eier eller leder virksomhet og som får opplysninger som tilsier at forbrukertjeneste vedkommende tilbyr, utgjør en betydelig risiko for helseskader.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Produkt eller forbrukertjeneste som er undergitt godkjenning etter § 4, skal anmeldes til vedkommende myndighet med søknad om godkjenning. Søknaden skal inneholde nødvendige opplysninger for å vurdere produktets eller forbrukertjenestens egenskaper og virkninger som nevnt i § 1. Kongen kan gi nærmere bestemmelser om hva søknaden skal inneholde.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">I vedtak om godkjenning kan fastsettes slike vilkår som finnes nødvendig for å forebygge og begrense mulige skadevirkninger. Godkjenning kan gjøres tidsbegrenset.</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Godkjenning kan kalles tilbake av Kongen dersom:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/20/punkt/1/" id="kapittel-1-ledd-20-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/20/punkt/1/ledd/1/" id="kapittel-1-ledd-20-punkt-1-ledd-1">nye opplysninger om, eller vurderinger av produktet eller forbrukertjenesten eller deres virkninger gjør dette ønskelig</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/20/punkt/2/" id="kapittel-1-ledd-20-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/20/punkt/2/ledd/1/" id="kapittel-1-ledd-20-punkt-2-ledd-1">den som har fått godkjenning forsettlig eller uaktsomt bryter vilkår satt for godkjenning</article></article></li></ul></article> <article class="defaultP" margin-top="true">§ 8 annet og tredje ledd skal lyde:</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Tilsynsmyndigheten skal ha fri adgang til bygning, transportmiddel, lager, innretning, område m.v. hvor produkt som kan medføre virkning som nevnt i § 1, befinner seg, eller hvor forbrukertjeneste som kan medføre helseskade, tilbys.</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Tilsynsmyndigheten kan også foreta nødvendig prøvetaking og kontroll med slike produkter eller utstyr m.v. som benyttes til slike forbrukertjenester.</article> <article class="defaultP" margin-top="true">§ 11 nytt tredje ledd skal lyde:</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">På samme måte og med tilsvarende begrensninger gjelder taushetsplikt for det noen under utføring av gjøremål etter loven får kjennskap til om forbrukertjenester og tjenesteytende virksomhet.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1993-06-11-68/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft fra det tidspunkt Kongen bestemmer.</article></section></main></body></html>