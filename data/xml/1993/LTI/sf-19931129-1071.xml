<!DOCTYPE html><html lang="no"><head><title>Forskrift om støtte- og styringssystemet for arbeidsmarkedsbedriftene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">FOR-1993-11-29-1071</dd><dt class="dokid">DokumentID</dt><dd class="dokid">LTI/forskrift/1993-11-29-1071</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 19</dd><dt class="dateInForce">I kraft fra</dt><dd class="dateInForce">1994-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-12-11-1066</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§17</li></ul></dd><dt class="dateOfPublication">Kunngjort</dt><dd class="dateOfPublication">1993-12-17</dd><dt class="title">Tittel</dt><dd class="title">Forskrift om støtte- og styringssystemet for arbeidsmarkedsbedriftene.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og arbeidsdepartementet 29. november 1993 med hjemmel i lov av 27. juni 1947 nr. 9 om tiltak til å fremme sysselsetting § 17, jf lov av 17. juni 1966 nr. 12 om folketrygd § 4-6.</dd><dt class="refid">RefID</dt><dd class="refid">forskrift/1993-11-29-1071</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om støtte- og styringssystemet for arbeidsmarkedsbedriftene.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-11-29-1071" id="dokument"><h1>Forskrift om støtte- og styringssystemet for arbeidsmarkedsbedriftene.</h1><article class="legalArticle" data-lovdata-URL="LTI/forskrift/1993-11-29-1071/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Arbeidsmarkedsbedriftene er organisert som aksjeselskap med attføring som primært virksomhetsområde.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Formålet med attføringsvirksomheten er avklaring og kvalifisering av yrkeshemmede med sikte på formidling til ordinært arbeidsliv eller utdanning.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Bedriftene kan også gi tilbud om varig sysselsetting.</article></article><article class="legalArticle" data-lovdata-URL="LTI/forskrift/1993-11-29-1071/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Yrkeshemmede arbeidstakere i arbeidsmarkedsbedrifter kan være i en av tre faser.<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Fase 1 er en avklarings- og rekrutteringsfase. Arbeidstakerne skal ha tidsbestemte arbeidskontrakter og varigheten må ikke overstige 6 måneder.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Fase 2 er en attføringsfase. Arbeidstakerne skal ha tidsbestemte arbeidskontrakter. Kontraktens varighet kobles til attføringsplanen. Samlet må perioden ikke overstige 24 måneder. Lærlinger kan være i fase 2 så lenge læretiden varer.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Fase 3 skal gi tilbud om varig sysselsetting til yrkeshemmede arbeidstakere som har liten mulighet for å få arbeid i ordinært arbeidsliv. Mulighetene for attføring skal likevel vurderes. Arbeidstakerne har tidsubestemte kontrakter.</article></article></li></ul></article></article><article class="legalArticle" data-lovdata-URL="LTI/forskrift/1993-11-29-1071/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Veiledende rammer for antall årsverk for yrkeshemmede i bedriftene fastsettes gjennom de årlige budsjettvedtak.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Den enkelte bedrift skal ha minst 50 % av årsverkene for de yrkeshemmede arbeidstakerne i fase 2.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Arbeidstakere i fase 1 omfattes ikke av kvotefordelingen.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Arbeidsdirektoratet kan i særlige tilfelle gjøre unntak fra bestemmelsen i annet ledd.</article></article><article class="legalArticle" data-lovdata-URL="LTI/forskrift/1993-11-29-1071/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Arbeidstakere i fase 1 mottar ytelse med hjemmel i folketrygdloven: sykepenger (kap. 3), attføringspenger (kap. 5), dagpenger (kap. 4) eller støtte til spesielle attføringstiltak, SPA, (kap. 4).</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Arbeidstakere i arbeidsmarkedsbedrifter som er innvilget dagpenger under arbeidsløyse før arbeidsforholdet tok til, kan motta dagpenger så lenge de er i fase 1 og fyller vilkårene for rett til dagpenger. Kravet i lov om folketrygd § 4-2 nr. 1 bokstav c anses oppfylt så lenge vedkommende ikke nekter å ta tilvist høvelig arbeid.</article></article><article class="legalArticle" data-lovdata-URL="LTI/forskrift/1993-11-29-1071/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Arbeidstakere i fase 2 og 3 mottar lønn. Denne fastsettes som i arbeidslivet forøvrig.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Lønnsfastsettelsen skal bidra til å fremme attføring.</article></article><article class="legalArticle" data-lovdata-URL="LTI/forskrift/1993-11-29-1071/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Bedriftene mottar fra arbeidsmarkedsetaten lønnstilskudd til delvis dekning av lønnsutgifter, og attføringstilskudd til sitt attføringsarbeid.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Nivå for lønnstilskudd og attføringstilskudd fastsettes ved budsjettvedtak.</article></article><article class="legalArticle" data-lovdata-URL="LTI/forskrift/1993-11-29-1071/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Yrkeshemmede arbeidstakere i fase 2 og 3 har for øvrig de samme lovbestemte rettigheter og plikter som i det ordinære arbeidsliv.</article></article><article class="legalArticle" data-lovdata-URL="LTI/forskrift/1993-11-29-1071/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fylkesarbeidskontoret skal føre kontroll med at bedriften følger det regelverk som arbeidsmarkedsmyndighetene har gitt.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Ved brudd på regelverket kan fylkesarbeidskontoret iverksette sanksjoner. Arbeidsmarkedsbedriften kan påklage vedtak om sanksjoner til Arbeidsdirektoratet</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Arbeidsdirektoratet kan trekke godkjennelsen som arbeidsmarkedsbedrift tilbake ved gjentatte brudd på regelverket.</article></article><article class="legalArticle" data-lovdata-URL="LTI/forskrift/1993-11-29-1071/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Som en overgangsordning kan bedrifter som ikke har oppfyllt kravet til kvotefordeling, jf § 3 annet ledd, få tillatelse til å overføre arbeidstakere fra fase 3 til fase 2, slik at disse kan få et ytterligere attføringstilbud.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Ordningen kan nyttes overfor arbeidstakere som etter fullført attføring i fase 2 vil ha muligheter for formidling til ordinært arbeid eller utdanning.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Reglene for ansettelse i fase 2 gjelder fullt ut for arbeidstakere som blir overført fra fase 3.</article><article class="legalP" data-absoluteaddress="/paragraf/9/ledd/4/" id="paragraf-9-ledd-4">Overgangsordningen gjøres gjeldende fra 1. januar 1994. Siste frist for overføring av arbeidstakere er 31. mars 1994. Ordningen gjelder i maksimum 2 år etter overføringen.</article></article><article class="legalArticle" data-lovdata-URL="LTI/forskrift/1993-11-29-1071/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Arbeidsdirektoratet fastsetter nærmere retningslinjer for støtte- og styringssystemet, inklusive overgangsordningen.</article></article><article class="legalArticle" data-lovdata-URL="LTI/forskrift/1993-11-29-1071/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft 1. januar 1994. Fra samme dato oppheves forskrift av 11. desember 1992 nr. 1066 om støtte- og styringssystemet for arbeidsmarkedsbedriftene.</article></article></main></body></html>