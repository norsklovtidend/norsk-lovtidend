<!DOCTYPE html><html lang="no"><head><title>Forskrift om endringer i regler om ordningen av påtalemyndigheten (påtaleinstruksen).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:22</dd><dt class="legacyID">Datokode</dt><dd class="legacyID">FOR-1993-08-27-828</dd><dt class="dokid">DokumentID</dt><dd class="dokid">LTI/forskrift/1993-08-27-828</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 14</dd><dt class="dateInForce">I kraft fra</dt><dd class="dateInForce">1993-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-06-28-1679</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§62</li><li>lov/1981-05-22-25/§67</li><li>lov/1981-05-22-25/§457</li></ul></dd><dt class="dateOfPublication">Kunngjort</dt><dd class="dateOfPublication">1993-09-09</dd><dt class="title">Tittel</dt><dd class="title">Forskrift om endringer i regler om ordningen av påtalemyndigheten (påtaleinstruksen).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 27. august 1993 med hjemmel i lov 22. mai 1981 nr. 25 om rettergangsmåten i straffesaker §§ 62, 67 annet ledd annet punktum og 457. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1993-08-27-828</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i regler om ordningen av påtalemyndigheten (påtaleinstruksen).<ul class="tocSubUl"><li>I<ul class="tocSubUl"><li>§ 9-6. Beskjed om varetektsfengsling m.v. av siktede til fornærmede ved visse typer forbrytelser</li><li>§ 14-4. Avgjørelsen av påtalespørsmålet når det er besluttet personundersøkelse</li><li>§ 17-5. Gjenopptagelse av innstilt straffeforfølgning</li><li>§ 21-1. Kompetanse til å begjære en sak pådømt i forhørsrett</li><li>§ 22-2. Kompetanse til å avgjøre tiltalespørsmålet</li><li>§ 27-2. Anke og fornyet behandling – enkelte særlige forhold</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1993-08-27-828" id="dokument"><h1>Forskrift om endringer i regler om ordningen av påtalemyndigheten (påtaleinstruksen).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-08-27-828/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 28. juni 1985 nr. 1679 om ordningen av påtalemyndigheten (påtaleinstruksen) gjøres følgende endringer:</article> <article class="defaultP" margin-top="true">§ 8-10 fjerde ledd og nytt femte ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Dersom fornærmede ønsker det og ikke særlige grunner taler mot det, kan en person fornærmede har tiltro til være til stede ved avhøret. Politiet kan nekte fornærmede å ha til stede en person som selv er vitne i saken, jf. § 8-6 første ledd.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fornærmede skal før avhøret tar til gjøres kjent med sin rett etter fjerde ledd.</article> <article class="defaultP" margin-top="true">§ 9-5 nytt andre ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Dersom det er tatt beslag i gjenstander som antas å være fravendt noen ved en straffbar handling, og fornærmede er kjent, skal politiet opplyse fornærmede om beslaget og gi informasjon om når beslaget kan forventes opphevet. Påtalemyndigheten skal straks oppheve beslaget, såfremt bevis kan sikres på annen måte. Når beslaget er opphevet, skal gjenstanden straks utleveres i samsvar med straffeprosessloven § 214 første ledd.</article> <article class="defaultP" margin-top="true">Ny § 9-6 skal lyde:</article><article class="futureLegalArticle" data-name="§9-6" data-partID="§9-6" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9-6</span>. <span class="legalArticleTitle">Beskjed om varetektsfengsling m.v. av siktede til fornærmede ved visse typer forbrytelser</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Politiet skal så snart som mulig underrette fornærmede om at det er foretatt varetektsfengsling av siktede og om hvor lang tid siktede er fengslet for i følgende tilfelle:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/foreslåttparagraf/1/ledd/1/punkt/1/" id="kapittel-1-foreslåttparagraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/foreslåttparagraf/1/ledd/1/punkt/1/ledd/1/" id="kapittel-1-foreslåttparagraf-1-ledd-1-punkt-1-ledd-1">i saker om forbrytelse mot liv, legeme eller helbred, jf. straffeloven kapittel 22, der: (1) siktede er i et forhold til fornærmede som omhandlet i strl. § 228 fjerde ledd b, c eller d (2) det er andre som anses som siktedes nærmeste jf. strl. § 5 (3) siktede står eller har stått i et omsorgsforhold til fornærmede, og</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/foreslåttparagraf/1/ledd/1/punkt/2/" id="kapittel-1-foreslåttparagraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/foreslåttparagraf/1/ledd/1/punkt/2/ledd/1/" id="kapittel-1-foreslåttparagraf-1-ledd-1-punkt-2-ledd-1">i saker om utuktig omgang eller handling.</article><article class="legalP" data-absoluteaddress="/kapittel/1/foreslåttparagraf/1/ledd/1/punkt/2/ledd/2/" id="kapittel-1-foreslåttparagraf-1-ledd-1-punkt-2-ledd-2">Likeledes skal fornærmede i ovennevnte tilfeller underrettes så snart som mulig dersom siktede løslates eller fengsling forlenges.</article></article></li></ul></article></article> <article class="defaultP" margin-top="true">§ 14-4 skal lyde:</article><article class="futureLegalArticle" data-name="§14-4" data-partID="§14-4" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14-4</span>. <span class="legalArticleTitle">Avgjørelsen av påtalespørsmålet når det er besluttet personundersøkelse</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Dersom politiet i en forbrytelsessak som ikke er nevnt i § 22-2 annet ledd første punktum mener saken bør kunne avgjøres ved pådømmelse i forhørsrett, skal det avvente resultatet av personundersøkelsen før saken sendes statsadvokaten med mindre sakens avgjørelse ellers ville bli forsinket i urimelig grad.</article></article> <article class="defaultP" margin-top="true">§ 17-2 annet ledd annet punktum skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Dersom saken gjelder en forseelse eller en forbrytelse som nevnt i § 22-2 annet ledd første punktum, og noen har vært siktet i saken, skal det også opplyses at overordnet myndighets adgang til å omgjøre beslutningen om innstilling løper ut 3 måneder fra henleggelsesdatoen, jf. straffeprosessloven § 75 annet ledd.</article> <article class="defaultP" margin-top="true">§ 17-5 skal lyde:</article><article class="futureLegalArticle" data-name="§17-5" data-partID="§17-5" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 17-5</span>. <span class="legalArticleTitle">Gjenopptagelse av innstilt straffeforfølgning</span></span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">Mener politiet at straffeforfølgningen i en forbrytelsessak som ikke er nevnt i § 22-2 annet ledd første punktum, hvor en person har vært siktet, bør tas opp på ny fordi det etter innstilling av saken er oppdaget bevis av vekt, jf. straffeprosessloven § 74 første ledd, skal saken forelegges statsadvokaten så snart det foreligger tilstrekkelige opplysninger til å avgjøre spørsmålet.</article></article> <article class="defaultP" margin-top="true">§ 18-2 første ledd nytt tredje punktum skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Spørsmålet om påtaleunnlatelse avgjøres likevel av politiet i forbrytelsessaker som nevnt i § 22-2 annet ledd første punktum, hvis ikke avgjørelsen hører under Kongen.</article> <article class="defaultP" margin-top="true">§ 18-2 annet ledd første punktum skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Mener politiet at en sak om forbrytelse som ikke er nevnt i § 22-2 annet ledd første punktum, bør avgjøres ved påtaleunnlatelse, skal saken forelegges statsadvokaten til avgjørelse.</article> <article class="defaultP" margin-top="true">Kap. 19 oppheves.</article> <article class="defaultP" margin-top="true">§ 20-3 annet ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Politiet kan utferdige forelegg i forbrytelsessaker som nevnt i § 22-2 annet ledd første punktum eller i forbrytelsessaker som ikke kan medføre strengere fengselsstraff enn ett år. Unntatt er saker hvor tiltalespørsmålet hører under Kongen eller riksadvokaten eller som antas å ha særlig stor allmenn interesse.</article> <article class="defaultP" margin-top="true">§ 20-7 første ledd første punktum skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Statsadvokaten skal underrettes om vedtakelsen av forelegg som er utferdiget av politiet med hjemmel i § 20-3 annet ledd i de saker hvor politiet ikke kan ta ut tiltale.</article> <article class="defaultP" margin-top="true">§ 20-8 annet ledd tredje punktum skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Er forelegget utferdiget av politiet etter reglene i § 20-3 annet ledd i en sak hvor politiet ikke kan ta ut tiltale, skal saken alltid først forelegges statsadvokaten.</article> <article class="defaultP" margin-top="true">§ 21-1 skal lyde:</article><article class="futureLegalArticle" data-name="§21-1" data-partID="§21-1" data-absoluteaddress="/kapittel/1/foreslåttparagraf/4/" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 21-1</span>. <span class="legalArticleTitle">Kompetanse til å begjære en sak pådømt i forhørsrett</span></span><article class="legalP" data-absoluteaddress="/kapittel/1/foreslåttparagraf/4/ledd/1/" id="kapittel-1-foreslåttparagraf-4-ledd-1">I sak om forseelse avgjør politiet om saken skal begjæres pådømt i forhørsrett etter straffeprosessloven § 248, hvis ikke tiltalespørsmålet hører under Kongen. Ved overtredelse av straffeloven §§ 324 til 327 eller 330 skal saken likevel forelegges statsadvokaten til avgjørelse etter reglene i fjerde ledd. Det samme gjelder når saken antas å ha særlig stor allmenn interesse eller når overordnet påtalemyndighet ellers har bestemt det.</article><article class="legalP" data-absoluteaddress="/kapittel/1/foreslåttparagraf/4/ledd/2/" id="kapittel-1-foreslåttparagraf-4-ledd-2">I forbrytelsessaker som nevnt i § 22-2 annet ledd første punktum avgjør politiet om saken skal begjæres pådømt i forhørsrett etter straffeprosessloven § 248, hvis ikke tiltalespørsmålet hører under Kongen. Saken skal likevel forelegges statsadvokaten til avgjørelse etter fjerde ledd, når saken antas å ha særlig stor allmenn interesse eller når overordnet påtalemyndighet ellers har bestemt det.</article><article class="legalP" data-absoluteaddress="/kapittel/1/foreslåttparagraf/4/ledd/3/" id="kapittel-1-foreslåttparagraf-4-ledd-3">I forbrytelsessaker som ikke er nevnt i § 22-2 annet ledd første punktum avgjør statsadvokaten om saken skal begjæres pådømt i forhørsrett etter straffeprosessloven § 248, med mindre tiltalespørsmålet hører under riksadvokaten eller Kongen. Har en sak særlig stor allmenn interesse, skal den forelegges for riksadvokaten.</article><article class="legalP" data-absoluteaddress="/kapittel/1/foreslåttparagraf/4/ledd/4/" id="kapittel-1-foreslåttparagraf-4-ledd-4">Mener politiet at en forbrytelsessak som ikke er nevnt i § 22-2 bør avgjøres ved dom i forhørsrett, skal saken forelegges statsadvokaten med utferdiget siktelse. Dersom straffeloven §§ 54 nr. 3 eller 64 annet ledd eller fengselsloven § 41 kommer til anvendelse, skal kopi av den tidligere dommen vedlegges. I innstillingen skal politiet gi uttalelse om forhold som nevnt i § 21-2. I saker hvor siktede er fengslet må politiet når saken sendes statsadvokaten, sørge for å ta de nødvendige kopier til bruk ved eventuell forlengelse av fengslingen.</article><article class="legalP" data-absoluteaddress="/kapittel/1/foreslåttparagraf/4/ledd/5/" id="kapittel-1-foreslåttparagraf-4-ledd-5">Bestemmelsene i fjerde ledd gjelder tilsvarende når statsadvokaten eller riksadvokaten avgir innstilling til henholdsvis riksadvokaten eller Kongen.</article></article> <article class="defaultP" margin-top="true">§ 22-2 skal lyde:</article><article class="futureLegalArticle" data-name="§22-2" data-partID="§22-2" data-absoluteaddress="/kapittel/1/foreslåttparagraf/5/" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 22-2</span>. <span class="legalArticleTitle">Kompetanse til å avgjøre tiltalespørsmålet</span></span><article class="legalP" data-absoluteaddress="/kapittel/1/foreslåttparagraf/5/ledd/1/" id="kapittel-1-foreslåttparagraf-5-ledd-1">I sak om forseelse avgjør politiet om det skal utferdiges tiltalebeslutning, med mindre tiltalespørsmålet hører under Kongen. I sak om overtredelse av straffeloven §§ 324 til 327 eller § 330 skal saken likevel forelegges statsadvokaten til avgjørelse etter reglene i femte ledd.</article><article class="legalP" data-absoluteaddress="/kapittel/1/foreslåttparagraf/5/ledd/2/" id="kapittel-1-foreslåttparagraf-5-ledd-2">Politiet avgjør om det skal tas ut tiltalebeslutning i forbrytelsessaker etter straffelovens §§ 147, 182, 183, 228 første ledd, 257, 258, 260, 270, 291 og 317 første og femte ledd, og mot legemiddelloven § 43 annet ledd og ligningsloven § 12-1. Politimesteren avgjør spørsmålet om tiltale i forbrytelsessaker som nevnt i første punktum. Etter generelle retningslinjer gitt av riksadvokaten, kan politimesteren med skriftlig samtykke fra førstestatsadvokaten beslutte at også andre tjenestemenn med juridisk embetseksamen innen påtalemyndigheten i politiet, skal ha slik myndighet.</article><article class="legalP" data-absoluteaddress="/kapittel/1/foreslåttparagraf/5/ledd/3/" id="kapittel-1-foreslåttparagraf-5-ledd-3">I tilfeller som nevnt i første ledd første punktum og annet ledd, skal spørsmålet om tiltale likevel forelegges statsadvokaten til avgjørelse etter reglene i femte ledd, når saken har særlig stor allmenn interesse, når det er bestemt av overordnet påtalemyndighet eller når politiet finner det nødvendig å begjære fastsetting av en samlet ubetinget straff etter straffeloven § 54 nr. 3 dersom den tidligere saken hørte under statsadvokaten.</article><article class="legalP" data-absoluteaddress="/kapittel/1/foreslåttparagraf/5/ledd/4/" id="kapittel-1-foreslåttparagraf-5-ledd-4">I sak om forbrytelse som ikke er nevnt i annet ledd første punktum, avgjør statsadvokaten om det skal utferdiges tiltalebeslutning, med mindre tiltalespørsmålet hører under Kongen eller riksadvokaten eller saken skal forelegges riksadvokaten etter § 22-3.</article><article class="legalP" data-absoluteaddress="/kapittel/1/foreslåttparagraf/5/ledd/5/" id="kapittel-1-foreslåttparagraf-5-ledd-5">Mener politiet at det i en sak om forbrytelse som ikke er nevnt i annet ledd første punktum, er grunn til å reise tiltale, skal saken forelegges statsadvokaten med utferdiget siktelse. I politiets innstilling skal det gis uttalelse om hvilke andre krav enn straff som også bør gjøres gjeldende i saken. Dersom straffeloven §§ 54 nr. 3 eller 64 annet ledd eller fengselsloven § 41 kommer til anvendelse, skal kopi av den tidligere dommen vedlegges. I saker hvor siktede er fengslet må politiet når saken sendes statsadvokaten, sørge for å ta de nødvendige kopier til bruk ved eventuell forlengelse av fengslingen.</article><article class="legalP" data-absoluteaddress="/kapittel/1/foreslåttparagraf/5/ledd/6/" id="kapittel-1-foreslåttparagraf-5-ledd-6">Bestemmelsene i femte ledd gjelder tilsvarende når statsadvokaten eller riksadvokaten gir innstilling til henholdsvis riksadvokaten eller Kongen.</article></article> <article class="defaultP" margin-top="true">§ 24-1 første ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">I saker om forbrytelse ved herreds- eller byrett som ikke er nevnt i § 22-2 annet ledd første punktum, avgjør statsadvokaten – hvis ikke annet er bestemt ved instruks – om aktoratet skal utføres av ham, politiet eller av en advokat som er antatt til å føre slike saker.</article> <article class="defaultP" margin-top="true">§ 24-1 tredje ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Saker om forseelse ved herreds- eller byrett skal som regel føres av politiets tjenestemenn som hører til påtalemyndigheten. Det samme gjelder forbrytelsessaker som nevnt i § 22-2 annet ledd første punktum.</article> <article class="defaultP" margin-top="true">§ 26-2 første ledd nytt tredje punktum skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">I forbrytelsessaker som nevnt i § 22-2 annet ledd første punktum, gjelder oversendelsesfristen i § 27-1 annet ledd tredje punktum.</article> <article class="defaultP" margin-top="true">Nåværende tredje punktum blir nytt fjerde punktum.</article> <article class="defaultP" margin-top="true">§ 26-3 nytt tiende ledd skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Når fornærmedes navn og adresse er kjent, skal vedkommende underrettes om domsresultatet og om rett til innsyn etter straffeprosessloven § 28.</article> <article class="defaultP" margin-top="true">§ 27-1 annet og tredje ledd skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Er tiltalen i en forbrytelsessak tatt ut av politiet eller statsadvokaten, avgjør statsadvokaten spørsmålet om anke eller fornyet behandling. I forbrytelsessaker som nevnt i § 22-2 annet ledd første punktum kan politiet likevel vedta dommen. I forbrytelsessaker som nevnt i § 22-2 annet ledd første punktum, skal politiet innen 14 dager etter at de mottok dommen, vedta eller oversende den til statsadvokaten.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Er tiltalen besluttet av politiet i en forseelsessak, treffes avgjørelsen om anke av politimesteren. Mener politimesteren at det bør begjæres fornyet behandling ved lagmannsrett i en forseelsessak, oversender han umiddelbart sakens dokumenter til statsadvokaten til avgjørelse av spørsmålet. Dersom det er fare for at fristen for å begjære fornyet behandling i så fall vil bli oversittet, skal politimesteren selv ta ut begjæring om fornyet behandling som forkynnes for tiltalte. Deretter sendes sakens dokumenter til statsadvokaten, ledsaget av politiets uttalelse.</article> <article class="defaultP" margin-top="true">§ 27-2 skal lyde:</article><article class="futureLegalArticle" data-name="§27-2" data-partID="§27-2" data-absoluteaddress="/kapittel/1/foreslåttparagraf/6/" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 27-2</span>. <span class="legalArticleTitle">Anke og fornyet behandling – enkelte særlige forhold</span></span><article class="legalP" data-absoluteaddress="/kapittel/1/foreslåttparagraf/6/ledd/1/" id="kapittel-1-foreslåttparagraf-6-ledd-1">Har statsadvokaten eller politiet utferdiget en tiltalebeslutning eller en siktelse som omfatter både forbrytelser og forseelser, er det statsadvokaten som treffer vedtak om anke eller begjæring om fornyet behandling for alle forholdene. Dette gjelder likevel ikke for forhold som er tatt med etter ordre fra riksadvokaten.</article><article class="legalP" data-absoluteaddress="/kapittel/1/foreslåttparagraf/6/ledd/2/" id="kapittel-1-foreslåttparagraf-6-ledd-2">Hvis alle de forbrytelser som tiltalen eller siktelsen gjelder er nevnt i § 22-2 annet ledd første punktum og tiltalen eller siktelsen er utferdiget av politiet, kan politiet vedta hele dommen.</article></article> <article class="defaultP" margin-top="true">§ 27-3 annet ledd skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Beslutning om å erklære fortsatt kjæremål etter straffeprosessloven § 388 treffes alltid av politimesteren i forseelsessaker og i forbrytelsessaker som nevnt i § 22-2 annet ledd første punktum. I andre forbrytelsessaker treffes beslutning om fortsatt kjæremål av statsadvokaten eller riksadvokaten.</article> <article class="defaultP" margin-top="true">§ 29-1 annet ledd skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Statsadvokaten gjør vedtak om fullbyrding av dom i sak om forbrytelse. Beslutningen treffes likevel av politiet i sak hvor politiet har tatt ut tiltale etter § 22-2 annet ledd første punktum. Politiet gjør vedtak om fullbyrding i sak avgjort ved forelegg og i sak om forseelse.</article> <article class="defaultP" margin-top="true">§ 29-4 tredje ledd skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Ellers kan politiet i saker hvor politiet treffer vedtak om fullbyrding av dom og statsadvokaten i saker hvor statsadvokaten treffer slikt vedtak, gi utsettelse med fullbyrdingen når vektige grunner tilsier det. Dersom det i en forbrytelsessak som ikke er nevnt i § 22-2 annet ledd første punktum, oppstår spørsmål om en utsettelsesgrunn som ikke har vært forelagt for statsadvokaten, skal politiet utsette iverksettingen av fullbyrdingsordren inntil statsadvokatens nærmere bestemmelse er innhentet, med mindre det finnes utvilsomt at utsettelse vil bli avslått.</article> <article class="defaultP" margin-top="true">§ 29-9 første ledd første punktum skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Beslutning om å sette frem begjæring om at utsatt straff blir å fullbyrde i medhold av straffeloven § 54 nr. 2 og nr. 3 eller at det skal fastsettes nye vilkår for utsettelse av straffens fullbyrding eller at prøvetiden skal forlenges i medhold av straffeloven § 54 nr. 1, treffes av politiet i sak hvor politiet treffer vedtak om fullbyrding av dom og av statsadvokaten i sak hvor statsadvokaten treffer slikt vedtak.</article> <article class="defaultP" margin-top="true">§ 30-12 tredje ledd skal lyde:</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Ved utleggstrekk kan skyldneren eller arbeidsgiveren (kassereren) klage til namsretten over pålegget i medhold av tvangsfullbyrdelsesloven § 5-16 jf. § 7-26. Klagen skal settes fram for Statens Innkrevingssentral.</article> <article class="defaultP" margin-top="true">§ 31-1 femte ledd skal lyde:</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">I saker hvor politiet tar ut tiltale sender politiet benådningssøknaden sammen med straffesakens dokumenter via riksadvokaten til Justisdepartementet. I saker hvor politiet ikke tar ut tiltale, sendes saken via statsadvokaten. De som har saken til behandling skal gi slik uttalelse som saken foranlediger og i alle tilfeller om søknaden anbefales eller ikke.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-08-27-828/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. november 1993.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Fra det tidspunktet legemiddelloven 1992 trer i kraft, skal henvisningen til legemiddelloven § 43 annet ledd i nytt første punktum i § 22-2 annet ledd erstattes av en henvisning til legemiddelloven § 31 annet ledd.</article></section></main></body></html>