<!DOCTYPE html><html lang="no"><head><title>Forskrift om endring av noteringsforskrift for skattepliktige som driver jordbruk, gartneri eller skogbruk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:22</dd><dt class="legacyID">Datokode</dt><dd class="legacyID">FOR-1993-06-24-564</dd><dt class="dokid">DokumentID</dt><dd class="dokid">LTI/forskrift/1993-06-24-564</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 12</dd><dt class="dateInForce">I kraft fra</dt><dd class="dateInForce">inntektsåret 1992</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-03-05-1257</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§5-1</li><li>forskrift/1984-03-05-3450</li></ul></dd><dt class="dateOfPublication">Kunngjort</dt><dd class="dateOfPublication">1993-07-26</dd><dt class="title">Tittel</dt><dd class="title">Forskrift om endring av noteringsforskrift for skattepliktige som driver jordbruk, gartneri eller skogbruk.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 24. juni 1993 med hjemmel i lov av 13. juni 1980 nr. 24 om ligningsforvaltning § 5-1 nr. 8, jf Finans- og tolldepartementets delegeringsvedtak av 5. mars 1984 nr. 3450.</dd><dt class="refid">RefID</dt><dd class="refid">forskrift/1993-06-24-564</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av noteringsforskrift for skattepliktige som driver jordbruk, gartneri eller skogbruk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1993-06-24-564" id="dokument"><h1>Forskrift om endring av noteringsforskrift for skattepliktige som driver jordbruk, gartneri eller skogbruk.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-06-24-564/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I noteringsforskrift av 5. mars 1984 nr. 1257 for skattepliktige som driver jordbruk, gartneri eller skogbruk gjøres følgende endringer:</article> <article class="defaultP" margin-top="true">§ 3 åttende ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">For kviger, kalver, okser og griser over 2 måneder finnes enhetsprisen for hver gruppe på grunnlag av antatt salgsverdi for det enkelte dyr.</article> <article class="defaultP" margin-top="true">§ 3 tiende ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Avlingslager skal føres opp med antatt salgsverdi. Halvfabrikata som f.eks planter i vekst, verdsettes til salgsverdien på vedkommende stadium.</article> <article class="defaultP" margin-top="true">§ 3 11., 12., 13., 14. og 15. ledd utgår. Tidligere 16., 17., 18. og 19. ledd blir henholdsvis 11., 12., 13. og 14. ledd.</article> <article class="defaultP" margin-top="true">§ 4 annet til trettende ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Fast eiendom, maskiner og redskap skal i sluttstatus føres opp med de samme verdier som eiendelene er ført opp med i årets åpningsstatus, evt kjøpesum ved overtakelse av næring i løpet av året. Det gjøres tillegg for nyanlegg, forbedringer og aktiveringspliktige tilkjøp, og fradrag for offentlige tilskudd, avskrivninger, frasalg o l samt fradrag for skattepliktig del av frigitt skogavgift til nyanlegg i skogbruket.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Dyr som var voksne allerede ved årets begynnelse og som fremdeles er i behold, skal ved årets slutt verdsettes etter beregnet gjennomsnittsverdi av alle voksne dyr innen den enkelte dyreart i åpningsstatus. Som voksne ved årets begynnelse regnes i denne forbindelse storfe over 2 år, avlsgriser over 1/2 år, geiter over 9 måneder og dessuten sauer, gjess, ender og kalkuner som var over 1 år. Innkjøp av hel besetning (eller del av besetning ved etappevis overtakelse) likestilles med åpningsstatus i første punktum.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Nye dyr av samme slag som er nevnt i annet ledd og som er av eget oppal, skal i prinsippet verdsettes til tilvirkningsverdien som for andre varer. Skattedirektoratet fastsetter hvert år etter at Landbruksdepartementets uttalelse er innhentet, de enhetspriser som skal nyttes for nye dyr ved årets ligning.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Med utgangspunkt i enhetsprisene for nye voksne dyr, jf 3. ledd, fastsettes enhetspriser for nye dyr av eget oppal etter følgende forholdstall:<table><tbody><tr><td data-text-align="left" data-vertical-align="top">Kviger over 12 måneder (ikke kalvet)</td><td data-text-align="left" data-vertical-align="top">70 pst</td></tr><tr><td data-text-align="left" data-vertical-align="top">Kviger under 12 måneder</td><td data-text-align="left" data-vertical-align="top">30 pst</td></tr><tr><td data-text-align="left" data-vertical-align="top">Okser over 12 måneder</td><td data-text-align="left" data-vertical-align="top">70 pst</td></tr><tr><td data-text-align="left" data-vertical-align="top">Okser under 12 måneder</td><td data-text-align="left" data-vertical-align="top">30 pst</td></tr><tr><td data-text-align="left" data-vertical-align="top">Sauer under 12 måneder</td><td data-text-align="left" data-vertical-align="top">60 pst</td></tr><tr><td data-text-align="left" data-vertical-align="top">Geiter under 9 måneder</td><td data-text-align="left" data-vertical-align="top">30 pst</td></tr><tr><td data-text-align="left" data-vertical-align="top">Slaktegriser ca 5 måneder</td><td data-text-align="left" data-vertical-align="top">100 pst</td></tr><tr><td data-text-align="left" data-vertical-align="top">Slaktegriser ca 4 måneder</td><td data-text-align="left" data-vertical-align="top">80 pst</td></tr><tr><td data-text-align="left" data-vertical-align="top">Slaktegriser ca 3 måneder</td><td data-text-align="left" data-vertical-align="top">60 pst</td></tr><tr><td data-text-align="left" data-vertical-align="top">Smågriser ca 2 måneder</td><td data-text-align="left" data-vertical-align="top">40 pst</td></tr><tr><td data-text-align="left" data-vertical-align="top">Smågriser under 2 måneder</td><td data-text-align="left" data-vertical-align="top">20 pst</td></tr></tbody></table></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Beregnet enhetspris, jf 4. og 5. ledd, som overstiger kr 1.000, avrundes til nærmeste kr 100. Enhetspriser på kr 500 – 1.000 avrundes til nærmeste kr 50. Lavere enhetspris avrundes til nærmeste kr 10. Ved beregning av ny enhetspris for dyr fra åpningsstatus, jf reglene i 3. ledd, foretas avrunding til nærmeste kr 10.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Innkjøpte dyr av samme slag som nevnt foran til fornyelse og utvidelse av egen buskap, verdsettes etter samme retningslinjer som buskap av eget oppal.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Fôringsdyr og ungdyr innkjøpt med tanke på salg som slakt eller omsetning som livdyr, verdsettes til innkjøpspris med tillegg av beregnede fôrutgifter mv fram til årsskiftet (tilvirkningsverdien).</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Hester av eget oppal og innkjøpte unghester skrives opp med økningen i tilvekst etter tilvirkningsverdien fram til 3 års alder. For innkjøpte voksne hester legges kjøpesummen til grunn. Verdien av voksne hester blir stående uendret inntil realisasjon.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Verpehøner og kyllinger som skal settes inn i eggproduksjon, verdsettes til slakteverdi.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Lager av grovfôr, korn, frø, grønnsaker, frukt og planter for salg i veksthus eller på friland skal statusføres etter tilvirkningsverdien, jf skatteloven § 50 annet ledd bokstav a første avsnitt. Den samme verdsettelsesmåte nyttes også for lager av foredlet skogsvirke samt lager av ull, huder og skinn. Dersom ikke noe annet kan dokumenteres nyttes takseringsreglenes bestemmelser om varelagervurdering i landbruket.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Lager av tømmer, kubb, ved mv skal verdsettes til tilvirkningsverdien. Dette tilsvarer stort sett utgiftsførte beløp til hugging, kjøring mv av lagerpartiet. Verdien av eget arbeid skal ikke tas med, men derimot skal direkte kostnader ved bruk av egne maskiner tas med.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Den årlige sluttstatus blir uten endringer å regne som åpningsstatus for det påfølgende regnskapsår. Dersom ligningsmyndighetene har forandret på statusansettelsene med endelig virkning, bør skattyteren gjennomføre tilsvarende retting i sine oppstillinger.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-06-24-564/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene gjelder fra og med inntektsåret 1992.</article></section></main></body></html>