<!DOCTYPE html><html lang="no"><head><title>Forskrift om premier i livsforsikring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1993-11-25-1063</dd><dt class="dokid">DokumentID</dt><dd class="dokid">LTI/forskrift/1993-11-25-1063</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 19</dd><dt class="dateInForce">I kraft fra</dt><dd class="dateInForce">1993-11-29</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§7-6</li></ul></dd><dt class="dateOfPublication">Kunngjort</dt><dd class="dateOfPublication">1993-12-17</dd><dt class="title">Tittel</dt><dd class="title">Forskrift om premier i livsforsikring.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 25. november 1993 med hjemmel i lov 10. juni 1988 nr. 39 om forsikringsvirksomhet § 7-6 fjerde ledd.</dd><dt class="refid">RefID</dt><dd class="refid">forskrift/1993-11-25-1063</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om premier i livsforsikring.<ul class="tocSubUl"><li>§ 1. Anvendelsesområde</li><li>§ 2. Grunnlagsrente</li><li>§ 3. Ikrafttreden og overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/1993-11-25-1063" id="dokument"><h1>Forskrift om premier i livsforsikring.</h1><article class="legalArticle" data-lovdata-URL="LTI/forskrift/1993-11-25-1063/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften her gjelder for livsforsikringskontrakter som inngås og pensjonskasser som opprettes etter at forskriften er trådt ikraft.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften omfatter også tidligere tegnede forsikringskontrakter som overføres til et livsforsikringsselskap etter denne forskriftens ikrafttreden. Fripolise som overføres, og som er utstedt under tidligere inngått kollektiv pensjonsforsikringskontrakt, regnes ikke som ny kontrakt.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Kredittilsynet kan fastsette at bestemmelsene i forskriften her også skal gjelde for kollektiv pensjonsforsikring ved opptak av nye medlemmer eller ved økning av pensjonsytelsene som følge av lønnsforhøyelse eller endring av folketrygdens grunnbeløp, samt for individuelle livsforsikringskontrakter med rett til indeksregulering av premier eller forsikringsytelser.</article></article><article class="legalArticle" data-lovdata-URL="LTI/forskrift/1993-11-25-1063/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grunnlagsrente</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Et livsforsikringsselskap kan ikke inngå livsforsikringskontrakt med premie beregnet på grunnlag av høyere avkastning av forvaltet kapital (grunnlagsrente) enn 3 prosent p.a.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Et livsforsikringsselskaps premietariffer skal utarbeides i samsvar med bestemmelsen i første ledd.</article></article><article class="legalArticle" data-lovdata-URL="LTI/forskrift/1993-11-25-1063/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttreden og overgangsregler</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Forskriften trer i kraft 29. november 1993.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Kredittilsynet gir nærmere overgangsregler om midlertidig premiefastsettelse for kontrakter som inngås før nye premietariffer er endelig fastlagt.</article></article></main></body></html>