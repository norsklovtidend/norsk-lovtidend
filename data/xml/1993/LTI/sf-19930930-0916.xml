<!DOCTYPE html><html lang="no"><head><title>Forskrift om attføringsstønad.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:34</dd><dt class="legacyID">Datokode</dt><dd class="legacyID">FOR-1993-09-30-916</dd><dt class="dokid">DokumentID</dt><dd class="dokid">LTI/forskrift/1993-09-30-916</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 16</dd><dt class="dateInForce">I kraft fra</dt><dd class="dateInForce">1994-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§5b-8</li></ul></dd><dt class="dateOfPublication">Kunngjort</dt><dd class="dateOfPublication">1993-10-26</dd><dt class="title">Tittel</dt><dd class="title">Forskrift om attføringsstønad.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og arbeidsdepartementet 30. september 1993 med hjemmel i lov 17. juni 1966 nr. 12 om folketrygd § 5B-8.</dd><dt class="refid">RefID</dt><dd class="refid">forskrift/1993-09-30-916</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om attføringsstønad.<ul class="tocSubUl"><li>I. Definisjoner<ul class="tocSubUl"><li>§ 1-1. (Godkjent attføringsinstitusjon)</li><li>§ 1-2. (Skole, kurs, bedrift)</li></ul></li><li>II. Stønad under attføringstiltak etter lovens § 5B-8<ul class="tocSubUl"><li>§ 2-1. (Skolemateriell m.v.)</li><li>§ 2-2. (Fadder)</li><li>§ 2-3. (Arbeidstreningsplass)</li><li>§ 2-4. (Daglige reiseutgifter)</li><li>§ 2-5. (Hjemreiser)</li><li>§ 2-6. (Boutgifter)</li><li>§ 2-7. (Flytting)</li></ul></li><li>Ikrafttredelse/overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/1993-09-30-916" id="dokument"><h1>Forskrift om attføringsstønad.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-09-30-916/KAPITTEL_1" data-partID="k1"><h2>I. Definisjoner</h2><article class="legalArticle" data-lovdata-URL="LTI/forskrift/1993-09-30-916/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">(Godkjent attføringsinstitusjon)</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med godkjent attføringsinstitusjon som nevnt i lovens § 5B-8 bokstav a) forstås<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">arbeidsmarkedsetatens andrelinjetjeneste og arbeidstreningssenter under Kommunal- og arbeidsdepartementet,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">statlige kompetansesentre og spesialskoler.</article></article></li></ul></article></article><article class="legalArticle" data-lovdata-URL="LTI/forskrift/1993-09-30-916/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">(Skole, kurs, bedrift)</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Med skole, kurs e.l. som nevnt i lovens § 5B-8 bokstav b) forstås virksomhet eller institusjon som gir tilbud om opplæring m.v. både til funksjonshemmede og til andre.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Med bedrift som nevnt i lovens § 5B-8 bokstav b) forstås offentlige og private virksomheter, herunder også arbeidsmarkedsbedrifter.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-09-30-916/KAPITTEL_2" data-partID="k2"><h2>II. Stønad under attføringstiltak etter lovens § 5B-8</h2><article class="legalArticle" data-lovdata-URL="LTI/forskrift/1993-09-30-916/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">(Skolemateriell m.v.)</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Til trygdet som gjennomgår utdanning som ledd i et yrkesrettet attføringstiltak ved institusjon, skole eller bedrift som nevnt i forskriftenes §§ 1-1 og 1-2, ytes stønad til dekning av utgifter til bøker og undervisningsmateriell, skolepenger og eksamensgebyr.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Stønad til bøker og undervisningsmateriell ytes med en fast sats pr. år, og utgjør samme satser som de Statens lånekasse for utdanning anvender ved beregning av tilsvarende utgifter.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Dersom den trygdede på grunn av funksjonshemningen har særlig store utgifter til bøker og undervisningsmateriell, kan de faktiske utgiftene dekkes.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Stønad til skolepenger og eksamensgebyr ytes på grunnlag av de faktiske utgiftene.</article></article><article class="legalArticle" data-lovdata-URL="LTI/forskrift/1993-09-30-916/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">(Fadder)</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Til trygdet som gjennomgår et attføringstiltak ved institusjon, skole eller bedrift som nevnt i forskriftenes §§ 1-1 og 1-2, kan det ytes stønad til dekning av nødvendige utgifter til fadder/praktisk hjelp.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Stønaden kan utbetales direkte til attføringsstedet eller til den trygdede.</article></article><article class="legalArticle" data-lovdata-URL="LTI/forskrift/1993-09-30-916/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">(Arbeidstreningsplass)</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Til trygdet som gjennomgår arbeidstrening eller opplæring ved godkjent arbeidstreningsplass i en bedrift, ytes stønad til dekning av utgifter i forbindelse med arbeidstreningen. Stønaden ytes med en fast sats, som fastsettes gjennom årlige budsjettvedtak. Stønaden ytes i inntil 3 måneder og utbetales direkte til bedriften.</article></article><article class="legalArticle" data-lovdata-URL="LTI/forskrift/1993-09-30-916/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">(Daglige reiseutgifter)</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Det ytes stønad til dekning av nødvendige utgifter til daglige reiser i forbindelse med attføringstiltaket.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Stønaden ytes på grunnlag av billigste reisemåte med rutegående transportmiddel. Det kan ytes høyere stønad dersom den trygdede på grunn av funksjonshemningen ikke kan benytte rutegående transportmiddel.</article></article><article class="legalArticle" data-lovdata-URL="LTI/forskrift/1993-09-30-916/§2-5" data-name="§2-5" data-partID="§2-5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">(Hjemreiser)</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Til trygdet som må bo borte fra hjemmet under attføringstiltaket ytes stønad til 4 hjemreiser pr. år. Til trygdet som har barn under 10 år ytes stønad til 8 hjemreiser pr. år. I særlige tilfeller kan det ytes stønad til flere hjemreiser.</article></article><article class="legalArticle" data-lovdata-URL="LTI/forskrift/1993-09-30-916/§2-6" data-name="§2-6" data-partID="§2-6" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">(Boutgifter)</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Til trygdet som må bo borte fra hjemmet på grunn av attføringstiltaket, ytes stønad til dekning av nødvendige ekstrautgifter til bolig.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Stønaden ytes med et fast månedlig beløp, som fastsettes gjennom årlige budsjettvedtak.</article><article class="legalP" data-absoluteaddress="/kapittel/2/paragraf/6/ledd/3/" id="kapittel-2-paragraf-6-ledd-3">Til trygdet som på grunn av funksjonshemningen har høyere ekstrautgifter til bolig enn det fastsatte månedlige beløp, kan det ytes stønad til dekning av de faktiske ekstrautgiftene.</article></article><article class="legalArticle" data-lovdata-URL="LTI/forskrift/1993-09-30-916/§2-7" data-name="§2-7" data-partID="§2-7" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">(Flytting)</span></h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Det ytes stønad til dekning av utgifter til flytting dersom en trygdet må flytte fra hjemstedet i forbindelse med et attføringstiltak eller i forbindelse med arbeid etter attføringen.</article><article class="legalP" data-absoluteaddress="/kapittel/2/paragraf/7/ledd/2/" id="kapittel-2-paragraf-7-ledd-2">Stønaden utgjør et beløp som svarer til nødvendige faktiske flytteutgifter.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1993-09-30-916/KAPITTEL_3" data-partID="k3"><h2>Ikrafttredelse/overgangsregler</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Disse forskrifter trer i kraft 1. januar 1994, og gis virkning for tilfeller hvor krav om ytelser settes fram tidligst nevnte dato.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Departementet gir overgangsregler om hvor lenge gjeldende forskrift om attføringshjelp, fastsatt av Sosialdepartementet 28. desember 1988 nr. 1164 med hjemmel i folketrygdlovens § 5-3 siste ledd, får anvendelse etter 1. januar 1994.</article></section></main></body></html>