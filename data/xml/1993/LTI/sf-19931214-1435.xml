<!DOCTYPE html><html lang="no"><head><title>Forskrift om regnskapsføring av reindriftsfond og reinbeitedistriktenes regnskap.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-1993-12-14-1435</dd><dt class="dokid">DokumentID</dt><dd class="dokid">LTI/forskrift/1993-12-14-1435</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 19</dd><dt class="dateInForce">I kraft fra</dt><dd class="dateInForce">1994-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1978-06-09-49/§32</li><li>lov/1978-06-09-49/§33</li><li>lov/1978-06-09-49/§8</li></ul></dd><dt class="dateOfPublication">Kunngjort</dt><dd class="dateOfPublication">1999-09-24</dd><dt class="title">Tittel</dt><dd class="title">Forskrift om regnskapsføring av reindriftsfond og reinbeitedistriktenes regnskap.</dd><dt class="miscInformation">Annet om dokumentet</dt><dd class="miscInformation">Fastsatt av Reindriftsstyret 14. desember 1993 med hjemmel i lov av 9. juni 1978 nr. 49 om reindrift § 32 og § 33, jf. § 8 fjerde ledd og Landbruksdepartementets delegeringsvedtak av 17. februar 1992.</dd><dt class="refid">RefID</dt><dd class="refid">forskrift/1993-12-14-1435</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regnskapsføring av reindriftsfond og reinbeitedistriktenes regnskap.<ul class="tocSubUl"><li>§ 1. Forskriftens rekkevidde</li><li>§ 2. Regnskapspliktens innhold</li><li>§ 3. Hva som skal føres i regnskapet</li><li>§ 4. Regnskapsmateriell</li><li>§ 5. Regnskapsføringen</li><li>§ 6. Regnskapsåret</li><li>§ 7. Åpningsstatus</li><li>§ 8. Årsregnskapets innhold</li><li>§ 9. Behandling av årsregnskap</li><li>§ 10. Spesifikasjon av resultatregnskapet</li><li>§ 11. Spesifikasjon av status (balanse)</li><li>§ 12. Tilleggsopplysninger til resultatregnskapet og status</li><li>§ 13. Avskrivningsregler for anleggsmidler</li><li>§ 14. Revisjon</li><li>§ 15. Utfyllende bestemmelser</li><li>§ 16. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1993-12-14-1435" id="dokument"><h1>Forskrift om regnskapsføring av reindriftsfond og reinbeitedistriktenes regnskap.</h1><article class="legalArticle" data-lovdata-URL="LTI/forskrift/1993-12-14-1435/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens rekkevidde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ethvert reinbeitedistrikt og reindriftsfond opprettet i medhold av lov om reindrift av 9. juni 1978 nr. 49 er regnskapspliktig etter denne forskrift.</article></article><article class="legalArticle" data-lovdata-URL="LTI/forskrift/1993-12-14-1435/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Regnskapspliktens innhold</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den regnskapspliktige skal føre regnskap i samsvar med god regnskapsskikk og bestemmelser i denne forskrift.</article></article><article class="legalArticle" data-lovdata-URL="LTI/forskrift/1993-12-14-1435/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hva som skal føres i regnskapet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Regnskapsbøkene skal gi fullstendige og spesifiserte opplysninger om virksomhetens gang.</article></article><article class="legalArticle" data-lovdata-URL="LTI/forskrift/1993-12-14-1435/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Regnskapsmateriell</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det skal føres dagbok for alle forretningstilfeller. Om ønskelig, eller revisor finner det nødvendig, kan en i tillegg føre egne bøker for mellomværende med fordringshavere og skyldnere, og sammendrag av regnskapene (kontobok, hovedbok og årsregnskapsbok).</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">I stedet for regnskapsbøker kan det nyttes andre systemer, f.eks. løse kort, blad, data, etc., såfremt dette er godkjent av revisor.</article></article><article class="legalArticle" data-lovdata-URL="LTI/forskrift/1993-12-14-1435/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Regnskapsføringen</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Regnskapsbøkene skal føres på en ordentlig og oversiktlig måte. Sidene skal være nøyaktig nummerert før bøkene tas i bruk. Det som er ført i bøkene må ikke fjernes eller gjøres uleselig ved overstrykning eller liknende.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Alle utgifter/inntekter skal bokføres og bekreftes ved bilag. Bilagene skal nummereres, og i dagboken skal det henvises til dette nummer.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Ved årets slutt skal det så snart som mulig foretas nøyaktig og fullstendig avslutning av regnskapet og utarbeides lister over fordringer og gjeld.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Regnskapsbøker med tilhørende bilag skal oppbevares ordnet her i landet i minst 10 år etter utløpet av vedkommende regnskapsår. Det samme gjelder mottatte brev og egne dokumenter som er med på å legitimere regnskapet.</article></article><article class="legalArticle" data-lovdata-URL="LTI/forskrift/1993-12-14-1435/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Regnskapsåret</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Regnskapsåret skal følge kalenderåret.</article></article><article class="legalArticle" data-lovdata-URL="LTI/forskrift/1993-12-14-1435/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Åpningsstatus</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Når en regnskapspliktig virksomhet etableres skal det lages en oppstilling over eiendeler og gjeld.</article></article><article class="legalArticle" data-lovdata-URL="LTI/forskrift/1993-12-14-1435/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Årsregnskapets innhold</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">For hvert regnskapsår skal det utarbeides årsregnskap bestående av resultatregnskap, status og eventuelle redegjørelser etter § 12.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Resultatregnskapet skal omfatte inntekter og utgifter og stilles opp slik at det viser størrelsen av overskudd eller underskudd.</article></article><article class="legalArticle" data-lovdata-URL="LTI/forskrift/1993-12-14-1435/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Behandling av årsregnskap</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Årsregnskapet skal være ferdig avsluttet og oversendt revisor innen 15. mars etter regnskapsåret.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Årsregnskap for distrikt og fond skal behandles av henholdsvis distriktsstyret og områdestyret etter revisjon. Har noen innvendinger, skal det gis nærmere redegjørelse i protokollen.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Distriktsregnskapet skal legges frem for årsmøtet for godkjenning. Fondsregnskapet skal legges frem for Reindriftssjefen.</article></article><article class="legalArticle" data-lovdata-URL="LTI/forskrift/1993-12-14-1435/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Spesifikasjon av resultatregnskapet</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Resultatet skal settes opp slik at det gir et tilfredsstillende uttrykk for hvordan det økonomiske resultatet i regnskapsåret er fremkommet.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Resultatregnskapet skal inndeles i poster i samsvar med instruks fra Reindriftssjefen.</article></article><article class="legalArticle" data-lovdata-URL="LTI/forskrift/1993-12-14-1435/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Spesifikasjon av status (balanse)</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Status (balanse) skal vise virksomhetens eiendeler, gjeld og egenkapital, og dessuten pantstillelser og garantiansvar ved utgangen av regnskapsåret.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Status skal inndeles i poster i samsvar med instruks fra Reindriftssjefen.</article></article><article class="legalArticle" data-lovdata-URL="LTI/forskrift/1993-12-14-1435/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Tilleggsopplysninger til resultatregnskapet og status</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Ved regnskapsavslutning skal det gis følgende tilleggsopplysninger:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/12/ledd/1/punkt/1/" id="paragraf-12-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/12/ledd/1/punkt/1/ledd/1/" id="paragraf-12-ledd-1-punkt-1-ledd-1">Fordringer og tilgodehavende, såvel som aksjer og andeler, skal spesifiseres i status (balanse) med navn og beløp.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/12/ledd/1/punkt/2/" id="paragraf-12-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/12/ledd/1/punkt/2/ledd/1/" id="paragraf-12-ledd-1-punkt-2-ledd-1">For hver post i status (balanse) som omfatter reindriftsanlegg, bygninger, maskiner o.l. skal det gis opplysninger om av- og nedskrivninger i regnskapsåret.</article></article></li></ul></article></article><article class="legalArticle" data-lovdata-URL="LTI/forskrift/1993-12-14-1435/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Avskrivningsregler for anleggsmidler</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Anleggsmidler som forringes på grunn av alder og slitasje skal avskrives planmessig, med mindre det tidligere er tilstrekkelig avskrevet. Driftsmidler må ikke føres opp med høyere beløp enn verdien ved anskaffelse.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Reindriftssjefen gir veiledende avskrivningsregler.</article></article><article class="legalArticle" data-lovdata-URL="LTI/forskrift/1993-12-14-1435/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Revisjon</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Ethvert regnskapspliktig reinbeitedistrikt og fond er revisjonspliktig. Revisjon skal foretas av registrert eller statsautorisert revisor.</article></article><article class="legalArticle" data-lovdata-URL="LTI/forskrift/1993-12-14-1435/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Reindriftssjefen kan gi dispensasjon fra denne forskrift.</article></article><article class="legalArticle" data-lovdata-URL="LTI/forskrift/1993-12-14-1435/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Denne forskrift trer i kraft 1. januar 1994. Samtidig oppheves Reindriftsstyrets forskrift om regnskapsføring av reindriftsfond og reinbeitedistriktenes regnskap av 24. mars 1992.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke tidligere kunngjort i Norsk Lovtidend.</article></footer></article></main></body></html>