<!DOCTYPE html><html lang="no"><head><title>Forskrift om endring av forskrift om utlendingers fiske og fangst i Norges økonomiske sone.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:36</dd><dt class="legacyID">Datokode</dt><dd class="legacyID">FOR-1993-06-25-569</dd><dt class="dokid">DokumentID</dt><dd class="dokid">LTI/forskrift/1993-06-25-569</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 12</dd><dt class="dateInForce">I kraft fra</dt><dd class="dateInForce">1993-06-25</dd><dt class="changesToDocuments">Endrer</dt><dd class="changesToDocuments"><ul><li>forskrift/1977-05-13-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1977-05-13-2/§15</li></ul></dd><dt class="dateOfPublication">Kunngjort</dt><dd class="dateOfPublication">1993-07-26</dd><dt class="title">Tittel</dt><dd class="title">Forskrift om endring av forskrift om utlendingers fiske og fangst i Norges økonomiske sone.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 25. juni 1993 med hjemmel i kgl.res. av 13. mai 1977 om utlendingers fiske og fangst i Norges økonomiske sone § 15.</dd><dt class="refid">RefID</dt><dd class="refid">forskrift/1993-06-25-569</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om utlendingers fiske og fangst i Norges økonomiske sone.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1993-06-25-569" id="dokument"><h1>Forskrift om endring av forskrift om utlendingers fiske og fangst i Norges økonomiske sone.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-06-25-569/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 13. mai 1977 om utlendingers fiske og fangst i Norges økonomiske sone gjøres følgende endringer:</article> <article class="defaultP" margin-top="true">Forskriftens tittel skal lyde:</article><article class="defaultP"><i>Forskrift om utlendingers fiske og fangst i norges økonomiske sone.</i></article> <article class="defaultP" margin-top="true">Kapittelinndelingen oppheves.</article> <article class="defaultP" margin-top="true">§ 1 skal lyde:</article><article class="defaultP"><i>Virkeområde.</i></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Denne forskrift gjelder for utenlandsk fartøy som skal drive fiske eller fangst i Norges økonomiske sone utenfor det norske fastland mellom 12 og 200 nautiske mil (en nautisk mil = 1.852 m) fra grunnlinjene.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Forskriften er ikke til hinder for at svenske og danske fiskere kan fiske inntil 4 nautiske mil fra de fastsatte grunnlinjer i de områder som dekkes av overenskomsten av 19. desember 1966 mellom Norge, Danmark og Sverige om gjensidig adgang til fiske i Skagerrak og Kattegat og på de vilkår som følger av nevnte avtale.</article> <article class="defaultP" margin-top="true">Overskriften til § 2 skal lyde:</article><article class="defaultP"><i>Definisjoner.</i></article> <article class="defaultP" margin-top="true">§ 2 tredje ledd oppheves.</article> <article class="defaultP" margin-top="true">Overskriften til § 3 skal lyde:</article><article class="defaultP"><i>Unntaksbestemmelse.</i></article> <article class="defaultP" margin-top="true">§ 3 første ledd oppheves.</article> <article class="defaultP" margin-top="true">Overskriften til § 4 skal lyde:</article><article class="defaultP"><i>Tildeling av fisketillatelse.</i></article> <article class="defaultP" margin-top="true">§ 6 blir nytt § 4 annet ledd.</article> <article class="defaultP" margin-top="true">§ 7 første ledd blir nytt § 4 tredje ledd.</article> <article class="defaultP" margin-top="true">Nåværende § 4 annet og tredje ledd blir fjerde og femte ledd.</article> <article class="defaultP" margin-top="true">Overskriften til § 5 skal lyde:</article><article class="defaultP"><i>Søknad om fisketillatelse.</i></article> <article class="defaultP" margin-top="true">§ 6 oppheves.</article> <article class="defaultP" margin-top="true">§ 7 blir ny § 6 og overskriften skal lyde:</article><article class="defaultP"><i>Vilkår for nektelse og tilbaketrekking av fisketillatelse.</i></article> <article class="defaultP" margin-top="true">§ 7 første ledd oppheves, og nåværende annet, tredje og fjerde ledd blir første, annet og tredje ledd.</article> <article class="defaultP" margin-top="true">§ 8 blir ny § 7 og skal lyde:</article><article class="defaultP"><i>Begrensninger i klageadgangen.</i></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For vedtak i medhold av §§ 4 og 6 gjelder ikke forvaltningslovens regler om grunngivingsplikt, og vedtak kan ikke påklages.</article> <article class="defaultP" margin-top="true">§ 9 blir ny § 8 og skal lyde:</article><article class="defaultP"><i>Rapporteringsbestemmelser.</i></article><article class="numberedLegalP" data-numerator="a" data-absoluteaddress="/kapittel/1/nummer/1/" id="kapittel-1-nummer-1">a) Aktivmelding.<article class="legalP" data-absoluteaddress="/kapittel/1/nummer/1/ledd/1/" id="kapittel-1-nummer-1-ledd-1">Fartøy som er gitt tillatelse til fiske og fangst i sonen nord for 62° N skal tidligst 24 timer og senest 12 timer før fisket i sonen påbegynnes sende aktivmelding til Fiskeridirektoratet pr. telegram, telex eller telefax.</article><article class="legalP" data-absoluteaddress="/kapittel/1/nummer/1/ledd/2/" id="kapittel-1-nummer-1-ledd-2">Fartøy som kommer fra fiskevernsonen ved Svalbard etter å ha drevet fiske der, kan uten hensyn til tidsfristen i første ledd starte fiske etter at aktivmelding er sendt.</article><article class="legalP" data-absoluteaddress="/kapittel/1/nummer/1/ledd/3/" id="kapittel-1-nummer-1-ledd-3">Fartøy som er gitt tillatelse til fiske og fangst i sonen sør for 62° N skal tidligst 12 timer og senest 1 time før innseiling i sonen sende aktivmelding til Fiskeridirektoratet pr. telegram, telex eller telefax.</article><article class="legalP" data-absoluteaddress="/kapittel/1/nummer/1/ledd/4/" id="kapittel-1-nummer-1-ledd-4">Aktivmeldingen skal inneholde opplysninger om fartøyets navn, registreringsnummer, radiokallesignal, dato og posisjon for fiskestart angitt i lengde og bredde (grader og minutter), og fangst om bord på fartøyet ved inngang i sonen i kg rund vekt spesifisert på fiskearter.</article><article class="legalP" data-absoluteaddress="/kapittel/1/nummer/1/ledd/5/" id="kapittel-1-nummer-1-ledd-5">Fiskeridirektøren kan ved forskrift bestemme at det skal opplyses hvilket fiskeri fartøyet skal delta i.</article></article><article class="numberedLegalP" data-numerator="b" data-absoluteaddress="/kapittel/1/nummer/2/" id="kapittel-1-nummer-2">b) Fangstmelding.<article class="legalP" data-absoluteaddress="/kapittel/1/nummer/2/ledd/1/" id="kapittel-1-nummer-2-ledd-1">Fartøy skal sende ukentlig fangstmelding om fangst i sonen til Fiskeridirektoratet. Melding skal første gang sendes senest ved utløpet av den sjuende dag etter fiskestart og skal inneholde opplysninger om fartøyets navn, registreringsnummer, radiokallesignal, dato og posisjon på meldingstidspunktet angitt i lengde og bredde (grader og minutter), antall fiskedager og fangstkvantum i kg rund vekt spesifisert på fiskearter og ICES-statistikkområder.</article><article class="legalP" data-absoluteaddress="/kapittel/1/nummer/2/ledd/2/" id="kapittel-1-nummer-2-ledd-2">Fangst mottatt fra andre fartøy skal rapporteres spesielt med angivelse av fiskearter og kvantum i kg rund vekt for hvert av de fartøy fangsten mottas fra.</article><article class="legalP" data-absoluteaddress="/kapittel/1/nummer/2/ledd/3/" id="kapittel-1-nummer-2-ledd-3">Fiskeridirektøren kan ved forskrift bestemme at fangster skal spesifiseres på statistikkområder fastsatt av Fiskeridirektøren.</article></article><article class="numberedLegalP" data-numerator="c" data-absoluteaddress="/kapittel/1/nummer/3/" id="kapittel-1-nummer-3">c) Passivmelding.<article class="legalP" data-absoluteaddress="/kapittel/1/nummer/3/ledd/1/" id="kapittel-1-nummer-3-ledd-1">Når fisket i sonen avsluttes og senest ved utgang av sonen skal det sendes passivmelding til Fiskeridirektoratet.</article><article class="legalP" data-absoluteaddress="/kapittel/1/nummer/3/ledd/2/" id="kapittel-1-nummer-3-ledd-2">Meldingen skal inneholde opplysninger om fartøyets navn, registreringsnummer, radiokallesignal, dato og posisjon på meldingstidspunket angitt i lengde og bredde (grader og minutter), antall fiskedager og fangstkvantum i kg rund vekt siden siste fangstmelding eller siden fiskestart dersom fartøyet har vært i fiske mindre enn en uke, spesifisert på fiskearter og ICES-statistikkområder.</article><article class="legalP" data-absoluteaddress="/kapittel/1/nummer/3/ledd/3/" id="kapittel-1-nummer-3-ledd-3">Fiskeridirektøren kan ved forskrift bestemme at det skal gis melding når fartøy i sonen krysser grenselinjer mellom statistikkområder fastsatt av Fiskeridirektøren.</article></article><article class="numberedLegalP" data-numerator="d" data-absoluteaddress="/kapittel/1/nummer/4/" id="kapittel-1-nummer-4">d) Melding om fremstilling for kontroll.<article class="legalP" data-absoluteaddress="/kapittel/1/nummer/4/ledd/1/" id="kapittel-1-nummer-4-ledd-1">Ved avslutning av fiske i sonen nord for 62° N, skal fartøyet melde seg for kontroll ved ett av flere fastsatte kontrollpunkter. Melding om dette skal sendes til den Fiskeridirektøren bestemmer senest 24 timer før ankomst kontrollpunktet. Melding skal inneholde opplysninger om fartøyets navn, registreringsnummer, radiokallesignal og tidspunktet for ankomst kontrollpunktet.</article><article class="legalP" data-absoluteaddress="/kapittel/1/nummer/4/ledd/2/" id="kapittel-1-nummer-4-ledd-2">Fiskeridirektøren kan ved forskrift gi nærmere bestemmelser om kontrollpunktenes plassering og om rapporteringsplikten.</article></article><article class="numberedLegalP" data-numerator="e" data-absoluteaddress="/kapittel/1/nummer/5/" id="kapittel-1-nummer-5">e) Opphold innenfor 12 n. mil.<article class="legalP" data-absoluteaddress="/kapittel/1/nummer/5/ledd/1/" id="kapittel-1-nummer-5-ledd-1">Fartøy som går innenfor 12 nautiske mil fra grunnlinjene skal sende vanlig passivmelding. Ved gjenopptakelse av fiske i sonen skal fartøyet sende ny aktivmelding, men kan påbegynne fisket uten hensyn til tidsfristene i bokstav a).</article></article><article class="numberedLegalP" data-numerator="f" data-absoluteaddress="/kapittel/1/nummer/6/" id="kapittel-1-nummer-6">f) Midlertidig utgang av sonen nord for 62° N.<article class="legalP" data-absoluteaddress="/kapittel/1/nummer/6/ledd/1/" id="kapittel-1-nummer-6-ledd-1">Fartøy som midlertidig forlater sonen nord for 62° N for en periode på mindre enn 24 timer skal sende vanlig passivmelding. Ved gjenopptakelse av fiske i sonen skal fartøyet sende ny aktivmelding, men kan påbegynne fisket uten hensyn til tidsfristen i bokstav a).</article></article><article class="numberedLegalP" data-numerator="g" data-absoluteaddress="/kapittel/1/nummer/7/" id="kapittel-1-nummer-7">g) Hjelpefartøy.<article class="legalP" data-absoluteaddress="/kapittel/1/nummer/7/ledd/1/" id="kapittel-1-nummer-7-ledd-1">Fartøy som bistår fiskeflåten skal sende aktiv- og passivmelding til Fiskeridirektoratet hver gang det går inn i og ut av sonen.</article></article><article class="numberedLegalP" data-numerator="h" data-absoluteaddress="/kapittel/1/nummer/8/" id="kapittel-1-nummer-8">h) Månedlig fangstrapport.<article class="legalP" data-absoluteaddress="/kapittel/1/nummer/8/ledd/1/" id="kapittel-1-nummer-8-ledd-1">Endelig fangstrapport som omfatter det enkelte fartøys leverte kvantum fisket i sonen i løpet av en måned, skal innen utløpet av den påfølgende måned innsendes gjennom vedkommende lands fiskerimyndighet til Fiskeridirektoratet. Slik endelig fangstrapport skal inneholde opplysninger om mengder det enkelte fartøy har levert av de ulike fiskearter i kg rund vekt spesifisert på ICES-statistikkområder.</article></article> <article class="defaultP" margin-top="true">§§ 10 og 11 oppheves.</article> <article class="defaultP" margin-top="true">§ 12 blir ny § 9 og skal lyde:</article><article class="defaultP"><i>Fangstdagbok.</i></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Fiskefartøy skal føre fangstdagbok. Fangstdagboken skal være innbundet og ha nummererte sider.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Fangstdagboken skal inneholde opplysninger om redskapstype og materiale i redskapet. Videre skal fangstdagboken inneholde opplysninger om dato og klokkeslett ved begynnelsen av hvert enkelt hal/drag/kast og posisjon angitt i lengde og bredde (grader og minutter) ved begynnelsen og ved slutten av hvert enkelt hal/drag/kast og varigheten av dette. Fangstdagboken skal også inneholde fangst for de enkelte hal/drag/kast, den totale fangst pr. dag og fra fiskestart, levering av fangst til andre fartøy og mottatt fangst til foredling eller transport, alt angitt i kg rund vekt og spesifisert på fiskearter.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Fangst i det enkelte hal/drag/kast skal føres fortløpende inn i fangstdagboken og skal være innført senest før neste hal/drag/kast tas om bord.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">I fangstdagboken skal på de aktuelle datoer noteres opplysninger om klokkeslett og eventuell radiostasjon for de aktiv-, fangst- og passivmeldinger som er sendt til Fiskeridirektoratet.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Fiskefartøy skal ha om bord fangstdagbok/bøker som dekker de siste 12 måneder, dersom fartøyet i løpet av denne perioden har vært i fiske i område under norsk fiskerijurisdiksjon.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Fangstdagboken skal på forlangende fremvises for norske myndigheter og kan kreves innsendt til Fiskeridirektoratet.</article> <article class="defaultP" margin-top="true">Ny § 10 skal lyde:</article><article class="defaultP"><i>Krav til stuing.</i></article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Fiskeridirektøren kan ved forskrift gi bestemmelser om hvorledes de enkelte fiskearter og forskjellige produkter av samme fiskeart skal stues ombord i fartøyet.</article> <article class="defaultP" margin-top="true">§ 13 blir ny § 11 og skal lyde:</article><article class="defaultP"><i>Kontroll, inspeksjon m.v.</i></article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Fartøy som fisker i sonen skal føre sitt nasjonale flagg og være merket på synlig måte.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">For å utføre kontroll kan Kystvakten eller Fiskeridirektoratet stanse og undersøke fartøy.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Inspektører kan plasseres om bord for inspeksjonsoppdrag. Nødvendig kost og losji skal gis på fartøyets kostnad. Inspektøren skal uten vederlag gis adgang til å nytte radio og annet kommunikasjonsutstyr.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Ansvarshavende på fartøyet skal gi nødvendig bistand og opplysninger, legge fram relevante gjenstander og dokumenter, herunder dagbøker, avgi kopi av dokumenter m.m., bekrefte kopier og tillate merknader om overtredelser i fangstdagboken. Ansvarshavende kan pålegges å trekke redskap og å utsette trekking av redskap. Inspektør skal gis adgang til oppbevaringsrom for fisk og fiskeprodukter.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Ansvarshavende plikter å sørge for at fartøyet er utstyrt med leider egnet for å ta ombord inspektør. Fiskeridirektøren kan gi nærmere forskrifter om leiderens utforming.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Fjerning eller tilintetgjøring av dokumenter og gjenstander som nevnt i fjerde ledd er forbudt.</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Ansvarshavende skal undertegne den rapport inspektøren setter opp, men kan påføre rapporten de merknader han finner nødvendig.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Fiskeridirektøren kan gi forskrifter om at fartøy skal ha om bord tegning/beskrivelse over oppbevaringsrom/binger/RSW-tanker for fisk og fiskeprodukter, samt stuingsplan over den fisk og de fiskeprodukter som er om bord.</article> <article class="defaultP" margin-top="true">§ 14 blir ny § 12 og overskriften skal lyde:</article><article class="defaultP"><i>Oppbevaring av regelverket ombord.</i></article> <article class="defaultP" margin-top="true">§ 15 blir ny § 13 og skal lyde:</article><article class="defaultP"><i>Delegasjon.</i></article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Kongens myndighet etter § 4 i lov av 17. desember 1976 om Norges økonomiske sone delegeres til Fiskeridepartementet som også kan endre denne forskrift. Fiskeridirektøren kan ved forskrift gi utfyllende bestemmelser til denne forskrift.</article> <article class="defaultP" margin-top="true">§ 16 blir ny § 14 og skal lyde:</article><article class="defaultP"><i>Straff og inndragning.</i></article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Den som forsettlig eller uaktsomt overtrer bestemmelser gitt i eller i medhold av denne forskriften eller medvirker til det, straffes med bøter.</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">På samme måte straffes den som ved utøvelse av virksomhet som faller inn under bestemmelser gitt i eller i medhold av denne forskrift, unnlater å følge pålegg gitt av Kystvakten, yte pliktig bistand eller gi nødvendige opplysninger m.m. eller ved beskadigelse eller oppgivelse av redskap forspiller bevis eller legger frem uriktige dokumenter eller på annen måte søker å villede Kystvakten.</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Forsøk straffes på samme måte som fullbyrdet overtredelse.</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Fartøyføreren kan vedta forelegg på oppdragsgiverens vegne. Oppdragsgiver kan også ilegges straff i sak som reises mot fartøyføreren.</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">Er overtredelsen begått av noen av besetningen på et fartøy og straffeansvaret i den anledning kan gjøres gjeldende mot fartøyføreren, blir den underordnede ikke å straffe.</article><article class="legalP" data-absoluteaddress="/kapittel/1/ledd/26/" id="kapittel-1-ledd-26">Ved overtredelse av bestemmelser gitt i eller i medhold av denne forskrift kan inndras fartøy som er brukt ved overtredelsen, og tilbehør, fangst og redskap som er om bord, uansett hvem som er eier. I stedet for tingen kan verdien helt eller delvis inndras hos den skyldige, eller hos den han har handlet på vegne av eller hos eieren. Det kan bestemmes at panterett og andre rettigheter i ting som inndras helt eller delvis faller bort. Bestemmelsene i straffelovens § 37 c får tilsvarende anvendelse. Når lovlig og ulovlig fangst er blandet sammen, kan hele fangsten inndras.</article> <article class="defaultP" margin-top="true">§ 17 blir ny § 15 og gis overskriften:<p class="leddfortsettelse"><i>Ikrafttredelse.</i></p></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-06-25-569/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft straks, med unntak av ny § 8 bokstav d, som trer i kraft fra den tid Fiskeridirektoratet bestemmer.</article></section></main></body></html>