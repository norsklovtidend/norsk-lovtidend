<!DOCTYPE html><html lang="no"><head><title>Forskrift om endring i forskrift om godkjenning av lærebøker for grunnskole og videregående opplæring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1993-10-22-949</dd><dt class="dokid">DokumentID</dt><dd class="dokid">LTI/forskrift/1993-10-22-949</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 17</dd><dt class="dateInForce">I kraft fra</dt><dd class="dateInForce">1993-12-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-01-13-3520</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-13-24</li><li>lov/1974-06-21-55</li></ul></dd><dt class="dateOfPublication">Kunngjort</dt><dd class="dateOfPublication">1993-11-11</dd><dt class="title">Tittel</dt><dd class="title">Forskrift om endring i forskrift om godkjenning av lærebøker for grunnskole og videregående opplæring.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 22. oktober 1993 med hjemmel i lov 13. juni 1969 nr. 24 om grunnskolen og lov 21. juni 1974 nr. 55 om videregående opplæring. Fremmet av Kirke-, utdannings- og forskningsdepartementet.</dd><dt class="refid">RefID</dt><dd class="refid">forskrift/1993-10-22-949</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om godkjenning av lærebøker for grunnskole og videregående opplæring.</li></ul></dd></dl></header><main class="documentBody" data-lovdata-URL="LTI/forskrift/1993-10-22-949" id="dokument"><h1>Forskrift om endring i forskrift om godkjenning av lærebøker for grunnskole og videregående opplæring.</h1><article class="legalP" data-absoluteaddress="/ledd/1/" id="ledd-1">I forskrift av 13. januar 1984 nr. 3520 om godkjenning av lærebøker for grunnskole og videregående opplæring gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" data-absoluteaddress="/ledd/2/" id="ledd-2">Lærebøker i grunnskolen og videregående opplæring godkjennes av Nasjonalt læremiddelsenter. Med lærebøker menes her alle trykte læremidler som dekker vesentlige deler av et fags mål, lærestoff og hovedmomenter eller hovedemner etter læreplan for vedkommende klassetrinn eller kurs, og som elevene regelmessig skal bruke.</article> <article class="defaultP" margin-top="true">§ 2 annet og siste ledd skal lyde:</article><article class="legalP" data-absoluteaddress="/ledd/3/" id="ledd-3">Med søknad om godkjenning skal følge:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/3/punkt/1/" id="ledd-3-punkt-1"><span class="data-originalId">-</span><article class="legalP" data-absoluteaddress="/ledd/3/punkt/1/ledd/1/" id="ledd-3-punkt-1-ledd-1">opplysning om hvor boken skal brukes (skoleslag, fag/emne, klassetrinn, kurs, linje)</article></article></li><li data-li-identifier="-" data-name="-"><article class="listArticle" data-absoluteaddress="/ledd/3/punkt/2/" id="ledd-3-punkt-2"><span class="data-originalId">-</span><article class="legalP" data-absoluteaddress="/ledd/3/punkt/2/ledd/1/" id="ledd-3-punkt-2-ledd-1">uttalelse fra forlagets konsulent om den pedagogiske utformingen av boken.</article><article class="legalP" data-absoluteaddress="/ledd/3/punkt/2/ledd/2/" id="ledd-3-punkt-2-ledd-2">Dette gjelder både basis- og parallellutgave.</article></article></li><li data-li-identifier="-" data-name="-"><article class="listArticle" data-absoluteaddress="/ledd/3/punkt/3/" id="ledd-3-punkt-3"><span class="data-originalId">-</span><article class="legalP" data-absoluteaddress="/ledd/3/punkt/3/ledd/1/" id="ledd-3-punkt-3-ledd-1">uttalelse fra Norsk Språkråd om den språklige utformingen av teksten</article></article></li><li data-li-identifier="-" data-name="-"><article class="listArticle" data-absoluteaddress="/ledd/3/punkt/4/" id="ledd-3-punkt-4"><span class="data-originalId">-</span><article class="legalP" data-absoluteaddress="/ledd/3/punkt/4/ledd/1/" id="ledd-3-punkt-4-ledd-1">utkast til brukerinformasjon.</article></article></li></ul></article><article class="legalP" data-absoluteaddress="/ledd/4/" id="ledd-4">Uttalelsen fra Norsk Språkråd kan sendes inn etter at søknaden om godkjenning er sendt Nasjonalt læremiddelsenter. Brukerinformasjonen skal utformes slik at den er egnet til offentliggjøring. Den skal gi en kortfattet, objektiv, bibliografisk beskrivelse av læreboken/læreverket og ikke inneholde kvalitetsvurderinger.</article> <article class="defaultP" margin-top="true">§ 3 første og nest siste ledd skal lyde:</article><article class="legalP" data-absoluteaddress="/ledd/5/" id="ledd-5">Ved vurdering om godkjenning kan gis skal Nasjonalt læremiddelsenter legge til grunn:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/5/punkt/1/" id="ledd-5-punkt-1"><span class="data-originalId">-</span><article class="legalP" data-absoluteaddress="/ledd/5/punkt/1/ledd/1/" id="ledd-5-punkt-1-ledd-1">uttalelse fra forlaget om lærebokens pedagogiske utforming</article></article></li><li data-li-identifier="-" data-name="-"><article class="listArticle" data-absoluteaddress="/ledd/5/punkt/2/" id="ledd-5-punkt-2"><span class="data-originalId">-</span><article class="legalP" data-absoluteaddress="/ledd/5/punkt/2/ledd/1/" id="ledd-5-punkt-2-ledd-1">uttalelse fra Norsk Språkråd</article></article></li><li data-li-identifier="-" data-name="-"><article class="listArticle" data-absoluteaddress="/ledd/5/punkt/3/" id="ledd-5-punkt-3"><span class="data-originalId">-</span><article class="legalP" data-absoluteaddress="/ledd/5/punkt/3/ledd/1/" id="ledd-5-punkt-3-ledd-1">uttalelse innhentet av Nasjonalt læremiddelsenter, der læreboken er vurdert i forhold til § 1, og med særlig vekt på:</article></article></li><li data-li-identifier="-" data-name="-"><article class="listArticle" data-absoluteaddress="/ledd/5/punkt/4/" id="ledd-5-punkt-4"><span class="data-originalId">-</span><article class="legalP" data-absoluteaddress="/ledd/5/punkt/4/ledd/1/" id="ledd-5-punkt-4-ledd-1">en fagdidaktisk vurdering i forhold til<ul class="defaultList"><li data-li-identifier="a." data-name="a."><article class="listArticle" data-absoluteaddress="/ledd/5/punkt/4/ledd/1/punkt/1/" id="ledd-5-punkt-4-ledd-1-punkt-1"><span class="data-originalId">a.</span><article class="legalP" data-absoluteaddress="/ledd/5/punkt/4/ledd/1/punkt/1/ledd/1/" id="ledd-5-punkt-4-ledd-1-punkt-1-ledd-1">læreplanens generelle del</article></article></li><li data-li-identifier="b." data-name="b."><article class="listArticle" data-absoluteaddress="/ledd/5/punkt/4/ledd/1/punkt/2/" id="ledd-5-punkt-4-ledd-1-punkt-2"><span class="data-originalId">b.</span><article class="legalP" data-absoluteaddress="/ledd/5/punkt/4/ledd/1/punkt/2/ledd/1/" id="ledd-5-punkt-4-ledd-1-punkt-2-ledd-1">mål, lærestoff og hovedmomenter eller hovedemner i læreplan for faget, og sammenhengen mellom generell del og læreplanene</article></article></li></ul></article></article></li><li data-li-identifier="-" data-name="-"><article class="listArticle" data-absoluteaddress="/ledd/5/punkt/5/" id="ledd-5-punkt-5"><span class="data-originalId">-</span><article class="legalP" data-absoluteaddress="/ledd/5/punkt/5/ledd/1/" id="ledd-5-punkt-5-ledd-1">likestilling mellom kjønnene.</article></article></li></ul></article><article class="legalP" data-absoluteaddress="/ledd/6/" id="ledd-6">Nasjonalt læremiddelsenter kan innenfor rammen av bestemmelsene i kgl.res. om godkjenning av lærebøker gi nærmere retningslinjer for brukerinformasjon. Etter retningslinjer fra departementet kan Nasjonalt læremiddelsenter gjøre unntak fra vanlig godkjenningsprosedyre som beskrevet i første ledd, og iverksette og prøve ut alternative former for lærebokvurdering som kan være egnet til å sikre lærebøkenes kvalitet.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/ledd/7/" id="ledd-7">Godkjenning er knyttet til fastsatt læreplan. Ved ny læreplan eller ved revisjon av læreplan må forlaget sende inn søknad om ny godkjenning dersom ikke boken skal gå ut av bruk.</article></main></body></html>