<!DOCTYPE html><html lang="no"><head><title>Lov om endringer i lov av 9. desember 1955 nr. 5 om innkreving av underholdsbidrag m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:29</dd><dt class="legacyID">Datokode</dt><dd class="legacyID">LOV-1993-06-11-103</dd><dt class="dokid">DokumentID</dt><dd class="dokid">LTI/lov/1993-06-11-103</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 10</dd><dt class="dateInForce">I kraft fra</dt><dd class="dateInForce">1993-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1955-12-09-5</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1993-07-09</dd><dt class="titleShort">Korttittel</dt><dd class="titleShort">Lov om endringer i bidragsinnkrevingsloven</dd><dt class="title">Tittel</dt><dd class="title">Lov om endringer i lov av 9. desember 1955 nr. 5 om innkreving av underholdsbidrag m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.94 (1992–1993), Innst.O.nr.117 (1992–1993), Besl.O.nr.125 (1992–1993). Odels- og lagtingsvedtak hhv. 1. og 9. juni 1993. Fremmet av Sosialdepartementet.</dd><dt class="refid">RefID</dt><dd class="refid">lov/1993-06-11-103</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 9. desember 1955 nr. 5 om innkreving av underholdsbidrag m.v.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1993-06-11-103" id="dokument"><h1>Lov om endringer i lov av 9. desember 1955 nr. 5 om innkreving av underholdsbidrag m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1993-06-11-103/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 9. desember 1955 nr. 5 om innkreving av underholdsbidrag m.v. gjøres følgende endringer:</article> <article class="defaultP" margin-top="true">Lovens tittel skal lyde:</article> <article class="defaultP" margin-top="true"><i>Lov av 9. desember 1955 nr. 5 om innkreving av underholdsbidrag m.v. (bidragsinnkrevingsloven)</i></article> <article class="defaultP" margin-top="true">§ 8 tredje ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Innkrevingssentralen for bidrag kan inndrive forfalt bidrag ved å stifte utleggspant for kravet dersom panteretten kan gis rettsvern ved registrering i et register eller ved underretning til en tredjeperson, jf. panteloven kapittel 5, og utleggsforretningen kan holdes på innkrevingssentralens kontor etter tvangsfullbyrdelsesloven § 7-9 første ledd.</article> <article class="defaultP" margin-top="true">§ 8 nytt fjerde ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Innkrevingssentralen for bidrag kan også motregne forfalt bidrag i overskytende skatteforskuddsbeløp etter skatteavregningen og i krav på tilbakebetaling av for meget innbetalt merverdiavgift eller andre statlige avgifter.</article> <article class="defaultP" margin-top="true">§ 9 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Finner innkrevingssentralen at forfalt bidrag bør søkes inndrevet ved forretning for utleggspant i tilfeller der den ikke selv kan holde forretningen etter § 8 tredje ledd, sender den begjæring om utlegg til namsmannen. Tvangsdekning i det formuesgodet som det er tatt utlegg i, skjer etter de alminnelige regler i tvangsfullbyrdelsesloven.</article> <article class="defaultP" margin-top="true">§ 10 tredje ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Innkrevingssentralen for bidrag kan kreve at forsikringsselskaper, banker og andre som har formuesverdier til forvaring eller forvaltning, skal gi sentralen opplysninger om midler som tilhører en bidragsskyldner.</article> <article class="defaultP" margin-top="true">§ 14 første ledd annet punktum skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Klageadgangen gjelder også beslutning om motregning etter § 8 fjerde ledd.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1993-06-11-103/KAPITTEL_2" data-partID="k2"><h2 data-text-align="center">II.</h2><article class="defaultP"><i>Ikrafttreden og overgangsbestemmelser.</i></article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft 1. juli 1993 og får også virkning for bidragskrav som er forfalt før 1. juli 1993.</article></section></main></body></html>