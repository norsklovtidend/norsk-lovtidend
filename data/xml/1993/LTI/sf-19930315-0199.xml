<!DOCTYPE html><html lang="no"><head><title>Forskrift om oppgaveplikt for norske deltakere i utenlandske ansvarlige selskaper mv og norske deltakere i norsk-kontrollerte selskaper i lavskatteland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:39</dd><dt class="legacyID">Datokode</dt><dd class="legacyID">FOR-1993-03-15-199</dd><dt class="dokid">DokumentID</dt><dd class="dokid">LTI/forskrift/1993-03-15-199</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 6</dd><dt class="dateInForce">I kraft fra</dt><dd class="dateInForce">Fom inntektsåret 1992</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§4-4</li><li>forskrift/1992-12-09-1040</li></ul></dd><dt class="dateOfPublication">Kunngjort</dt><dd class="dateOfPublication">1993-04-26</dd><dt class="title">Tittel</dt><dd class="title">Forskrift om oppgaveplikt for norske deltakere i utenlandske ansvarlige selskaper mv og norske deltakere i norsk-kontrollerte selskaper i lavskatteland.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 15. mars 1993 med hjemmel i lov av 13. juni 1980 nr. 24 om ligningsforvaltning (ligningsloven) § 4-4 nr. 3 tredje punktum og nr. 6, og Finans- og tolldepartementets delegeringsvedtak av 9. desember 1992 nr. 1040.</dd><dt class="refid">RefID</dt><dd class="refid">forskrift/1993-03-15-199</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppgaveplikt for norske deltakere i utenlandske ansvarlige selskaper mv og norske deltakere i norsk-kontrollerte selskaper i lavskatteland.<ul class="tocSubUl"><li>§ 1. Deltakere i utenlandsk deltakerlignet selskap mv</li><li>§ 2. Deltakere i norsk-kontrollerte aksjeselskaper mv hjemmehørende i lavskatteland</li><li>§ 3. Tid og sted for levering</li><li>§ 4. Frist for å kreve ligning i henhold til selskapsskatteloven kapittel 7</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1993-03-15-199" id="dokument"><h1>Forskrift om oppgaveplikt for norske deltakere i utenlandske ansvarlige selskaper mv og norske deltakere i norsk-kontrollerte selskaper i lavskatteland.</h1><article class="legalArticle" data-lovdata-URL="LTI/forskrift/1993-03-15-199/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Deltakere i utenlandsk deltakerlignet selskap mv</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Skattytere som skal beskattes i Norge for andel i utenlandsk selskap mv som omfattes av selskapsskatteloven § 6-1, skal fylle ut og levere «Alminnelig næringsoppgave 1» med vedlegg. Hvis flere norske skattytere deltar i samme selskap, skal det leveres selskapsoppgave, deltakeroppgave og oppgave over individuelle poster ved overgangen til nettoligning. Som vedlegg til selskapsoppgaven skal det leveres en felles næringsoppgave for samtlige norske deltakere.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Årsregnskapet i det utenlandske selskap mv skal omregnes til norske kroner og overføres til næringsoppgaven med den forholdsmessige andel som refererer seg til de norske deltakere. Næringsoppgaven for øvrig skal fylles ut i samsvar med norske skatteregler. Valutakursen ved inntektsårets utgang legges til grunn.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Er det utenlandske selskapet mv regnskapspliktig etter intern rett i det land det er hjemmehørende, skal selskapets årsoppgjør vedlegges.</article></article><article class="legalArticle" data-lovdata-URL="LTI/forskrift/1993-03-15-199/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Deltakere i norsk-kontrollerte aksjeselskaper mv hjemmehørende i lavskatteland</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Skattytere som skal beskattes i Norge for andel av overskudd i norsk-kontrollert aksjeselskap mv hjemmehørende i lavskatteland etter selskapsskatteloven § 7-2, skal fylle ut og levere «Alminnelig næringsoppgave 2». Næringsoppgaven skal omfatte hele selskapets virksomhet. For øvrig gjelder reglene i § 1 annet og tredje ledd tilsvarende.</article></article><article class="legalArticle" data-lovdata-URL="LTI/forskrift/1993-03-15-199/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tid og sted for levering</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Utfylt næringsoppgave mv skal leveres Sentralskattekontoret for storbedrifter innen utgangen av mars året etter inntektsåret. For inntektsåret 1992 er fristen utgangen av april 1993.</article></article><article class="legalArticle" data-lovdata-URL="LTI/forskrift/1993-03-15-199/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Frist for å kreve ligning i henhold til selskapsskatteloven kapittel 7</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Deltakere i norsk-kontrollert aksjeselskap mv hjemmehørende i lavskatteland som i medhold av overgangsregelen gitt forskrift av 9. desember 1992 nr. 1041, vil kreve at reglene i selskapsskatteloven kapittel 7 skal komme til anvendelse fra og med inntektsåret 1992, må fremsette slikt krav innen utgangen av april 1993.</article></article><article class="legalArticle" data-lovdata-URL="LTI/forskrift/1993-03-15-199/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft straks og gjelder fra og med inntektsåret 1992.</article></article></main></body></html>