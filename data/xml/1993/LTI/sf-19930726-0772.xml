<!DOCTYPE html><html lang="no"><head><title>Forskrift om oppgaveplikt for fiske- og fangstfartøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-1993-07-26-772</dd><dt class="dokid">DokumentID</dt><dd class="dokid">LTI/forskrift/1993-07-26-772</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 13</dd><dt class="dateInForce">I kraft fra</dt><dd class="dateInForce">1993-07-26 og Fiskeridepartementet bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-10-10-1094</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§9</li></ul></dd><dt class="dateOfPublication">Kunngjort</dt><dd class="dateOfPublication">1993-08-20</dd><dt class="title">Tittel</dt><dd class="title">Forskrift om oppgaveplikt for fiske- og fangstfartøy.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 26. juli 1993 med hjemmel i lov av 3. juni 1983 nr. 40 om saltvannsfiske m.v. § 9.</dd><dt class="refid">RefID</dt><dd class="refid">forskrift/1993-07-26-772</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppgaveplikt for fiske- og fangstfartøy.<ul class="tocSubUl"><li>§ 1. Virkeområde</li><li>§ 2. Plikt til å føre fangstdagbok</li><li>§ 3. Føring av fangstdagbok</li><li>§ 4. Plikt til å føre forenklet fangstdagbok</li><li>§ 5. Føring av forenklet fangstdagbok</li><li>§ 6. Oppbevaring av fangstdagbok og forenklet fangstdagbok</li><li>§ 7. Innsending av fangstdagbokark</li><li>§ 8. Innsending av leveringsoppgave</li><li>§ 9. Regnskapsoppgave</li><li>§ 10. Bemyndigelse</li><li>§ 11. Straff</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1993-07-26-772" id="dokument"><h1>Forskrift om oppgaveplikt for fiske- og fangstfartøy.</h1><article class="legalArticle" data-lovdata-URL="LTI/forskrift/1993-07-26-772/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for fiske og fangst med norsk fartøy i farvann under norsk fiskerijurisdiksjon, i farvann under andre lands fiskerijurisdiksjon og i farvann utenfor noe lands fiskerijurisdiksjon med mindre annet er bestemt.</article></article><article class="legalArticle" data-lovdata-URL="LTI/forskrift/1993-07-26-772/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Plikt til å føre fangstdagbok</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Følgende fartøy skal ved fiske og fangst føre fangstdagbok:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Fartøy over 21 meter lengste lengde.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Fartøy som har tråltillatelse gitt i medhold av forskrift av 12. desember 1986 nr. 2185 om tildeling av tillatelse til å drive fiske med trål.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Fartøy som<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/3/ledd/1/punkt/1/" id="paragraf-2-ledd-1-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/3/ledd/1/punkt/1/ledd/1/" id="paragraf-2-ledd-1-punkt-3-ledd-1-punkt-1-ledd-1">har reketråltillatelse gitt i medhold av forskrift av 29. juni 1984 nr. 1318 om adgang til å drive trålfiske etter reker,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/3/ledd/1/punkt/2/" id="paragraf-2-ledd-1-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/3/ledd/1/punkt/2/ledd/1/" id="paragraf-2-ledd-1-punkt-3-ledd-1-punkt-2-ledd-1">uten reketråltillatelse som driver trålfiske etter reker i området utenfor 12 n. mil fra grunnlinjene,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/ledd/1/punkt/3/" id="paragraf-2-ledd-1-punkt-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/punkt/3/ledd/1/" id="paragraf-2-ledd-1-punkt-3-ledd-1-punkt-3-ledd-1">uten reketråltillatelse som driver trålfiske etter reker utenfor 4 n. mil fra grunnlinjene i Skagerrak-området øst for en rett linje mellom Hanstholmen fyr og Lindesnes fyr og nord for en rett linje mellom Skagen fyr og Tistlarna fyr.</article></article></li></ul></article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Fartøy på 12 meter lengste lengde eller mer når de fisker utenfor 4 n. mil fra grunnlinjene i Skagerrakområdet øst for en rett linje mellom Hanstholmen fyr og Lindesnes fyr og nord for en rett linje mellom Skagen fyr og Tistlarna fyr.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Fartøy som driver fangst av skjell.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">Fartøy som driver fiske og fangst i fiskevernsonen ved Svalbard.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">7.</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">Fartøy som driver fiske og fangst i områder der andre land har fiskerijurisdiksjon eller i områder utenfor noe lands fiskerijurisdiksjon.</article></article></li></ul></article></article><article class="legalArticle" data-lovdata-URL="LTI/forskrift/1993-07-26-772/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Føring av fangstdagbok</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fangstdagbok utgitt av Fiskeridirektoratet skal føres fortløpende i original og kopi.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">De enkelte sider i fangstdagboken skal inneholde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">fartøyets navn og registreringsnummer,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">turnummer,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">redskapsart,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">tidspunkt og sted for avgang og ankomst havn, ankomst felt og levering,</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><span class="data-originalId">e)</span><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">dato, klokkeslett og posisjon i lengde og bredde ved begynnelsen av og ved slutten av de enkelte hal/kast og varigheten av disse,</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/3/ledd/2/punkt/6/" id="paragraf-3-ledd-2-punkt-6"><span class="data-originalId">f)</span><article class="legalP" data-absoluteaddress="/paragraf/3/ledd/2/punkt/6/ledd/1/" id="paragraf-3-ledd-2-punkt-6-ledd-1">fangst for hvert enkelt hal/kast, dagens fangst, dagens utkast, turfangst forrige dag, turfangst hittil, fangst levert til andre fartøy og mottatt fangst til foredling eller transport, alt angitt i kilo rund vekt eller i hektoliter og spesifisert på art. Garn-, linefartøy og skjellskrapere kan føre samlet døgnfangst på en linje i fangstdagboken.</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/3/ledd/2/punkt/7/" id="paragraf-3-ledd-2-punkt-7"><span class="data-originalId">g)</span><article class="legalP" data-absoluteaddress="/paragraf/3/ledd/2/punkt/7/ledd/1/" id="paragraf-3-ledd-2-punkt-7-ledd-1">hvilke soner det fiskes i og lokasjon med mest fangst pr. døgn,</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/3/ledd/2/punkt/8/" id="paragraf-3-ledd-2-punkt-8"><span class="data-originalId">h)</span><article class="legalP" data-absoluteaddress="/paragraf/3/ledd/2/punkt/8/ledd/1/" id="paragraf-3-ledd-2-punkt-8-ledd-1">opplysninger om radiomeldinger (f.eks. aktiv-/fangst/passivmeldinger eller innmeldinger til salgsorganisasjonen),</article></article></li><li data-li-identifier="i)" data-name="i)"><article class="listArticle" data-absoluteaddress="/paragraf/3/ledd/2/punkt/9/" id="paragraf-3-ledd-2-punkt-9"><span class="data-originalId">i)</span><article class="legalP" data-absoluteaddress="/paragraf/3/ledd/2/punkt/9/ledd/1/" id="paragraf-3-ledd-2-punkt-9-ledd-1">det totale antall hal/kast pr. døgn,</article></article></li><li data-li-identifier="j)" data-name="j)"><article class="listArticle" data-absoluteaddress="/paragraf/3/ledd/2/punkt/10/" id="paragraf-3-ledd-2-punkt-10"><span class="data-originalId">j)</span><article class="legalP" data-absoluteaddress="/paragraf/3/ledd/2/punkt/10/ledd/1/" id="paragraf-3-ledd-2-punkt-10-ledd-1">det totale antall krok (line) eller garn pr. døgn.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Det skal ikke føres flere fiskedager pr. side i fangstdagboken. Likevel kan reketrålere uten konsesjon, fartøy som driver trålfiske etter industrifisk, dagbokpliktige ringnotfartøy, garn-, linefartøy og skjellskrapere innenfor samme tur, føre flere døgn på samme side. Dersom det utføres fiskeleting uten fangst, skal posisjonen i lengde og bredde nedtegnes. Flere påfølgende letedager uten fangst kan føres på samme side.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Fangstdagbok skal også inneholde opplysninger om hvilke salgslag fangstene for de enkelte turer er levert til, sluttseddelnummeret og skipperens underskrift.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Utfyllende bestemmelser for føring av fangstdagbok fastsatt av Fiskeridirektoratet, kan tas inn i form av instruks foran i dagboken.</article></article><article class="legalArticle" data-lovdata-URL="LTI/forskrift/1993-07-26-772/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Plikt til å føre forenklet fangstdagbok</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fartøy på 10 meter lengste lengde eller mer som ikke plikter å føre fangstdagbok i medhold av § 2, skal ved fiske og fangst føre forenklet fangstdagbok.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Plikten til å føre forenklet fangstdagbok gjelder ikke fiske i området øst for en rett linje mellom Hanstholmen fyr og Lindesnes fyr og nord for en rett linje mellom Skagens fyr og Tistlarna fyr (Skagerrak området).</article></article><article class="legalArticle" data-lovdata-URL="LTI/forskrift/1993-07-26-772/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Føring av forenklet fangstdagbok</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forenklet fangstdagbok utgitt av Fiskeridirektoratet skal føres fortløpende i original.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">De enkelte sider i fangstdagboken skal inneholde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/2/punkt/1/" id="paragraf-5-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/2/punkt/1/ledd/1/" id="paragraf-5-ledd-2-punkt-1-ledd-1">fartøyets navn, registreringsnummer og lengste lengde,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/2/punkt/2/" id="paragraf-5-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/2/punkt/2/ledd/1/" id="paragraf-5-ledd-2-punkt-2-ledd-1">redskapsart,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/2/punkt/3/" id="paragraf-5-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/2/punkt/3/ledd/1/" id="paragraf-5-ledd-2-punkt-3-ledd-1">tidspunkt og sted for fiskestart,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/5/ledd/2/punkt/4/" id="paragraf-5-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/5/ledd/2/punkt/4/ledd/1/" id="paragraf-5-ledd-2-punkt-4-ledd-1">fangstområde,</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/5/ledd/2/punkt/5/" id="paragraf-5-ledd-2-punkt-5"><span class="data-originalId">e)</span><article class="legalP" data-absoluteaddress="/paragraf/5/ledd/2/punkt/5/ledd/1/" id="paragraf-5-ledd-2-punkt-5-ledd-1">fangst i kilo rund vekt spesifisert på art. Det skal føres en linje pr. døgn. Fangst skal senest føres før ankomst havn,</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/5/ledd/2/punkt/6/" id="paragraf-5-ledd-2-punkt-6"><span class="data-originalId">f)</span><article class="legalP" data-absoluteaddress="/paragraf/5/ledd/2/punkt/6/ledd/1/" id="paragraf-5-ledd-2-punkt-6-ledd-1">fiskemottakets navn,</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/5/ledd/2/punkt/7/" id="paragraf-5-ledd-2-punkt-7"><span class="data-originalId">g)</span><article class="legalP" data-absoluteaddress="/paragraf/5/ledd/2/punkt/7/ledd/1/" id="paragraf-5-ledd-2-punkt-7-ledd-1">sluttseddel/bryggeseddelnummer for hver levering,</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/5/ledd/2/punkt/8/" id="paragraf-5-ledd-2-punkt-8"><span class="data-originalId">h)</span><article class="legalP" data-absoluteaddress="/paragraf/5/ledd/2/punkt/8/ledd/1/" id="paragraf-5-ledd-2-punkt-8-ledd-1">underskrift fra ansvarshavende om bord (skipper/høvedsmann).</article></article></li></ul></article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Utfyllende bestemmelser om føring av forenklet fangstdagbok fastsatt av Fiskeridirektoratet, kan tas inn i form av instruks foran i dagboken.</article></article><article class="legalArticle" data-lovdata-URL="LTI/forskrift/1993-07-26-772/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oppbevaring av fangstdagbok og forenklet fangstdagbok</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ett eksemplar (kopi) av fangstdagbok skal beholdes om bord i minst 2 år.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Forenklet fangstdagbok skal beholdes om bord i minst 2 år.</article></article><article class="legalArticle" data-lovdata-URL="LTI/forskrift/1993-07-26-772/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Innsending av fangstdagbokark</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Følgende grupper skal innen en måned etter endt tur uoppfordret sende inn originalarkene av fangstdagboken til Fiskeridirektoratet:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">Fartøy som kommer inn under § 2 nr. 2 når de driver tråling etter torsk og torskeartet fisk med stormasket trål.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">Fartøy som kommer inn under § 2 nr. 3 og nr. 5.</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/7/ledd/1/punkt/3/" id="paragraf-7-ledd-1-punkt-3"><span class="data-originalId">3)</span><article class="legalP" data-absoluteaddress="/paragraf/7/ledd/1/punkt/3/ledd/1/" id="paragraf-7-ledd-1-punkt-3-ledd-1">Fartøy som kommer inn under § 2 nr. 6 og nr. 7 når de fisker med line og garn.</article></article></li><li data-li-identifier="4)" data-name="4)"><article class="listArticle" data-absoluteaddress="/paragraf/7/ledd/1/punkt/4/" id="paragraf-7-ledd-1-punkt-4"><span class="data-originalId">4)</span><article class="legalP" data-absoluteaddress="/paragraf/7/ledd/1/punkt/4/ledd/1/" id="paragraf-7-ledd-1-punkt-4-ledd-1">Fartøy som kommer inn under § 2 nr. 7 når de fisker utenfor det nordøstlige Atlanterhav (ICES-området).</article></article></li><li data-li-identifier="5)" data-name="5)"><article class="listArticle" data-absoluteaddress="/paragraf/7/ledd/1/punkt/5/" id="paragraf-7-ledd-1-punkt-5"><span class="data-originalId">5)</span><article class="legalP" data-absoluteaddress="/paragraf/7/ledd/1/punkt/5/ledd/1/" id="paragraf-7-ledd-1-punkt-5-ledd-1">Fartøy som kommer inn under § 2 nr. 7 når de under norsk flagg fisker på kontrakt/lisens (joint venture eller kjøpt kvote) med utenlandske interesser.</article></article></li></ul></article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Fiskeridirektøren kan også pålegge andre enn de som er nevnt i første ledd å sende inn originalarkene av dagboken.</article></article><article class="legalArticle" data-lovdata-URL="LTI/forskrift/1993-07-26-772/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Innsending av leveringsoppgave</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fartøy som plikter å sende inn fangstdagbok med hjemmel i § 7 første ledd nr. 1, 4 og 5 skal innen én måned etter endt tur uoppfordret sende inn utfylt leveringsoppgave eller kopi av sluttsedler påført turnummer til Fiskeridirektoratet.</article></article><article class="legalArticle" data-lovdata-URL="LTI/forskrift/1993-07-26-772/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Regnskapsoppgave</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fartøy over 200 BRT som har ubegrenset tråltillatelse og torsketråltillatelse gitt i medhold av forskrift av 12. desember 1986 nr. 2185 om tildeling av tillatelse til å drive fiske med trål og fartøy over 200 BRT som kommer inn under § 2 nr. 3, skal for hvert regnskapsår sende regnskap over fartøyets drift til Fiskeridirektoratet. Regskapsoppgaven skal sendes innen 2 måneder etter regnskapsårets utgang.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Regnskapsoppgaven skal inneholde opplysninger om fartøyets drift, inntekter, kostnader, statusoversikt og tekniske opplysninger om fartøy og utstyr.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Ved innsending av regnskapsoppgaven skal «Regnskapsskjema» fastsatt av Fiskeridirektoratet brukes. Opplysningene skal gis slik det er spesifisert i «Regnskapsskjema».</article></article><article class="legalArticle" data-lovdata-URL="LTI/forskrift/1993-07-26-772/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Bemyndigelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Fiskeridirektoratet kan fastsette nærmere forskrift om innholdet i fangstdagbok, forenklet fangstdagbok, leveringsoppgave og regnskapsoppgave. Fiskeridirektoratet kan også utarbeide spesielle skjema som skal brukes til føring av ordinær fangstdagbok, forenklet fangstdagbok, leveringsoppgave og regnskapsoppgave.</article></article><article class="legalArticle" data-lovdata-URL="LTI/forskrift/1993-07-26-772/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Forsettlig eller uaktsom overtredelse av bestemmelser gitt i eller i medhold av denne forskrift straffes i henhold til lov av 3. juni 1983 nr. 40 om saltvannsfiske m.v. § 53.</article></article><article class="legalArticle" data-lovdata-URL="LTI/forskrift/1993-07-26-772/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Med unntak av §§ 4, 5 og 6 annet ledd, trer denne forskrift i kraft straks.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">§§ 4, 5 og 6 annet ledd trer i kraft fra den tid Fiskeridirektoratet bestemmer.</article><article class="legalP" data-absoluteaddress="/paragraf/12/ledd/3/" id="paragraf-12-ledd-3">Fiskeridepartementets forskrift av 10. oktober 1989 nr. 1094 om oppgaveplikt for fiske- og fangstfartøy oppheves.</article></article></main></body></html>