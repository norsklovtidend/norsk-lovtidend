<!DOCTYPE html><html lang="no"><head><title>Forskrift om tilskudd til driftsenheter og tamreinlag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:24</dd><dt class="legacyID">Datokode</dt><dd class="legacyID">FOR-1993-02-26-194</dd><dt class="dokid">DokumentID</dt><dd class="dokid">LTI/forskrift/1993-02-26-194</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 6</dd><dt class="dateInForce">I kraft fra</dt><dd class="dateInForce">1993-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1993-04-26</dd><dt class="title">Tittel</dt><dd class="title">Forskrift om tilskudd til driftsenheter og tamreinlag.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 26. februar 1993 i medhold av Reindriftsavtalen.</dd><dt class="refid">RefID</dt><dd class="refid">forskrift/1993-02-26-194</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til driftsenheter og tamreinlag.<ul class="tocSubUl"><li>§ 1. Formål</li><li>§ 2. Former for tilskudd</li><li>§ 3. Vilkår for å få tilskudd</li><li>§ 4. Slaktekrav og tilskuddenes størrelse</li><li>§ 5. Søknad og dokumentasjon</li><li>§ 6. Forvaltning</li><li>§ 7. Dispensasjon og avkorting av tilskudd</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1993-02-26-194" id="dokument"><h1>Forskrift om tilskudd til driftsenheter og tamreinlag.</h1><article class="legalArticle" data-lovdata-URL="LTI/forskrift/1993-02-26-194/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tilskudd til driftsenheter og tamreinlag skal bidra til å tilpasse reintallet i forhold til beiteressursene og øke produktiviteten pr. arealenhet. Tilskuddet skal også ha en kvalitetsfremmende effekt og virke utjevnende mellom regioner og enheter i næringen.</article></article><article class="legalArticle" data-lovdata-URL="LTI/forskrift/1993-02-26-194/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Former for tilskudd</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskuddet omfatter følgende ordninger:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Produksjonstilskudd til driftsenheter og tamreinlag.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Kalveslakttilskudd pr. slaktet kalv til driftsenheter og tamreinlag.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Begge ordningene behandles ved en samlet søknad for hver enhet etter endt slaktesesong.</article></article><article class="legalArticle" data-lovdata-URL="LTI/forskrift/1993-02-26-194/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for å få tilskudd</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">a.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Produksjonstilskudd kan innvilges til driftsenheter og tamreinlag.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">For å få produksjonstilskudd er det et vilkår at:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/1/" id="paragraf-3-punkt-1-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/1/ledd/1/" id="paragraf-3-punkt-1-ledd-2-punkt-1-ledd-1">driftsenheten er godkjent i henhold til reindriftslovens § 4.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/2/" id="paragraf-3-punkt-1-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/2/ledd/1/" id="paragraf-3-punkt-1-ledd-2-punkt-2-ledd-1">reindriften utøves i samsvar med gjeldende lover og bestemmelser gitt med hjemmel i lov og forskrifter.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/3/" id="paragraf-3-punkt-1-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/3/ledd/1/" id="paragraf-3-punkt-1-ledd-2-punkt-3-ledd-1">driftsenheten/tamreinlaget oppfyller et slaktekrav. Dette kravet angis i prosent eller – som et alternativ – i kg pr. dyr i vårflokken (jfr. § 4). Det generelle kravet for driftsenhetene kan avvikes i driftsplanen for den enkelte forutsatt at distriktets samlede slaktekrav blir oppfylt.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/4/" id="paragraf-3-punkt-1-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/4/ledd/1/" id="paragraf-3-punkt-1-ledd-2-punkt-4-ledd-1">hvert slakt som teller med i slaktekravet må være på minst 14 kg.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/5/" id="paragraf-3-punkt-1-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/5/ledd/1/" id="paragraf-3-punkt-1-ledd-2-punkt-5-ledd-1">slakteuttaket skal være slaktet ved slakteri og godkjent av kjøttkontroll/veterinær, og utgjøre minst 1.000 kg.</article></article></li></ul></article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">b.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">For å få kalveslakttilskudd er det et vilkår at:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/punkt/2/ledd/1/punkt/1/" id="paragraf-3-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/punkt/2/ledd/1/punkt/1/ledd/1/" id="paragraf-3-punkt-2-ledd-1-punkt-1-ledd-1">produksjonstilskudd er innvilget.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/2/ledd/1/punkt/2/" id="paragraf-3-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/punkt/2/ledd/1/punkt/2/ledd/1/" id="paragraf-3-punkt-2-ledd-1-punkt-2-ledd-1">slaktevekten på kalven er minst 14 kg.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/punkt/2/ledd/1/punkt/3/" id="paragraf-3-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/punkt/2/ledd/1/punkt/3/ledd/1/" id="paragraf-3-punkt-2-ledd-1-punkt-3-ledd-1">kalven skal være slaktet ved slakteri og godkjent av kjøttkontroll/veterinær.</article></article></li></ul></article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">For hver driftsenhet (pr. 400 rein i tamreinlag) gis det ikke kalveslakttilskudd utover 200 kalveslakt.</article></article></li></ul></article><article class="legalArticle" data-lovdata-URL="LTI/forskrift/1993-02-26-194/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Slaktekrav og tilskuddenes størrelse</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Slaktekrav og størrelsen på tilskudd fastsettes årlig og kunngjøres særskilt.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Slaktekravet til driftsenheter under oppbygging (forskrift gitt av Landbruksdepartementet 3. februar 1992) reguleres av driftsplan som er godkjent av reinbeitedistriktets styre og områdestyret.</article></article><article class="legalArticle" data-lovdata-URL="LTI/forskrift/1993-02-26-194/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad og dokumentasjon</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad skal sendes på særskilt skjema til reinbeitedistriktet innen 1. april. Med søknaden skal sendes følgende dokumentasjon:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Oppgave over reintall pr. 31. mars som skal attesteres av reinbeitedistriktets styre.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Oppgave over slakt levert slakteri spesifisert i slaktedato, antall og kvantum på kalv og voksne dyr. Slakteuttaket dokumenteres ved kopi av avregninger. For leveranser til slakteri er bedriftene ansvarlig for at opplysningene som er gitt på avregningene er riktige. Reindriftssjefen kan foreta stikkprøvekontroller. Overtredelser kan medføre at slakteribedriften mister retten til å dokumentere til denne ordningen og slakt levert bedriften vil derved ikke regnes med i slaktekravet.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Reinbeitedistriktet skal behandle og sende søknadene videre til Reindriftsagronomen innen 15. april. Søknader som kommer til Reindriftskontoret etter denne dato er ikke tilskuddsberettiget.</article></article><article class="legalArticle" data-lovdata-URL="LTI/forskrift/1993-02-26-194/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forvaltning</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Reindriftsagronomen behandler og avgjør søknaden.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Utbetaling foretas av Reindriftsadministrasjonen innen utgangen av juni måned.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Hele tilskuddsbeløpet betales ut til driftsenhetens leder. Dersom to ektefeller driver reindrift sammen i en driftsenhet kan de, om ønskelig, forlange at det samlede tilskudd blir delt likt mellom dem.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Vedtak etter denne bestemmelse er i medhold av forvaltningsloven påklagbar til overordnet myndighet.</article></article><article class="legalArticle" data-lovdata-URL="LTI/forskrift/1993-02-26-194/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon og avkorting av tilskudd</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Når særlige hensyn gjør det nødvendig, kan Reindriftssjefen dispensere fra denne forskrift.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Reindriftssjefen kan, blant annet ved særskilt vedtak, i hvert enkelt tilfelle godta at salg av livrein og ekstraordinære tap inngår som en del av slaktekravet. På samme måte kan det, ved generasjonsskifte, innvilges tilskudd til to personer i en og samme driftsenhet som om de var to driftsenheter dersom generasjonsskiftet er godkjent av distrikts- og områdestyre.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Reindriftssjefen har også myndighet til delvis avkorting av tilskudd.</article></article><article class="legalArticle" data-lovdata-URL="LTI/forskrift/1993-02-26-194/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft 1. juli 1993. Samtidig oppheves Landbruksdepartementets forskrifter av 3. februar 1992<sup class="footnotereference" data-footnotereferencevalue="1" data-unique-footnote-counter="1">1</sup> om produksjonstilskudd og av 3. februar 1992<sup class="footnotereference" data-footnotereferencevalue="1" data-unique-footnote-counter="1">1</sup> om tilskudd til slakt av kalv.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></main></body></html>