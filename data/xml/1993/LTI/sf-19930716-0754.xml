<!DOCTYPE html><html lang="no"><head><title>Forskrift om skjønnsmessig erstatning ved omfattende tap av tamrein.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:39</dd><dt class="legacyID">Datokode</dt><dd class="legacyID">FOR-1993-07-16-754</dd><dt class="dokid">DokumentID</dt><dd class="dokid">LTI/forskrift/1993-07-16-754</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 13</dd><dt class="dateInForce">I kraft fra</dt><dd class="dateInForce">1993-07-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1993-08-20</dd><dt class="title">Tittel</dt><dd class="title">Forskrift om skjønnsmessig erstatning ved omfattende tap av tamrein.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 16. juli 1993 i medhold av Reindriftsavtalen.</dd><dt class="refid">RefID</dt><dd class="refid">forskrift/1993-07-16-754</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om skjønnsmessig erstatning ved omfattende tap av tamrein.<ul class="tocSubUl"><li>§ 1. Formål.</li><li>§ 2. Støtte og vilkår.</li><li>§ 3. Varsling.</li><li>§ 4. Dokumentasjon.</li><li>§ 5. Satser og saksbehandling.</li><li>§ 6. Forskuddsutbetaling.</li><li>§ 7. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-07-16-754" id="dokument"><h1>Forskrift om skjønnsmessig erstatning ved omfattende tap av tamrein.</h1><article class="legalArticle" data-lovdata-URL="LTI/forskrift/1993-07-16-754/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ordningen har til formål å yte øknomisk støtte til reindriftsutøvere som er påført store økonomiske tap på grunn av et uforutsett og omfattende tap av rein.</article></article><article class="legalArticle" data-lovdata-URL="LTI/forskrift/1993-07-16-754/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Støtte og vilkår.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Økonomisk støtte gis som erstatning etter skjønnsmessig, individuell vurdering av den enkelte søknad. Erstatningen skal normalt gå til innkjøp av livdyr.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Grunnlag for støtte foreligger når minst 30 % av flokken er tapt. Det forutsettes at alle relevante tiltak for å hindre et omfattende tap er iverksatt.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Tap som er forårsaket av beitegrunnlaget gir ikke grunnlag for støtte. Det forutsettes at tapet ikke er forårsaket av lavt slakteuttak.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Det er et vilkår for å motta økonomisk støtte at mottakers næringsutøvelse er i samsvar med de til enhver tid gjeldende lover og forskrifter for reindriftsnæringen.</article></article><article class="legalArticle" data-lovdata-URL="LTI/forskrift/1993-07-16-754/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Varsling.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Reindriftsutøver skal umiddelbart varsle reindriftsagronomen og distriktsstyret i vedkommende distrikt når et omfattende tap er oppstått.</article></article><article class="legalArticle" data-lovdata-URL="LTI/forskrift/1993-07-16-754/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dokumentasjon.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Antall rein før tapet skal være dokumentert ved kontroll gjennomført av distriktsstyret eller Reindriftssjefen. Kontroll gjennomført av distriktsstyret skal være godkjent av Reindriftssjefen. Dersom slik kontroll ikke er gjennomført etter forutgående 1. april, skal det offisielle reintall denne dato legges til grunn.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Reindriftsagronomen, veterinær, offentlig oppsynsmyndighet, eller representant for en av disse, skal sammen med en representant for distriktsstyret bekrefte tapene etter besiktigelse og opptelling av antall døde rein.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Ved tap i snøras foretas dokumentasjonen etter snøsmelting. Ved tap i elver og vann (drukning) godtas en beregning ut fra antall dyr før/etter tapet. Denne beregningen utføres av dokumenterende myndighet (jfr. andre ledd).</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Søknad om støtte ved omfattende tap skal inneholde oversikt over tapene for den enkelte reineier, fordelt på dyrenes kjønn og alder. Det skal også gis en beskrivelse av hendelsesforløp frem til tapet, samt tiltak som er iverksatt for å hindre tapet.</article></article><article class="legalArticle" data-lovdata-URL="LTI/forskrift/1993-07-16-754/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Satser og saksbehandling.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Erstatningens størrelse fastsettes etter skjønn av styret for Reindriftens Utviklingsfond (RUF).</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Det gis støtte for tapt rein på grunnlag av den pris som er fastsatt av Reindriftens Utviklingsfond for kjøp og salg av rein.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Dersom det ved etterfølgende reintelling konstateres at det reintall som er lagt til grunn ved vurdering av støtte avviker vesentlig fra det virkelige, kan RUF kreve støtten tilbakebetalt.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Distriktsstyre og områdestyre uttaler seg om søknaden før den fremmes for Reindriftens Utviklingsfond som avgjør søknaden.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">I medhold av forvaltningsloven kan fondsstyrets vedtak påklages til Landbruksdepartementet.</article></article><article class="legalArticle" data-lovdata-URL="LTI/forskrift/1993-07-16-754/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forskuddsutbetaling.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Reindriftssjefen kan utbetale et forskudd på inntil 50 % av det beløp som forventes å bli utbetalt i støtte etter behandling av fullstendig søknad.</article></article><article class="legalArticle" data-lovdata-URL="LTI/forskrift/1993-07-16-754/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks. Samtidig oppheves Landbruksdepartementets forskrift av 12. april 1985 om støtte fra Katastrofefondet ved tap av tamrein.</article></article></main></body></html>