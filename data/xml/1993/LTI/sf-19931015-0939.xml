<!DOCTYPE html><html lang="no"><head><title>Forskrift om toprisordningen for melk, utfyllende bestemmelser for 1994.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:30</dd><dt class="legacyID">Datokode</dt><dd class="legacyID">FOR-1993-10-15-939</dd><dt class="dokid">DokumentID</dt><dd class="dokid">LTI/forskrift/1993-10-15-939</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 17</dd><dt class="dateInForce">I kraft fra</dt><dd class="dateInForce">1994-01-01 – 1994-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li><li>forskrift/1991-12-13-788</li></ul></dd><dt class="dateOfPublication">Kunngjort</dt><dd class="dateOfPublication">1993-11-11</dd><dt class="title">Tittel</dt><dd class="title">Forskrift om toprisordningen for melk, utfyllende bestemmelser for 1994.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 15. oktober 1993 med hjemmel i kgl.res. av 13. desember 1991 nr. 788 i samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/1993-10-15-939</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om toprisordningen for melk, utfyllende bestemmelser for 1994.<ul class="tocSubUl"><li>1. Avgrensing</li><li>2. Grunnlag for kvote</li><li>3. Opphør av melkeproduksjon</li><li>4. Kvotefastsetting ved unntak</li><li>5. Søknadsfrist</li><li>6. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/1993-10-15-939" id="dokument"><h1>Forskrift om toprisordningen for melk, utfyllende bestemmelser for 1994.</h1><article class="legalArticle" data-lovdata-URL="LTI/forskrift/1993-10-15-939/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Avgrensing</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det legges til grunn samme bruksbegrep som er nyttet i forskriftene for driftstillegg pr. bruk i melkeproduksjonen. For bruk der det produseres både ku- og geitmelk, fastsettes en kvote for kumelk og en kvote for geitmelk. Melk produsert på fellesbeite/-seter fordeles på de enkelte bruk etter de samme regler som gjelder for driftstillegg pr. bruk i melkeproduksjonen. Overførte produkter fra et bruk til et annet kan ikke avregnes til full pris. Det samme gjelder produkter fra dyr som produsenten selv ikke eier eller leier på varig basis, normalt en laktasjon.</article></article><article class="legalArticle" data-lovdata-URL="LTI/forskrift/1993-10-15-939/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Grunnlag for kvote</span></h2><article class="marginIdArticle" data-partID="a2.1" data-absoluteaddress="/paragraf/2/punkt/1/" id="paragraf-2-punkt-1"><span class="data-marginOriginalId">2.1</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Generelle bestemmelser</article><article class="legalP" data-absoluteaddress="/paragraf/2/punkt/1/ledd/2/" id="paragraf-2-punkt-1-ledd-2">Melkekvoten fastsettes ut fra en basiskvote multiplisert med et forholdstall og ut fra arealgrunnlaget på bruket.</article></article><article class="marginIdArticle" data-partID="a2.1.1" data-absoluteaddress="/paragraf/2/punkt/2/" id="paragraf-2-punkt-2"><span class="data-marginOriginalId">2.1.1</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Basiskvote</article><article class="defaultP">Kumelk:</article><article class="legalP" data-absoluteaddress="/paragraf/2/punkt/2/ledd/2/" id="paragraf-2-punkt-2-ledd-2">Basiskvoten for 1994 settes lik kvote 1993.</article><article class="defaultP">Geitmelk:</article><article class="legalP" data-absoluteaddress="/paragraf/2/punkt/2/ledd/3/" id="paragraf-2-punkt-2-ledd-3">Basiskvoten for 1994 settes lik kvote 1993.</article></article><article class="marginIdArticle" data-partID="a2.1.2" data-absoluteaddress="/paragraf/2/punkt/3/" id="paragraf-2-punkt-3"><span class="data-marginOriginalId">2.1.2</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Forholdstall</article><article class="defaultP">Kumelk:</article><article class="legalP" data-absoluteaddress="/paragraf/2/punkt/3/ledd/2/" id="paragraf-2-punkt-3-ledd-2">Forholdstallet for kumelk fastsettes til 94 prosent for alle bruksgrupper.</article><article class="defaultP">Geitmelk:</article><article class="legalP" data-absoluteaddress="/paragraf/2/punkt/3/ledd/3/" id="paragraf-2-punkt-3-ledd-3">Forholdstallet for geitmelk fastsettes til 94 prosent for alle bruksgrupper.</article></article><article class="marginIdArticle" data-partID="a2.1.3" data-absoluteaddress="/paragraf/2/punkt/4/" id="paragraf-2-punkt-4"><span class="data-marginOriginalId">2.1.3</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Arealgrunnlaget</article><article class="legalP" data-absoluteaddress="/paragraf/2/punkt/4/ledd/2/" id="paragraf-2-punkt-4-ledd-2">Arealgrunnlaget på melkeproduksjonsbruket beregnes ved å multiplisere arealfordeling på søknads- og registreringsskjema for produksjonstillegg i jordbruket pr. 31. juli 1993 med et bestemt litergrunnlag pr. daa.</article></article><article class="marginIdArticle" data-partID="a2.1.3.1" data-absoluteaddress="/paragraf/2/punkt/5/" id="paragraf-2-punkt-5"><span class="data-marginOriginalId">2.1.3.1</span><article class="legalP" data-absoluteaddress="/paragraf/2/punkt/5/ledd/1/" id="paragraf-2-punkt-5-ledd-1">Fastsetting av areal</article><article class="legalP" data-absoluteaddress="/paragraf/2/punkt/5/ledd/2/" id="paragraf-2-punkt-5-ledd-2">Arealet som legges til grunn er eget og leid jordbruksareal. Dette betyr fulldyrket areal pluss 59 prosent tillegg for gjødsla beite og overflatedyrket jord til slått og beite. Gjødsla beite (korrigert med vekttall) kan ikke utgjøre mer enn 40 prosent av beregnet areal i Rogaland og 30 prosent i landet forøvrig.</article><article class="legalP" data-absoluteaddress="/paragraf/2/punkt/5/ledd/3/" id="paragraf-2-punkt-5-ledd-3">Det gis et tillegg ut fra opplysninger gitt i søknads- og registreringsskjema for produksjonstillegg i jordbruket pr. 31. juli 1993 om antall kyr og ungdyr på utmarksbeite. Tillegget er fastsatt til 1,0 daa pr. ku på beite, 0,7 daa pr. ungdyr på beite og 0,3 daa pr. geit på beite.</article></article><article class="marginIdArticle" data-partID="a2.1.3.2" data-absoluteaddress="/paragraf/2/punkt/6/" id="paragraf-2-punkt-6"><span class="data-marginOriginalId">2.1.3.2</span><article class="legalP" data-absoluteaddress="/paragraf/2/punkt/6/ledd/1/" id="paragraf-2-punkt-6-ledd-1">Fastsetting av litergrunnlaget</article><article class="legalP" data-absoluteaddress="/paragraf/2/punkt/6/ledd/2/" id="paragraf-2-punkt-6-ledd-2">Litergrunnlaget pr. daa differensieres i 5 ulike grupper, og er som følger:<table><thead><tr><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top">Litergrunnlag</th></tr></thead><tbody><tr><td data-text-align="left" data-vertical-align="top">Gruppe 1:</td><td data-text-align="left" data-vertical-align="top">Bruk i sone O</td><td data-text-align="left" data-vertical-align="top">840</td></tr><tr><td data-text-align="left" data-vertical-align="top">Gruppe 2:</td><td data-text-align="left" data-vertical-align="top">Bruk på Vestlandet i sone A, B, C og D</td><td data-text-align="left" data-vertical-align="top">720</td></tr><tr><td data-text-align="left" data-vertical-align="top">Gruppe 3:</td><td data-text-align="left" data-vertical-align="top">Bruk ellers i sone A, B og C</td><td data-text-align="left" data-vertical-align="top">640</td></tr><tr><td data-text-align="left" data-vertical-align="top">Gruppe 4:</td><td data-text-align="left" data-vertical-align="top">Bruk i sone D utenom Vestlandet og sone E og F</td><td data-text-align="left" data-vertical-align="top">585</td></tr><tr><td data-text-align="left" data-vertical-align="top">Gruppe 5:</td><td data-text-align="left" data-vertical-align="top">Bruk i sone G, H, I og J</td><td data-text-align="left" data-vertical-align="top">510</td></tr></tbody></table></article></article><article class="marginIdArticle" data-partID="a2.1.3.3" data-absoluteaddress="/paragraf/2/punkt/7/" id="paragraf-2-punkt-7"><span class="data-marginOriginalId">2.1.3.3</span><article class="legalP" data-absoluteaddress="/paragraf/2/punkt/7/ledd/1/" id="paragraf-2-punkt-7-ledd-1">Bruk av arealgrunnlaget for justering av melkekvoten</article><article class="legalP" data-absoluteaddress="/paragraf/2/punkt/7/ledd/2/" id="paragraf-2-punkt-7-ledd-2">For bruk med kumelk som har et større arealgrunnlag enn kvote 1994 gis et tillegg på inntil 3,5 prosent innenfor rammen av beregnet arealgrunnlag.</article><article class="legalP" data-absoluteaddress="/paragraf/2/punkt/7/ledd/3/" id="paragraf-2-punkt-7-ledd-3">For bruk med geitmelk som har et større arealgrunnlag enn kvote 1994 gis et tillegg på inntil 3,5 prosent innenfor rammen av beregnet arealgrunnlag.</article></article><article class="marginIdArticle" data-partID="a2.2" data-absoluteaddress="/paragraf/2/punkt/8/" id="paragraf-2-punkt-8"><span class="data-marginOriginalId">2.2</span><article class="legalP" data-absoluteaddress="/paragraf/2/punkt/8/ledd/1/" id="paragraf-2-punkt-8-ledd-1">Minimumskvote</article><article class="legalP" data-absoluteaddress="/paragraf/2/punkt/8/ledd/2/" id="paragraf-2-punkt-8-ledd-2">Eksisterende kumelkprodusenter pr. 1. januar 1994 og produsenter som senere får basiskvote etter bestemmelsene i punkt 4, får 30.000 liter som minimumskvote.</article><article class="legalP" data-absoluteaddress="/paragraf/2/punkt/8/ledd/3/" id="paragraf-2-punkt-8-ledd-3">Eksisterende geitmelkprodusenter pr. 1. januar 1994 og produsenter som senere får basiskvote etter bestemmelsene i punkt 4, får 5.000 liter som minimumskvote.</article><article class="legalP" data-absoluteaddress="/paragraf/2/punkt/8/ledd/4/" id="paragraf-2-punkt-8-ledd-4">For bruk som har en kumelkkvote i 1994 mindre enn 85 prosent av basiskvote 1983, settes kvote lik 85 prosent av basiskvote 1983 dersom arealgrunnlaget oppfylles, jmf. pkt. 2.1.3.</article></article><article class="marginIdArticle" data-partID="a2.3" data-absoluteaddress="/paragraf/2/punkt/9/" id="paragraf-2-punkt-9"><span class="data-marginOriginalId">2.3</span><article class="legalP" data-absoluteaddress="/paragraf/2/punkt/9/ledd/1/" id="paragraf-2-punkt-9-ledd-1">Leveranse utover kvote 1994</article><article class="legalP" data-absoluteaddress="/paragraf/2/punkt/9/ledd/2/" id="paragraf-2-punkt-9-ledd-2">Leveranse utover kvote i 1994 teller ikke med som grunnlag for basiskvoten for senere år. Melkeprodusenter i hele landet får 15 øre pr. liter både for ku- og geitmelk som er levert utover kvote.</article><article class="legalP" data-absoluteaddress="/paragraf/2/punkt/9/ledd/3/" id="paragraf-2-punkt-9-ledd-3">Prisen korrigeres etter ordinære regler for kvalitetsbetaling, men eventuelle kvalitetstrekk kan ikke gjøre avregningsprisen for melk mindre enn 0,00 kr pr. liter.</article></article></article><article class="legalArticle" data-lovdata-URL="LTI/forskrift/1993-10-15-939/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Opphør av melkeproduksjon</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Melkeproduksjonsbruk som slutter med melkeproduksjon, beholder sin basiskvote i 5 kalenderår etter de sluttet som om brukene i hvert av disse år hadde vært aktive melkeleverandører. Dette gjelder kun bruk som har hatt sammenhengende leveranse de siste to år før opphør.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ved gjenopptakelse av leveranse etter opphold i mindre enn 5 kalenderår, kreves det igangsetting av ordinær melkeproduksjon, dvs at produksjonen skal være fra egne kyr i eget fjøs. Kvoten kan kun tas i bruk ved selvstendig drift på det bruket der produksjonen har foregått tidligere.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Disse bestemmelser gjelder ikke melkeproduksjonsbruk der det er inngått avtale om omstillingsbidrag.</article></article><article class="legalArticle" data-lovdata-URL="LTI/forskrift/1993-10-15-939/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Kvotefastsetting ved unntak</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">a)</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Generelle bestemmelser</article><article class="legalP" data-absoluteaddress="/paragraf/4/punkt/1/ledd/2/" id="paragraf-4-punkt-1-ledd-2">På bruk hvor det produseres både ku- og geitmelk, skal kumelkkvoten og geitmelkkvoten gis etter samme bestemmelser. Dvs. at et bruk ikke kan få kumelkkvote etter unntaksbestemmelsene og samtidig få geitmelkkvote på historisk grunnlag.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">b)</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Bruksutbygging</article><article class="legalP" data-absoluteaddress="/paragraf/4/punkt/2/ledd/2/" id="paragraf-4-punkt-2-ledd-2">For å bli definert som bruk med bruksutbygging, må det foretas en nybygging eller en utvidelse av driftsbygningen i sammenheng med melkeproduksjon som gir lån og/eller tilskudd etter Landbruksbankens/Landbrukets utbyggingsfonds retninglinjer for bruksutbygging.</article><article class="legalP" data-absoluteaddress="/paragraf/4/punkt/2/ledd/3/" id="paragraf-4-punkt-2-ledd-3">For bruk med offentlig finansiering, fastsettes basiskvoten ut fra den godkjente driftsplan som ligger til grunn for utbyggingen.</article><article class="legalP" data-absoluteaddress="/paragraf/4/punkt/2/ledd/4/" id="paragraf-4-punkt-2-ledd-4">Kvoteberegning gjøres på følgende måte:</article><article class="legalP" data-absoluteaddress="/paragraf/4/punkt/2/ledd/5/" id="paragraf-4-punkt-2-ledd-5">Basiskvoten beregnes ved at det antall årskyr/årsgeiter som er forutsatt i driftsplanen når bruket er fullt utbygd, multipliseres med 5.600 liter pr. årsku og 525 liter pr. årsgeit.</article></article></li></ul></article><article class="legalArticle" data-lovdata-URL="LTI/forskrift/1993-10-15-939/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Søknadsfrist</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad om basiskvote etter unntaksbestemmelsene skal sendes snarest mulig etter at det forhold som gir grunnlag for unntak er inntruffet, og senest innen 10. august året etter endring er skjedd. Behandlingen skjer i forhold til de regler som gjelder for endringsåret og kvote gis med virkning fra det år søknad fremmes.</article></article><article class="legalArticle" data-lovdata-URL="LTI/forskrift/1993-10-15-939/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>. <span class="legalArticleTitle">Iverksetting</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disse bestemmelser gjelder for året 1994.</article></article></main></body></html>