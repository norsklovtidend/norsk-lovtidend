<!DOCTYPE html><html lang="no"><head><title>Forskrift om endring i forskrift om tollfrihet for reiseutstyr og reisegods.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1993-10-11-934</dd><dt class="dokid">DokumentID</dt><dd class="dokid">LTI/forskrift/1993-10-11-934</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 17</dd><dt class="dateInForce">I kraft fra</dt><dd class="dateInForce">1993-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1978-05-26-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-10-5</li><li>forskrift/1985-12-06-2107/§11</li><li>forskrift/1966-12-16-1</li></ul></dd><dt class="dateOfPublication">Kunngjort</dt><dd class="dateOfPublication">1993-11-11</dd><dt class="title">Tittel</dt><dd class="title">Forskrift om endring i forskrift om tollfrihet for reiseutstyr og reisegods.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 11. oktober 1993 med hjemmel i forskrift av 6. desember 1985 nr. 2107 om tolltariffens innledende bestemmelser § 11 nr. 10 og kgl.res. av 16. desember 1966.</dd><dt class="refid">RefID</dt><dd class="refid">forskrift/1993-10-11-934</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tollfrihet for reiseutstyr og reisegods.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1993-10-11-934" id="dokument"><h1>Forskrift om endring i forskrift om tollfrihet for reiseutstyr og reisegods.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-10-11-934/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 26. mai 1978 om tollfrihet for reiseutstyr og reisegods gjøres følgende endringer:</article> <article class="defaultP" margin-top="true">§ 2 nr. 2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Av brennevin (som ikke må inneholde over 60 volumprosent alkohol), vin og annen drikk (til og med 22 volumprosent alkohol) og øl (som inneholder mer enn 2,5 volumprosent alkohol), kan reisende som har fylt 18 år (for brennevin 20 år), ved innreise til Norge toll- og avgiftsfritt bare føre med nedenfor angitte mengder, og på vilkår som er omhandlet under § 2 nr. 6 og 7 og § 3 nr. 1:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">inntil 1 liter brennevin og 1 liter vin, eller inntil 2 liter vin dersom brennevin ikke tas med,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">inntil 2 liter øl.</article></article></li></ul></article> <article class="defaultP" margin-top="true">§ 2 nr. 3 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Av tobakksvarer og sigarettpapir kan reisende som har fylt 16 år, ved innreise til Norge toll- og avgiftsfritt bare føre med nedenfor angitte mengder og på vilkår som er omhandlet under § 2 nr. 6 og 7 og § 3 nr. 1:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">reisende bosatt i Norge eller annet europeisk land, inntil 200 sigaretter eller 250 gram andre tobakksvarer og 200 blad sigarettpapir,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">reisende bosatt utenfor Europa, inntil 400 sigaretter eller 500 gram andre tobakksvarer og 200 blad sigarettpapir.</article></article></li></ul></article> <article class="defaultP" margin-top="true">§ 2 nr. 6 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For reisende bosatt i Norge er det et vilkår for toll- og avgiftsfri innførsel av brennevin, vin, øl, og tobakksvarer i henhold til nr. 2 a, 2 b og 3 a at den reisende kan godtgjøre at han har hatt et reisefravær utenlands på minst 24 timer.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Ved kortere reisefravær kan den reisende en gang innenfor et tidsrom av 24 timer, enten medbringe de ovenfor nevnte varer når de er kjøpt i beskattet stand i Danmark, Finland eller Sverige, eller medbringe toll- og avgiftsfritt inntil 40 sigaretter eller 20 sigarer eller sigarillos eller 100 gram andre tobakksvarer.</article> <article class="defaultP" margin-top="true">§ 2 nr. 7 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Reisende som ankommer Norge (land- eller sjøveien) fra områder utenfor EF/EFTA området, tillates ikke å medbringe brennevin, vin, øl og tobakksvarer i henhold til nr. 2 a, 2 b og 3 a, medmindre den reisende kan godtgjøre at oppholdet i tollområdet skal vare i minst 72 timer.</article> <article class="defaultP" margin-top="true">§ 3 nr. 1 bokstav e) skal lyde:</article><article class="defaultP">den reisende kan dokumentere at han har vært ute av landet i minst 24 timer. I motsatt fall kan den reisende, kun en gang innenfor et tidsrom av 24 timer, medføre andre varer toll- og avgiftsfritt til en samlet verdi av kr 500,-</article> <article class="defaultP" margin-top="true">§ 5 skal lyde:</article> <article class="defaultP" margin-top="true"><i>Personer i grensetrafikk</i></article><article class="numberedLegalP" data-numerator="1" data-absoluteaddress="/kapittel/1/nummer/1/" id="kapittel-1-nummer-1">1. Personer som hyppig ferdes over grensen tillates ikke å medbringe varer toll- og avgiftsfritt etter bestemmelsene i §§ 2 og 3, med mindre de kan godtgjøre at de har foretatt en vanlig reise som turist på ferie o.l.</article> <article class="defaultP" margin-top="true"><i>Personer i transportvirksomhet</i></article><article class="numberedLegalP" data-numerator="2" data-absoluteaddress="/kapittel/1/nummer/2/" id="kapittel-1-nummer-2">2. Personer som er i tjeneste på transportmiddel (skip, herunder fiske og fangstfartøy, fly, buss, tog eller motorkjøretøy i godstrafikk) i utlandet, eller i tjeneste på transportmiddel som i utenriksfart har anløpt utenlandsk havn, Svalbard eller Jan Mayen, tillates ikke å medbringe varer toll- og avgiftsfritt etter bestemmelsene i §§ 2 og 3.<article class="legalP" data-absoluteaddress="/kapittel/1/nummer/2/ledd/1/" id="kapittel-1-nummer-2-ledd-1">Med personer i tjeneste på transportmiddel menes personale som utfører arbeide som henger sammen med transportmidlets drift (herunder også betjening, butikkpersonale, frisør, underholdningsartister, forskere, o.l.). Personer som har avsluttet sin aktive tjeneste i utlandet, og som ikke kan godtgjøre å ha oppholdt seg i utlandet i minst 24 timer deretter, anses for å være i tjeneste inntil tilbakereisen til Norge er avsluttet (passivt crew).</article></article> <article class="defaultP" margin-top="true"><i>Unntak</i></article><article class="numberedLegalP" data-numerator="3" data-absoluteaddress="/kapittel/1/nummer/3/" id="kapittel-1-nummer-3">3. Transportpersonale bosatt i Norge som umiddelbart før innreisen har oppholdt seg utenfor tollområdet i et sammenhengende tidsrom av minst 15 døgn, tillates å medbringe varer toll- og avgiftsfritt etter bestemmelsene i §§ 2 og 3. Dette unntaket gjelder ikke personer i tjeneste på turistfartøyer. Med turistfartøyer menes cruisefartøyer o.l. som ikke opprettholder ordinær rutetrafikk.<article class="legalP" data-absoluteaddress="/kapittel/1/nummer/3/ledd/1/" id="kapittel-1-nummer-3-ledd-1">Personer som i forbindelse med at tjenesteforholdet opphører, fratrer sin stilling ombord i fartøy i norsk tollområde, tillates å medbringe varer toll- og avgiftsfritt etter bestemmelsene i §§ 2 og 3.</article><article class="legalP" data-absoluteaddress="/kapittel/1/nummer/3/ledd/2/" id="kapittel-1-nummer-3-ledd-2">Transportpersonale og personer som hyppig ferdes over grensen, kan en gang innenfor et tidsrom av 24 timer, medbringe toll- og avgiftsfritt 40 sigaretter eller 20 sigarer eller sigarillos eller 100 gram andre tobakksvarer, samt andre varer anskaffet under opphold i et annet land, til en samlet verdi av kr. 250,-. Dette gjelder ikke alkoholholdige drikkevarer.</article></article> <article class="defaultP" margin-top="true">§ 6 skal lyde:</article> <article class="defaultP" margin-top="true"><i>Korte ruter</i></article><article class="numberedLegalP" data-numerator="1" data-absoluteaddress="/kapittel/1/nummer/4/" id="kapittel-1-nummer-4">1. Varer kjøpt ombord i fartøyer som trafikkerer korte ruter mellom Norge og utlandet, tillates ikke medbragt toll- og avgiftsfritt etter bestemmelsene i §§ 2 og 3 foran.<article class="legalP" data-absoluteaddress="/kapittel/1/nummer/4/ledd/1/" id="kapittel-1-nummer-4-ledd-1">Dersom fartøyet har foretatt regulært anløp av utenlands havn, tillates passasjerer likevel å ta med toll- og avgiftsfritt inntil 40 sigaretter eller 20 sigarer eller sigarillos eller 100 gram andre tobakksvarer og inntil 1/2 kg sjokolade og sukkervarer.</article><article class="legalP" data-absoluteaddress="/kapittel/1/nummer/4/ledd/2/" id="kapittel-1-nummer-4-ledd-2">Hvis passasjeren kan dokumentere at varen er kjøpt i utlandet, har han imidlertid rett til å innføre toll- og avgiftsfritt varer etter bestemmelsene i §§ 2 og 3 foran.</article><article class="legalP" data-absoluteaddress="/kapittel/1/nummer/4/ledd/3/" id="kapittel-1-nummer-4-ledd-3">Selv om fartøyet har foretatt anløp av utenlandsk havn som ligger utenfor de grenser som er satt for korte ruter, kommer bestemmelsene under §§ 2 og 3 foran likevel ikke til anvendelse for varer som er kjøpt ombord av passasjerer, når det ut fra fartøyets ruteopplegg vesentlig antas å dreie seg om charterturer eller utfluktsturer, og turen tar mindre enn 48 timer regnet fra fartøyet forlater siste havn i Norge og inntil det igjen anløper norsk havn.</article><article class="legalP" data-absoluteaddress="/kapittel/1/nummer/4/ledd/4/" id="kapittel-1-nummer-4-ledd-4">Med korte ruter menes fartøysruter mellom norske havner fra og med Risør i vest til svenskegrensen i øst, og svenske havner fra norskegrensen i nord til og med Lysekil i sør.</article><article class="legalP" data-absoluteaddress="/kapittel/1/nummer/4/ledd/5/" id="kapittel-1-nummer-4-ledd-5">Finans- og tolldepartementet kan gjøre unntak for særskilte fartøysruter slik at rutene blir å anse som «lange».</article></article> <article class="defaultP" margin-top="true"><i>Turistfartøy</i></article><article class="numberedLegalP" data-numerator="2" data-absoluteaddress="/kapittel/1/nummer/5/" id="kapittel-1-nummer-5">2. Passasjerer med turistfartøyer (jfr § 5 nr. 3) tillates ikke å medbringe toll- og avgiftsfritt varer etter bestemmelsene i §§ 2 og 3 foran. Disse tillates kun å ta i land en åpnet 20-pakning sigaretter eller 50 gram tobakk i åpnet pakke.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-10-11-934/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. november 1993.</article></section></main></body></html>