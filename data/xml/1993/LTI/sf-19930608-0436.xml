<!DOCTYPE html><html lang="no"><head><title>Forskrift om avgift på mineralolje til framdrift av motorvogn og om merking av mineralolje</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:32</dd><dt class="legacyID">Datokode</dt><dd class="legacyID">FOR-1993-06-08-436</dd><dt class="dokid">DokumentID</dt><dd class="dokid">LTI/forskrift/1993-06-08-436</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 9</dd><dt class="dateInForce">I kraft fra</dt><dd class="dateInForce">1993-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">1993-06-30</dd><dt class="title">Tittel</dt><dd class="title">Forskrift om avgift på mineralolje til framdrift av motorvogn og om merking av mineralolje</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 8. juni 1993 med hjemmel i lov av 19. mai 1933 nr. 11 om omsetningsavgift og Stortingets avgiftsvedtak.</dd><dt class="refid">RefID</dt><dd class="refid">forskrift/1993-06-08-436</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgift på mineralolje til framdrift av motorvogn og om merking av mineralolje<ul class="tocSubUl"><li>§ 1. Virkeområde – omfang</li><li>§ 2. Avgiftsplikt. Oppkreving</li><li>§ 3. Tillatelse til merking</li><li>§ 4. Merking av mineralolje. Hovedregel</li><li>§ 5. Merking av mineralolje. Unntak</li><li>§ 6. Merkestoffer</li><li>§ 7. Ikrafttreden og gjennomføringsbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/1993-06-08-436" id="dokument"><h1>Forskrift om avgift på mineralolje til framdrift av motorvogn og om merking av mineralolje</h1><article class="legalArticle" data-lovdata-URL="LTI/forskrift/1993-06-08-436/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde – omfang</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift fastsetter bestemmelser om avgift på mineralolje til framdrift av motorvogn og om merking av mineralolje som etter Stortingets vedtak ikke skal ilegges denne avgiften.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Som mineralolje til framdrift av motorvogn regnes all mineralolje som ved levering/uttak fra registrert virksomhets lager eller ved innførsel, ikke er merket i henhold til denne forskrift.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">På vilkår fastsatt av Toll- og avgiftsdirektoratet faller følgende produkter/anvendelsesområder utenfor forskriftens virkeområde, herunder merkebestemmelsene:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/1/" id="paragraf-1-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/1/ledd/1/" id="paragraf-1-ledd-3-punkt-1-ledd-1">Tung fyringsolje (dvs. mineralolje som inneholder destillasjonsrest)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/2/" id="paragraf-1-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/2/ledd/1/" id="paragraf-1-ledd-3-punkt-2-ledd-1">Tungdestillat (dvs. gassolje med tåkepunkt over 5°C)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/3/" id="paragraf-1-ledd-3-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/3/ledd/1/" id="paragraf-1-ledd-3-punkt-3-ledd-1">Flyparafin levert til bruk for fly</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/4/" id="paragraf-1-ledd-3-punkt-4"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/4/ledd/1/" id="paragraf-1-ledd-3-punkt-4-ledd-1">Mineralolje som nyttes som råstoff i industriell virksomhet, dersom den av hensyn til bruken ikke kan merkes</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/5/" id="paragraf-1-ledd-3-punkt-5"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/5/ledd/1/" id="paragraf-1-ledd-3-punkt-5-ledd-1">Mineralolje som leveres i detaljforpakning på maksimum 5 liter, i den utstrekning det fremgår av pakningen at varen er til annen bruk enn framdrift av motorvogn.</article></article></li></ul></article></article><article class="legalArticle" data-lovdata-URL="LTI/forskrift/1993-06-08-436/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avgiftsplikt. Oppkreving</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For umerket olje skal det, i tillegg til ordinær mineraloljeavgift, betales avgift etter Stortingets vedtak om avgift på mineralolje til framdrift av motorvogn.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Bestemmelsene i Finans- og tolldepartementets forskrift av 29. januar 1990 nr. 76 om avgift på mineralolje gjelder så langt de passer og ikke annet er bestemt.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Ved levering/uttak av merket olje fra registrert virksomhets lager skal det kun beregnes ordinær avgift etter Stortingets vedtak om avgift på mineralolje.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Ved innførsel av mineralolje til andre enn registrerte virksomheter, skal det betales avgift på mineralolje til framdrift av motorvogn etter de samme regler og på samme vilkår som gjelder for toll, så langt de passer og ikke annet er bestemt.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Avgift på mineralolje til framdrift av motorvogn kan kreves opp når den avgiftspliktige ikke på betryggende måte kan dokumentere at mineraloljen er merket etter reglene i denne forskriften.</article></article><article class="legalArticle" data-lovdata-URL="LTI/forskrift/1993-06-08-436/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tillatelse til merking</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Merking av mineralolje må bare foretas ved anlegg som er gitt tillatelse av Tolldistriktssjefen. Tillatelse gis kun for anlegg hvor en registrert avgiftspliktig selv står for driften. Tolldistriktssjefen kan sette de vilkår for tillatelsen som han finner er nødvendig for å kunne føre en betryggende kontroll.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Dersom han ikke finner forholdene betryggende, kan tillatelsen trekkes tilbake med en måneds varsel. Dersom det avdekkes overtredelser av bestemmelser gitt i eller i medhold av lov av 19. mai 1933 om omsetningsavgift, kan tillatelsen trekkes tilbake med øyeblikkelig virkning.</article></article><article class="legalArticle" data-lovdata-URL="LTI/forskrift/1993-06-08-436/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merking av mineralolje. Hovedregel</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Merking skal senest skje på det tidspunkt avgiftsplikten oppstår, dvs. ved uttak fra den avgiftspliktiges lager. Mineraloljen skal være merket før den lastes om bord i transportmiddel.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dersom merking skjer ved tilsetting på selve lagertanken, har Tolldistriktssjefen til enhver tid rett til å kreve opplysninger om hvilke lagertanker som inneholder merkede produkter og hvilke som inneholder umerkede.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Dersom merking skjer etter at oljen har forlatt lagertanken, skal det for hver leveranse registreres og dokumenteres mengde mineralolje og mengde tilsatt merkestoff.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Tanker, fyllingsanlegg, styringsenheter m.v. skal være betryggende sikret mot manipulering og mot at uvedkommende kan bane seg adgang til slike steder.</article></article><article class="legalArticle" data-lovdata-URL="LTI/forskrift/1993-06-08-436/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Merking av mineralolje. Unntak</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tolldistriktssjefen kan i følgende tilfeller gi tillatelse til at merking skjer på en annen måte enn etter reglene i § 4:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Når det foreligger spesielle forhold (force majeure m.v.), og han finner at merking kan skje på betryggende måte. Han kan sette vilkår for tillatelsen, herunder at merking skal skje under tollvesenets kontroll. Kostnadene kan belastes rekvirenten.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Når en registrert virksomhet leverer mineralolje fra tankbåt.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Når særlige hensyn gjør det hensiktsmessig å foreta merking av mineralolje ved anlegg som drives av frittstående virksomheter. Anlegget må være underlagt en registrert virksomhets kontrollverk. Den registrerte virksomheten må ha full adgang til å kontrollere driften, og må ha instruksjonsmyndighet mht. anleggets drift.</article></article></li></ul></article></article><article class="legalArticle" data-lovdata-URL="LTI/forskrift/1993-06-08-436/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Merkestoffer</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Merking av mineralolje skal skje med følgende stoffer og i følgende mengde pr. liter levert olje:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">0,005 gram<br />4-,N-etyl,N-[2-(1-(2-metylpropoxy)etoxyl)etyl]aminoazobenzen (Solvent Yellow 124), og</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1"><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/2/ledd/1/punkt/1/" id="paragraf-6-ledd-1-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/2/ledd/1/punkt/1/ledd/1/" id="paragraf-6-ledd-1-punkt-2-ledd-1-punkt-1-ledd-1">0,005 gram<br />1-(4-(tolylazo)tolylazo)-2-((2'-etyl)heksylamino)naftalen,<br />eller følgende alternative tilsetninger i en slik mengde at de enkeltvis eller i blanding vil gi like sterk rødfarge som a) ved en spektrofotometrisk bestemmelse:</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/ledd/1/punkt/2/" id="paragraf-6-ledd-1-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/punkt/2/ledd/1/" id="paragraf-6-ledd-1-punkt-2-ledd-1-punkt-2-ledd-1">1-(4-(tolylazo)tolylazo)-2-(tridecylamino)-naftalen</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/1/punkt/2/ledd/1/punkt/3/" id="paragraf-6-ledd-1-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/1/punkt/2/ledd/1/punkt/3/ledd/1/" id="paragraf-6-ledd-1-punkt-2-ledd-1-punkt-3-ledd-1">1-(4-(tolylazo)tolylazo)-2-hydroksinaftalen</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/6/ledd/1/punkt/2/ledd/1/punkt/4/" id="paragraf-6-ledd-1-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/6/ledd/1/punkt/2/ledd/1/punkt/4/ledd/1/" id="paragraf-6-ledd-1-punkt-2-ledd-1-punkt-4-ledd-1">1-(4-(tolylazo)tolylazo)-2-etylaminonaftalen</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/1993-06-08-436/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden og gjennomføringsbestemmelser</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft 1. oktober 1993.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Departementet kan bestemme at det skal pålegges avgiftsplikt for mineralolje til framdrift av motorvogn som på ikrafttredelsestidspunktet befinner seg på lager som ikke tilhører registrert virksomhet.</article></article></main></body></html>