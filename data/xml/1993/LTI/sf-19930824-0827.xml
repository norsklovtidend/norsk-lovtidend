<!DOCTYPE html><html lang="no"><head><title>Forskrift om tilskott til norsk ull.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:14</dd><dt class="legacyID">Datokode</dt><dd class="legacyID">FOR-1993-08-24-827</dd><dt class="dokid">DokumentID</dt><dd class="dokid">LTI/forskrift/1993-08-24-827</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 14</dd><dt class="dateInForce">I kraft fra</dt><dd class="dateInForce">1993-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-09-01-678</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1993-09-09</dd><dt class="title">Tittel</dt><dd class="title">Forskrift om tilskott til norsk ull.</dd><dt class="miscInformation">Annet om dokumentet</dt><dd class="miscInformation">Fastsett av Landbruksdepartementet 24. august 1993 i medhald av jordbruksoppgjeret og med heimel i Grunnloven § 75 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/1993-08-24-827</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott til norsk ull.<ul class="tocSubUl"><li>§ 1. Formål</li><li>§ 2. Tilskott</li><li>§ 3. Differensiering av tilskottet</li><li>§ 4. Godkjenning av ullstasjonar</li><li>§ 5. Kjøpeplikt</li><li>§ 6. Klassifisering</li><li>§ 7. Forholdet til norske ullvarefabrikkar</li><li>§ 8. Administrasjon</li><li>§ 9. Rådet for ullomsetninga</li><li>§ 10. Innsending av søknad</li><li>§ 11. Utbetaling</li><li>§ 12. Tilbakebetaling</li><li>§ 13. Kontroll</li><li>§ 14. Dispensasjon</li><li>§ 15. Klage</li><li>§ 16. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/1993-08-24-827" id="dokument"><h1>Forskrift om tilskott til norsk ull.</h1><article class="legalArticle" data-lovdata-URL="LTI/forskrift/1993-08-24-827/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med ordninga er ved pristilskott på norsk ull å auke lønsemda i sauehaldet. Pristilskottet skal medvirke til betring av kvaliteten på norsk ull.</article></article><article class="legalArticle" data-lovdata-URL="LTI/forskrift/1993-08-24-827/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilskott</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskott til norsk ull blir gitt med ein fast gjennomsnittleg tilskottssats pr kg ull som blir omsett. Tilskottssatsen blir fastsett av avtalepartane for kvart år. Nye satsar blir sett i verk frå 1. september kvart år.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ullstasjonar:<p class="leddfortsettelse">Det kan ikkje løyvast investeringstilskott frå tilskottsordninga til ullstasjonar. Drifts- og kapitalkostnader skal dekkjast av middel frå sal av ull og tilskott.</p></article></article><article class="legalArticle" data-lovdata-URL="LTI/forskrift/1993-08-24-827/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Differensiering av tilskottet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Differensieringa av den gjennomsnittlege tilskottssatsen pr kg for dei ulike ullkvalitetar blir fastsett av Rådet for ullomsetninga (jfr. § 9) etter framlegg frå Norsk Kjøttsamvirke og Kjøttbransjens Landsforbund.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Rådet for ullomsetninga fastset etter forslag frå Norsk Kjøttsamvirke og Kjøttbransjens Landsforbund en fast sats pr skinn for pelsskinn og ulne skinn som skal dekkje skilnaden mellom salspris for ulla og avrekningspris for ulla. Satsen blir berre utbetalt for pelsskinn og ulne skinn som er omsett frå ullstasjon, og det må leggjast fram kopi av faktura som dokumentasjon for sal av skinna. Kostnaden må dekkjast innanfor den totale ramma for tilskottet til norsk ull.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Rådet for ullomsetninga kan ved differensiering av tilskottet avsetje eit beløp som kan nyttast til felles opplæring og kvalitets- og opplysningsarbeid.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Dersom gjennomsnittleg utbetalt tilskottssats pr kg ull avvik frå det som lå til grunn ved differensieringa av tilskottet, må ein ta omsyn til dette avviket ved fastsettinga av tilskottssatsane for det neste året.</article></article><article class="legalArticle" data-lovdata-URL="LTI/forskrift/1993-08-24-827/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godkjenning av ullstasjonar</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For å delta i tilskottsordninga må ullstasjonar som driv omsetning, inkl. både kjøp og sal, av norsk ull vere godkjende av Rådet for ullomsetninga (jfr. § 9) etter framlegg frå Fraktkontoret for slakt.<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Det må vere minst ein godkjend klassifisør for ull i personalet. Klassifisørane må ha gjennomgått kurs i klassifisering av ull arrangert av Norsk Kjøttsamvirke, Ullavdelingen og Kjøttbransjens Landsforbund.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Det må vere minst ei ullpresse i lokala.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Det må vere tilfredsstillande vekter for vareomsetning i lokala.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Det må vere eit separat rom for klassifisering (ikkje nytta som lagerrom e.a.) i lokala.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">For at ein ullstasjon kan delta i tilskottsordninga må §§ 5-7 nedanfor følgjast.</article></article></li></ul></article></article><article class="legalArticle" data-lovdata-URL="LTI/forskrift/1993-08-24-827/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kjøpeplikt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Alle godkjende ullstasjonar tilknytta Norsk Kjøttsamvirke og Kjøttbransjens Landsforbund har samlet sett kjøpeplikt på all norsk ull som vert levert frå produsent. Dersom det vert etablert ullstasjonar utan tilknytning til dei ovanfor nemnde organisasjonar, er også desse ullstasjonane pålagt dei same kjøpeplikter. Ulla skal leverast i samsvar med reglar for behandling og emballering av ull som er fastsett av Rådet for Ullomsetning etter framlegg frå Norsk Kjøttsamvirke og Kjøttbransjens Landsforbund.</article></article><article class="legalArticle" data-lovdata-URL="LTI/forskrift/1993-08-24-827/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klassifisering</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Rådet for ullomsetninga (jfr. § 9) skal etter forslag frå Norsk Kjøttsamvirke og Kjøttbransjens Landsforbund fastsetje kvalitetsklassar for klassifisering av norsk ull.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Ullstasjonane pliktar å klassifisere all ull dei mottek i samsvar med dei fastsatte kvalitetsklasser. Ullstasjonane pliktar og å halde dei ulike kvalitetsklassane skild på lageret.</article></article><article class="legalArticle" data-lovdata-URL="LTI/forskrift/1993-08-24-827/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forholdet til norske ullvarefabrikkar</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Dei verksemder som driv omsetning av norsk ull bør i størst muleg grad ivareta omsynet til dei norske ullvarefabrikkane gjennom forretningsmessige avtaler med norskullforbrukarane.</article></article><article class="legalArticle" data-lovdata-URL="LTI/forskrift/1993-08-24-827/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Administrasjon</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ordninga med tilskott til omsetning av norsk ull blir administrert av Fraktkontoret for slakt. Kostnadene for administrasjonen vert dekt av tilskottsmidlane.</article></article><article class="legalArticle" data-lovdata-URL="LTI/forskrift/1993-08-24-827/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Rådet for ullomsetninga</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Det skal vere eit Råd for ullomsetninga med 3 representantar med vararepresentantar oppnemnt av Landbruksdepartementet med ein representant frå kvar av Norges Bondelag, Norsk Bonde- og Småbrukarlag og staten. Statens representant er leiar av Rådet for ullomsetninga. Fraktkontoret for slakt skal halde sekretær for rådet. Norsk Sau- og geitalslag, Norsk Kjøttsamvirke, Kjøttbransjens Landsforbund og Landbruksdepartementet oppnemnar kvar sin observatør i rådet.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Rådet sine oppgåver er: – fastsetjing av differensiering av den gjennomsnittlege tilskottssats for dei ulike kvalitetsklasser, – fastsetje sats for pelsskinn og ulne skinn, – fastsetjing av kvalitetsklasser for klassifisering av ull, – godkjenning av ullstasjonar, – fastsetjing av reglar for handsaming og emballering av ull, – avsetje midler som kan nyttast til felles opplæring og kvalitets- og opplysningsarbeid, og – kontrollfunksjon når det gjeld bruken av tilskott til norsk ull.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Det skal førast protokoll frå møter som rådet held. Utgifter for Rådet for ullomsetninga; kostnader i samband med reiser, synfaringar og møter; dekkjast av tilskottet.</article></article><article class="legalArticle" data-lovdata-URL="LTI/forskrift/1993-08-24-827/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Innsending av søknad</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">For å få utbetalt tilskott, må ullstasjonane sende søknad til Fraktkontoret for slakt over dei kvanta ull som er avrekna i månaden og som det kan bli utbetalt tilskott for. Søknadene skal vere send Fraktkontoret for slakt seinast 20 dagar etter utgangen av den månad ulla vart avrekna.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Med søknadene skal det følgje kopi av dei avrekningar som er send til produsentane. Avrekningane må vere fortløpande nummerert og dei skal innehalde følgjande opplysningar:<ul class="defaultList"><li><article class="listArticle" data-absoluteaddress="/paragraf/10/ledd/2/punkt/1/" id="paragraf-10-ledd-2-punkt-1"><article class="legalP" data-absoluteaddress="/paragraf/10/ledd/2/punkt/1/ledd/1/" id="paragraf-10-ledd-2-punkt-1-ledd-1">namn, adresse og produsentnummer til produsenten, kommunenummer, gards- og bruksnummer og spesifisering over kg ull av dei ulike kvalitetsklassar angitt med varekode. Ullstasjonane må følgje det varekodesystem som vert fastsett av Fraktkontoret for slakt.</article></article></li></ul></article><article class="legalP" data-absoluteaddress="/paragraf/10/ledd/3/" id="paragraf-10-ledd-3">For pelsskinn og ulne skinn må det leggjast fram kopi av faktura som dokumentasjon for sal av skinna.</article><article class="legalP" data-absoluteaddress="/paragraf/10/ledd/4/" id="paragraf-10-ledd-4">I staden for papirkopi av avrekningane kan dei same opplysningane bli gitt via edb-lesbart medium til Leveranseregisteret for slakt. Det same gjeld søknaden om utbetaling av tilskott til norsk ull.</article></article><article class="legalArticle" data-lovdata-URL="LTI/forskrift/1993-08-24-827/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">På grunnlag av prognosar for samla behov for tilskottsmiddel i vedkomande månad, får Fraktkontoret for slakt etter anmoding tilvist forskotsvise beløp à konto av Landbruksdepartementet.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Fraktkontoret for slakt utbetalar tilskottet i samsvar med § 10 ovanfor til godkjende ullstasjonar. Tilskottet kan eventuelt utbetalast via Norsk Kjøttsamvirke, Ullavdelingen for godkjende ullstasjonar tilslutta Norsk Kjøttsamvirke og via Kjøttbransjens Landsforbund for private slakterier som er medlem i denne organisasjonen.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Fraktkontoret kan gi forskotsvise utbetalingar à konto svarande til anslått beløp for vedkomande månad.</article><article class="legalP" data-absoluteaddress="/paragraf/11/ledd/4/" id="paragraf-11-ledd-4">Fraktkontoret for slakt skal for kvar månad sende Landbruksdepartementet rekneskap som viser dei forskotsvise tilviste beløp, gjennomførde utbetalingar og behaldning av tilskottsmiddel. Etter at rekneskapet for året er førelagt Rådet for ullomsetninga, skal det oversendast Landbruksdepartementet for endeleg godkjenning. Rekneskapa frå Fraktkontoret for slakt skal vere attestert av statsautorisert revisor.</article></article><article class="legalArticle" data-lovdata-URL="LTI/forskrift/1993-08-24-827/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Tilbakebetaling</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/12/punkt/1/" id="paragraf-12-punkt-1"><span class="data-originalId">1.</span><article class="legalP" data-absoluteaddress="/paragraf/12/punkt/1/ledd/1/" id="paragraf-12-punkt-1-ledd-1">Ullstasjon</article><article class="legalP" data-absoluteaddress="/paragraf/12/punkt/1/ledd/2/" id="paragraf-12-punkt-1-ledd-2">Er det gitt ukorrekte opplysningar etter gjeldande reglar kan tilskottet bli redusert. Tilskott som er utbetalt på feil vilkår, skal betalast tilbake eller motreknast i seinare utbetaling. Det kan krevjast renter tilsvarande morarente frå tidspunktet for utbetaling til tilbakebetaling skjer. Det same gjeld dersom ullstasjonen burde ha visst eller forstått at utbetalinga var feil.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/12/punkt/2/" id="paragraf-12-punkt-2"><span class="data-originalId">2.</span><article class="legalP" data-absoluteaddress="/paragraf/12/punkt/2/ledd/1/" id="paragraf-12-punkt-2-ledd-1">Produsent</article><article class="legalP" data-absoluteaddress="/paragraf/12/punkt/2/ledd/2/" id="paragraf-12-punkt-2-ledd-2">Dersom leverandøren av ull ikkje driv sauehald i samsvar med gjeldande lover og føresegner, kan det vurderast om det ikkje skal utbetalast tilskott og eventuelt utbetalt tilskott kan krevjast tilbakebetalt frå produsenten. Det kan krevjast renter tilsvarande morarenter frå tidspunktet for utbetaling til tilbakebetaling skjer. Det same gjeld dersom produsenten burde ha visst eller forstått at utbetalinga var feil.</article></article></li></ul></article><article class="legalArticle" data-lovdata-URL="LTI/forskrift/1993-08-24-827/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Rådet for ullomsetninga fører tilsyn med at dei ullstasjonar som er godkjende følgjer reglane i denne føresegna og vedtak som blir gitt i medhald av føresegna. Brot på vedtektene kan føre til at ullstasjonen mister godkjenninga.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Fraktkontoret for slakt fører tilsyn med at opplysningane gitt i søknadene er korrekte. I tillegg til dei kontrolltiltak som er nemnd i § 4 skal Fraktkontoret og Riksrevisjonen gis adgang til all dokumentasjon i samband med tilskottsordninga (både for kjøp og sal av ulla).</article><article class="legalP" data-absoluteaddress="/paragraf/13/ledd/3/" id="paragraf-13-ledd-3">Verksemder som søkjer om tilskott pliktar å gi dei opplysningane og godta dei kontrolltiltak som Landbruksdepartementet fastsett.</article><article class="legalP" data-absoluteaddress="/paragraf/13/ledd/4/" id="paragraf-13-ledd-4">Det blir oppretta ei rådgjevande faggruppe i samband med Fraktkontoret sitt kontrollarbeid (ullklassifisering, godkjenning av ullstasjonar mm.) med medlemer frå Norsk Kjøttsamvirke, Kjøttbransjens Landsforbund og Fraktkontoret for slakt. Ein representant frå Fraktkontoret er leiar i gruppa.</article></article><article class="legalArticle" data-lovdata-URL="LTI/forskrift/1993-08-24-827/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Departementet kan fråvike denne føresegna når særlege grunnar taler for det. Dispensasjon kan ikkje vere i strid med målsetjinga med ordninga.</article></article><article class="legalArticle" data-lovdata-URL="LTI/forskrift/1993-08-24-827/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Klage</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Vedtak som er fatta i medhald av denne føresegna kan påklagast til Landbruksdepartementet etter lov av 10. februar 1967 om behandlingsmåten i forvaltningssaker. Eventuell klage blir å sende via Fraktkontoret for slakt til Landbruksdepartementet. Klagefristen er 3 veker rekna frå den tid klagaren blei gjort kjent med vedtaket.</article></article><article class="legalArticle" data-lovdata-URL="LTI/forskrift/1993-08-24-827/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Iverksetting</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Denne føresegna trer i kraft frå 1. september 1993. Frå same tid blir tidlegare føresegn av 1. september 1992 nr. 678 om tilskott til omsetning av norsk ull oppheva.</article></article></main></body></html>