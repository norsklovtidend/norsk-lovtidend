<!DOCTYPE html><html lang="no"><head><title>Forskrift om maksimalsatser for utmåling av sakskostnader i forliksrådet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:04</dd><dt class="legacyID">Datokode</dt><dd class="legacyID">FOR-1993-07-23-768</dd><dt class="dokid">DokumentID</dt><dd class="dokid">LTI/forskrift/1993-07-23-768</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 13</dd><dt class="dateInForce">I kraft fra</dt><dd class="dateInForce">1993-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-11-23-934</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1915-08-13-6/§176</li></ul></dd><dt class="dateOfPublication">Kunngjort</dt><dd class="dateOfPublication">1993-08-20</dd><dt class="title">Tittel</dt><dd class="title">Forskrift om maksimalsatser for utmåling av sakskostnader i forliksrådet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 23. juli 1993 med hjemmel i lov av 13. august 1915 nr. 6 om rettergangsmåten for tvistemål (tvistemålsloven) § 176 tredje ledd. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1993-07-23-768</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om maksimalsatser for utmåling av sakskostnader i forliksrådet.<ul class="tocSubUl"><li>§ 1. Maksimalsatser for innklagedes sakskostnadsansvar.</li><li>§ 2. Maksimalsatser for klagerens ansvar for innklagedes møtekostnader.</li><li>§ 3. Unntak.</li><li>§ 4. Ikrafttredelse m m.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-07-23-768" id="dokument"><h1>Forskrift om maksimalsatser for utmåling av sakskostnader i forliksrådet.</h1><article class="legalArticle" data-lovdata-URL="LTI/forskrift/1993-07-23-768/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Maksimalsatser for innklagedes sakskostnadsansvar.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Når en klager skal tilkjennes erstatning for nødvendige sakskostnader ved forliksrådet, kan klageren ikke tilkjennes mer enn:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">gebyret for forliksrådsbehandling, jf rettsgebyrloven § 7, og</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">et beløp lik rettsgebyret for skriving av klage og andre alminnelige sakskostnader.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">For fremmøte etter innkalling til mekling eller domsforhandling kan klageren dessuten tilkjennes et beløp inntil en firedel av rettsgebyret for nødvendige kostnader ved fremmøtet. Beløpet kan eventuelt forhøyes til nærmeste beløp delelig med 10.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Med rettsgebyret menes rettsgebyret slik det til enhver tid er fastsatt i rettsgebyrloven § 1. Ved beregningen av maksimalsatsene anvendes rettsgebyret på det tidspunkt forliksklagen inngis. Domstolloven § 146 annet ledd gjelder tilsvarende.</article></article><article class="legalArticle" data-lovdata-URL="LTI/forskrift/1993-07-23-768/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Maksimalsatser for klagerens ansvar for innklagedes møtekostnader.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Når innklagede skal tilkjennes erstatning for nødvendige sakskostnader ved forliksrådet, kan innklagede for kostnader ved fremmøte ved mekling eller domsforhandling ikke tilkjennes mer enn et beløp lik en firedel av rettsgebyret. § 1 annet ledd annet punktum og tredje ledd gjelder tilsvarende.</article></article><article class="legalArticle" data-lovdata-URL="LTI/forskrift/1993-07-23-768/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Maksimalsatsen i § 1 første ledd nr. 2 gjelder ikke når det er klart at klageren eller dennes prosessfullmektig har hatt nevneverdig mer arbeid med saken enn det som er vanlig i saker for forliksrådet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Maksimalsatsene i § 1 annet ledd og § 2 gjelder ikke for kostnader en part har hatt ved å møte personlig eller ved ektefelle, barn eller svigerbarn som fullmektig. Maksimalsatsene i § 1 annet ledd og § 2 gjelder dessuten ikke for kostnader en part har hatt ved å møte ved en fast ansatt hos parten som fullmektig. For juridiske personer gjelder maksimalsatsene i § 1 annet ledd og § 2 heller ikke for kostnader den juridiske personen har hatt ved å møte ved et medlem av styret.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Erstatningskrav utover maksimalsatsene i §§ 1 og 2 etter paragrafen her må begrunnes.</article></article><article class="legalArticle" data-lovdata-URL="LTI/forskrift/1993-07-23-768/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse m m.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Forskriften trer i kraft 1. august 1993.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Forskriften gjelder for saker som bringes inn for forliksrådet etter ikrafttredelsen. Den gjelder fra ikrafttredelsen også for eldre saker når en part har møtt til mekling eller domsforhandling etter ikrafttredelsen. Domstolloven § 146 annet ledd gjelder tilsvarende.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Forskrift av 23. november 1990 nr. 934 til tvistemålsloven § 176 tredje ledd oppheves med virkning fra 1. august 1993.</article></article></main></body></html>