<!DOCTYPE html><html lang="no"><head><title>Forskrift om skilt med oppdrettsanleggets konsesjonsnummer og varsling ved bruk av legemidler i oppdrettsanlegg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:07</dd><dt class="legacyID">Datokode</dt><dd class="legacyID">FOR-1993-06-16-556</dd><dt class="dokid">DokumentID</dt><dd class="dokid">LTI/forskrift/1993-06-16-556</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 12</dd><dt class="dateInForce">I kraft fra</dt><dd class="dateInForce">1993-06-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§4</li><li>lov/1985-06-14-68/§9</li><li>lov/1985-06-14-68/§10</li><li>lov/1985-06-14-68/§11</li><li>lov/1985-06-14-68/§13</li><li>lov/1985-06-14-68/§14</li><li>lov/1985-06-14-68/§14a</li><li>lov/1973-03-23-18</li><li>forskrift/1991-08-09-542/§4</li></ul></dd><dt class="dateOfPublication">Kunngjort</dt><dd class="dateOfPublication">1993-07-26</dd><dt class="title">Tittel</dt><dd class="title">Forskrift om skilt med oppdrettsanleggets konsesjonsnummer og varsling ved bruk av legemidler i oppdrettsanlegg.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektøren 16. juni 1993 med hjemmel i forskrift av 9. august 1991 nr. 542 om etablering og drift av oppdrettsanlegg § 4 siste ledd og § 15 første ledd.</dd><dt class="refid">RefID</dt><dd class="refid">forskrift/1993-06-16-556</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om skilt med oppdrettsanleggets konsesjonsnummer og varsling ved bruk av legemidler i oppdrettsanlegg.<ul class="tocSubUl"><li>§ 1. (forskriftens virkeområde).</li><li>§ 2. (varsling ved medisinering).</li><li>§ 3. (felles regler).</li><li>§ 4. (særregler – konsesjonsnummerskilt).</li><li>§ 5. (særregler – varslingsskilt ved medisinering).</li><li>§ 6. (unntak).</li><li>§ 7. (ikrafttredelse).</li></ul></li></ul></dd></dl></header><main class="documentBody" data-lovdata-URL="LTI/forskrift/1993-06-16-556" id="dokument"><h1>Forskrift om skilt med oppdrettsanleggets konsesjonsnummer og varsling ved bruk av legemidler i oppdrettsanlegg.</h1><article class="legalArticle" data-lovdata-URL="LTI/forskrift/1993-06-16-556/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(forskriftens virkeområde).</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder alle typer oppdrettsanlegg med unntak av landbaserte anlegg.</article></article><article class="legalArticle" data-lovdata-URL="LTI/forskrift/1993-06-16-556/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(varsling ved medisinering).</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Varsling ved medisinering skal foregå ved skilting og skiltet skal stå sammen med konsesjonsnummerskiltet.</article></article><article class="legalArticle" data-lovdata-URL="LTI/forskrift/1993-06-16-556/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(felles regler).</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Skilt med konsesjonsnummer og skilt ved bruk av legemidler skal kunne ses fra sjøen og annen naturlig adkomst til anlegget.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Materialvalg og utforming av skilt overlates til den enkelte næringsutøver. Plassering av skilt som kan medføre skade på anlegg, må unngås.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Høyden av bokstaver og tall skal være 25 cm. Tykkelsen av bokstaver og tall skal være minst 4 cm.</article></article><article class="legalArticle" data-lovdata-URL="LTI/forskrift/1993-06-16-556/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(særregler – konsesjonsnummerskilt).</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Skiltet skal være hvitt med svarte bokstaver.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Avstanden mellom bokstaver innbyrdes og mellom tall innbyrdes skal være den dobbelte (8 cm) av bokstavenes tykkelse.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Ved samlokalisering skal samtlige konsesjoner merke lokaliteten med skilt.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Ved samlokalisering skal hver merd være merket med konsesjonsnummer. Materialvalg, utforming og dimensjonering av tall og bokstaver ved denne merking overlates til den enkelte næringsutøver.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Størrelsesspesifikasjonene gjelder ikke konsesjonsnummerskilt for skalldyranlegg, men skiltet skal være godt synlig.</article></article><article class="legalArticle" data-lovdata-URL="LTI/forskrift/1993-06-16-556/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(særregler – varslingsskilt ved medisinering).</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Skiltet skal være varselgult nr. 101 (NS 4054 Norsk Standard) med svarte bokstaver. Ordlyden på skiltet skal være følgende: MEDISINERING PÅGÅR.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Avstanden mellom bokstavene innbyrdes på dette skiltet blir ikke nærmere fastsatt.</article></article><article class="legalArticle" data-lovdata-URL="LTI/forskrift/1993-06-16-556/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(unntak).</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektøren kan gjøre unntak fra bestemmelsene i denne forskriften.</article></article><article class="legalArticle" data-lovdata-URL="LTI/forskrift/1993-06-16-556/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(ikrafttredelse).</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks.</article></article></main></body></html>