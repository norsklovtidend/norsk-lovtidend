<!DOCTYPE html><html lang="no"><head><title>Forskrift om attestasjon av antall og alder ved slakt av rein.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:34</dd><dt class="legacyID">Datokode</dt><dd class="legacyID">FOR-1993-07-16-756</dd><dt class="dokid">DokumentID</dt><dd class="dokid">LTI/forskrift/1993-07-16-756</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 13</dd><dt class="dateInForce">I kraft fra</dt><dd class="dateInForce">1993-07-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1993-08-20</dd><dt class="title">Tittel</dt><dd class="title">Forskrift om attestasjon av antall og alder ved slakt av rein.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 16. juli 1993 i medhold av Reindriftsavtalen.</dd><dt class="refid">RefID</dt><dd class="refid">forskrift/1993-07-16-756</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om attestasjon av antall og alder ved slakt av rein.<ul class="tocSubUl"><li>§ 1. Formål.</li><li>§ 2. Ansvarlig myndighet.</li><li>§ 3. Listeføring av slakteribedrifter.</li><li>§ 4. Krav til listeført slakteribedrift.</li><li>§ 5. Krav til kjøttkontrollør.</li><li>§ 6. Overtredelser.</li><li>§ 7. Vern av person- og bedriftsopplysninger.</li><li>§ 8. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-07-16-756" id="dokument"><h1>Forskrift om attestasjon av antall og alder ved slakt av rein.</h1><article class="legalArticle" data-lovdata-URL="LTI/forskrift/1993-07-16-756/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med denne forskrift er å etablere en ordning for kontroll av det slakteuttak som kreves for at reineier skal kunne oppnå de tilskudd som til enhver tid gjelder over Reindriftsavtalen.</article></article><article class="legalArticle" data-lovdata-URL="LTI/forskrift/1993-07-16-756/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ansvarlig myndighet.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Reindriftssjefen har ansvaret for gjennomføring og oppfølging av kontrolltiltakene.</article></article><article class="legalArticle" data-lovdata-URL="LTI/forskrift/1993-07-16-756/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Listeføring av slakteribedrifter.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Reindriftssjefen skal godkjenne og listeføre de slakteribedrifter som vil samarbeide om kontrollordningen (listeførte slakteribedrifter).</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Listeført slakteribedrift får rett til å signere den enkelte reineiers slakteuttak som er grunnlaget for vedkommende reineier til å oppnå etablerte tilskudd over Reindriftsavtalen.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Listeført slakteribedrift vil kunne oppnå frakttilskudd og refusjon for tilskudd vedtatt av partene i Reindriftsavtalen.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Oversikt over listeførte slakteribedrifter skal kunngjøres for reineierne foran hver slaktesesong.</article></article><article class="legalArticle" data-lovdata-URL="LTI/forskrift/1993-07-16-756/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til listeført slakteribedrift.</span></h2><article class="defaultP">Slaktejournal:</article><article class="legalP" data-absoluteaddress="/paragraf/4/ledd/1/" id="paragraf-4-ledd-1">Bedriften forplikter seg til å føre en slaktejournal daglig/pr. skift hvorav kopi sendes en gang i måneden til Reindriftsadministrasjonen, fortrinnsvis sammen med EDB-diskett. Manglende slakting en måned rapporteres skriftlig.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Journalen skal gi opplysninger om:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">Utskillingssted for slaktedyr, sted for slakting, og eventuelt mottakende sentralanlegg ved bruk av feltslakteanlegg</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">Transportavstander (for levende rein eller slakt)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">Slaktedato</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/4/" id="paragraf-4-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/4/ledd/1/" id="paragraf-4-ledd-2-punkt-4-ledd-1">Eier av reinen.</article></article></li></ul></article><article class="legalP" data-absoluteaddress="/paragraf/4/ledd/3/" id="paragraf-4-ledd-3">For det enkelte dyr:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/3/punkt/1/" id="paragraf-4-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/3/punkt/1/ledd/1/" id="paragraf-4-ledd-3-punkt-1-ledd-1">Identifikasjonskode (slaktenummer)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/3/punkt/2/" id="paragraf-4-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/3/punkt/2/ledd/1/" id="paragraf-4-ledd-3-punkt-2-ledd-1">Kalv eller voksen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/3/punkt/3/" id="paragraf-4-ledd-3-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/3/punkt/3/ledd/1/" id="paragraf-4-ledd-3-punkt-3-ledd-1">Slaktevekt (varm- eller kaldvekt)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/3/punkt/4/" id="paragraf-4-ledd-3-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/3/punkt/4/ledd/1/" id="paragraf-4-ledd-3-punkt-4-ledd-1">Klassifisering av slaktet.</article></article></li></ul></article> <article class="defaultP" margin-top="true">Opplegg for etterkontroll:</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Bedriften forplikter seg til å:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/4/punkt/1/" id="paragraf-4-ledd-4-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/4/punkt/1/ledd/1/" id="paragraf-4-ledd-4-punkt-1-ledd-1">Skjære av ørene fra skinnet slik at de med en del av skinnet henger sammen, merke dem med slaktenummer, pakke og dypfryse alle par samlet for hver dag/skift.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/4/punkt/2/" id="paragraf-4-ledd-4-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/4/punkt/2/ledd/1/" id="paragraf-4-ledd-4-punkt-2-ledd-1">Kontrollere og avgjøre om slaktedyret er kalv eller voksen når hodet fjernes fra skrotten. Dette skal skje på grunnlag av tannskiftet. Underkjeven skal dessuten skjæres av, merkes med slaktenummer, pakkes og dypfryses enkeltvis. Dersom dyret er individmerket med kode som viser fødselsår kan dette merket skjæres av i stedet for underkjeve.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/4/punkt/3/" id="paragraf-4-ledd-4-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/4/punkt/3/ledd/1/" id="paragraf-4-ledd-4-punkt-3-ledd-1">Legge forannevnte ører og kjever (alternativt individ/årgangsmerker) fram for kontroll når Reindriftssjefen, eller den han bemyndiger, krever det.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/4/punkt/4/" id="paragraf-4-ledd-4-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/4/punkt/4/ledd/1/" id="paragraf-4-ledd-4-punkt-4-ledd-1">Å oppbevare forannevnte ører og kjever (alternativt individ/årgangsmerker) inntil Reindriftssjefen, eller den han bemyndiger, godkjenner destruering.</article></article></li></ul></article></article><article class="legalArticle" data-lovdata-URL="LTI/forskrift/1993-07-16-756/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til kjøttkontrollør.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Representanten for kjøttkontrollen skal sende kopier av ordinært oppgaveskjema (for kjøttkontrollen) til Reindriftsadministrasjonen en gang i måneden.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Skjemaet skal gi opplysninger om:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/1/" id="paragraf-5-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/1/ledd/1/" id="paragraf-5-ledd-2-punkt-1-ledd-1">Sted og dato for kontrollen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/2/" id="paragraf-5-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/2/ledd/1/" id="paragraf-5-ledd-2-punkt-2-ledd-1">Navn på slakteribedrift</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/3/" id="paragraf-5-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/3/ledd/1/" id="paragraf-5-ledd-2-punkt-3-ledd-1">Antall kontrollerte slakt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/4/" id="paragraf-5-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/4/ledd/1/" id="paragraf-5-ledd-2-punkt-4-ledd-1">Antall kasserte slakt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/5/" id="paragraf-5-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/5/ledd/1/" id="paragraf-5-ledd-2-punkt-5-ledd-1">Kvalitetsstempel (oval, fem- eller trekant).</article></article></li></ul></article></article><article class="legalArticle" data-lovdata-URL="LTI/forskrift/1993-07-16-756/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overtredelser.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Dersom det ved kontroll oppdages forhold som må være gjort i den hensikt å gi feil attestasjon, vil vedkommende slakteribedrift miste retten til å være listeført slakteribedrift. Før Reindriftssjefen fatter slikt vedtak, skal vedkommende bedrift gis anledning til å uttale seg.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">I medhold av forvaltningsloven kan Reindriftssjefens vedtak påklages til Landbruksdepartementet. Forholdet vil også kunne føre til politianmeldelse.</article></article><article class="legalArticle" data-lovdata-URL="LTI/forskrift/1993-07-16-756/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vern av person- og bedriftsopplysninger.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Reindriftsadministrasjonen plikter å ivareta gjeldende regler om personvern og konkurransemessige forhold for en bedrift. Reindriftsadministrasjonen må sørge for tillatelse fra Datatilsynet bl.a. til kobling av ulike databaser.</article></article><article class="legalArticle" data-lovdata-URL="LTI/forskrift/1993-07-16-756/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft straks.</article></article></main></body></html>