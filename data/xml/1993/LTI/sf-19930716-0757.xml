<!DOCTYPE html><html lang="no"><head><title>Forskrift om stipendordning for reindriftsungdom.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:41</dd><dt class="legacyID">Datokode</dt><dd class="legacyID">FOR-1993-07-16-757</dd><dt class="dokid">DokumentID</dt><dd class="dokid">LTI/forskrift/1993-07-16-757</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 13</dd><dt class="dateInForce">I kraft fra</dt><dd class="dateInForce">1993-07-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1993-08-20</dd><dt class="title">Tittel</dt><dd class="title">Forskrift om stipendordning for reindriftsungdom.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 16. juli 1993 i medhold av Reindriftsavtalen.</dd><dt class="refid">RefID</dt><dd class="refid">forskrift/1993-07-16-757</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om stipendordning for reindriftsungdom.<ul class="tocSubUl"><li>§ 1. Formål.</li><li>§ 2. Vilkår.</li><li>§ 3. Søknad, saksbehandling og oppfølging.</li><li>§ 4. Satser.</li><li>§ 5. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-07-16-757" id="dokument"><h1>Forskrift om stipendordning for reindriftsungdom.</h1><article class="legalArticle" data-lovdata-URL="LTI/forskrift/1993-07-16-757/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ordningen har til formål å stimulere til økt utdanning.</article></article><article class="legalArticle" data-lovdata-URL="LTI/forskrift/1993-07-16-757/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Stipend kan gis til personer som tilhører en driftsenhet, jfr. lov om reindrift § 4, og som er oppført på vedkommendes reindriftsmelding.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Utdanningen skal være ut over grunnskole. Studiet skal være hovedbeskjeftigelse og være eksamensrettet. Det gis ikke stipend til studier/kurs hvor det gis offentlig støtte i form av dagpenger e.l.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Det kan gis stipend for halvt års utdanning. Utdanning som varer et halvt skoleår eller studium som gir fra 10 til 20 vekttall over ett år kan oppnå halvt stipend. Det kan gis stipend for inntil 4 års utdanning i videregående skole og inntil 6 år ut over videregående skole. Det forutsettes årlig søknad.</article></article><article class="legalArticle" data-lovdata-URL="LTI/forskrift/1993-07-16-757/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Søknad, saksbehandling og oppfølging.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Søknad fremmes på skjema for søknad om utdanningsstipend. Med søknaden skal følge bekreftelse fra undervisningsinstitusjon på opptak og skolens/studiets varighet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Søknad om stipend sendes distriktsstyret i det reinbeitedistrikt som søkeren tilhører. Distriktet skal gi uttalelse om søkerens tilhørighet til distriktet og driftsenhet. Distriktet skal sende søknaden til Reindriftssjefen senest 31. desember, eller om søknaden bare gjelder for vårsemesteret, innen 30. juni.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Søknader som kommer til Reindriftssjefen etter 31. desember/30. juni gir ikke rett til stipend.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Reindriftssjefen behandler og avgjør søknaden i samsvar med denne forskrift. Etter at bekreftelse på fremmøte ved hver semesterstart foreligger, utbetaler Reindriftssjefen til søkeren stipend etter fastsatte satser (jfr. § 4) for ett semester ad gangen.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">I medhold av forvaltningsloven kan Reindriftssjefens vedtak påklages til styret for Reindriftens Utviklingsfond.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Stipendets mottaker skal etter hvert studieår gi rapport om studieprogresjonen/gjennomført skolegang til Reindriftssjefen med gjenpart til distriktsstyret. Ved søknad om stipend for nytt studieår skal rapport fra foregående år foreligge før nytt stipend innvilges.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Dersom utdanningen avbrytes, eller vesentlige forutsetninger for tilskuddet ikke er oppfylt, kan stipendet kreves tilbakebetalt, helt eller delvis.</article></article><article class="legalArticle" data-lovdata-URL="LTI/forskrift/1993-07-16-757/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Satser.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Stipend til utdanning gis med kr. 1.000,- pr. måned for utdanning etter grunnskole, og kr. 2.000,- for utdanning etter videregående skole. Det gis stipend for inntil 10 måneder pr. år.</article></article><article class="legalArticle" data-lovdata-URL="LTI/forskrift/1993-07-16-757/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft straks. Samtidig oppheves forskrift av 4. september 1992 om stipendordning for reindriftsungdom.</article></article></main></body></html>