<!DOCTYPE html><html lang="no"><head><title>Forskrift om drikker til bruk ved krevende fysiske anstrengelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1993-03-01-196</dd><dt class="dokid">DokumentID</dt><dd class="dokid">LTI/forskrift/1993-03-01-196</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 6</dd><dt class="dateInForce">I kraft fra</dt><dd class="dateInForce">1993-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§1</li><li>forskrift/1988-04-29-312</li><li>forskrift/1983-07-08-1252/§10</li></ul></dd><dt class="dateOfPublication">Kunngjort</dt><dd class="dateOfPublication">1993-04-26</dd><dt class="title">Tittel</dt><dd class="title">Forskrift om drikker til bruk ved krevende fysiske anstrengelser.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn 1. mars 1993 med hjemmel i lov 19. mai 1933 nr. 3 om tilsyn med næringsmidler m.v. § 1 annet ledd, jf kgl.res. 29. april 1988 nr. 312, jf generell forskrift 8. juli 1983 nr. 1252 for produksjon og frambud m.v. av næringsmidler § 10.</dd><dt class="refid">RefID</dt><dd class="refid">forskrift/1993-03-01-196</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om drikker til bruk ved krevende fysiske anstrengelser.<ul class="tocSubUl"><li>§ 1. Omfang</li><li>§ 2. Definisjoner</li><li>§ 3. Krav til innhold og sammensetning</li><li>§ 4. Merking</li><li>§ 5. Tilsyn og vedtak</li><li>§ 6. Dispensasjon</li><li>§ 7. Straff</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1993-03-01-196" id="dokument"><h1>Forskrift om drikker til bruk ved krevende fysiske anstrengelser.</h1><article class="legalArticle" data-lovdata-URL="LTI/forskrift/1993-03-01-196/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift omfatter mineralholdige, sukkerholdige, vannbaserte drikker samt konsentrater og pulver til slike drikker som frambys som egnet til bruk ved krevende fysiske anstrengelser.</article></article><article class="legalArticle" data-lovdata-URL="LTI/forskrift/1993-03-01-196/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I denne forskrift forstås ved<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">krevende fysiske anstrengelser: Fysiske aktiviteter av høy intensitet og lang varighet som fører til tap av mineraler i kroppen gjennom svetten.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">totalt mineralstoffinnhold: Mengden av det enkelte mineralstoff regnet samlet for både naturlig forekommende mineralforbindelser, mineralforbindelser i tilsetningsstoffer og mineralforbindelser som er tilsatt for å dekke et fysiologisk behov.</article></article></li></ul></article></article><article class="legalArticle" data-lovdata-URL="LTI/forskrift/1993-03-01-196/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til innhold og sammensetning</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Produkter som omfattes av forskriften skal inneholde minimum 2% energigivende karbohydrater.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Produktene skal inneholde natrium, og det totale natriuminnhold skal for drikkeferdig produkt ligge innenfor følgende grenseverdier:<table><tbody><tr><td data-text-align="left" data-vertical-align="top">Natrium</td><td data-text-align="left" data-vertical-align="top">20 – 110 mg/100 ml</td></tr></tbody></table></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Produkter som omfattes av forskriften kan tilsettes mineralstoffer av de nedenfor nevnte typer under forutsetning av at det totale mineralstoffinnhold ikke overstiger følgende verdier.<table><tbody><tr><td data-text-align="left" data-vertical-align="top">Kalium</td><td data-text-align="left" data-vertical-align="top">25 mg/100 ml</td></tr><tr><td data-text-align="left" data-vertical-align="top">Kalsium</td><td data-text-align="left" data-vertical-align="top">20 mg/100 ml</td></tr><tr><td data-text-align="left" data-vertical-align="top">Magnesium</td><td data-text-align="left" data-vertical-align="top">10 mg/100 ml</td></tr></tbody></table></article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Det er ikke tillatt å tilsette andre enn de ovenfor nevnte mineralstoffer.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">De tilsatte mineralforbindelsene skal være lett absorberbare og ikke kunne medføre helseskade.</article></article><article class="legalArticle" data-lovdata-URL="LTI/forskrift/1993-03-01-196/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merking</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Produkter som omfattes av forskriften skal i samme synsfelt som varebetegnelsen tydelig merkes med at de er beregnet til bruk ved krevende fysiske anstrengelser.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Konsentrater og pulver som omfattes av forskriften skal ha bruksanvisning.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Det totale natriuminnholdet skal angis. For de øvrige mineralstoffer skal det totale mineralstoffinnhold kun angis hvis det ligger innenfor følgende grenseverdier:<table><tbody><tr><td data-text-align="left" data-vertical-align="top">Kalium</td><td data-text-align="left" data-vertical-align="top">12 – 25 mg/100 ml</td></tr><tr><td data-text-align="left" data-vertical-align="top">Kalsium</td><td data-text-align="left" data-vertical-align="top"> 5 – 20 mg/100 ml</td></tr><tr><td data-text-align="left" data-vertical-align="top">Magnesium</td><td data-text-align="left" data-vertical-align="top"> 2 – 10 mg/100 ml</td></tr></tbody></table></article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Mineralstoffinnholdet skal angis i mg pr 100 ml.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">På konsentrater og pulver som omfattes av forskriften skal næringsdeklarasjonen angis for drikkeferdig produkt utblandet i overenstemmelse med bruksanvisningen.</article><article class="legalP" data-absoluteaddress="/paragraf/4/ledd/6/" id="paragraf-4-ledd-6">Produkter som omfattes av forskriften skal ved frambud være merket i henhold til generelle forskrifter om merking.</article></article><article class="legalArticle" data-lovdata-URL="LTI/forskrift/1993-03-01-196/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn og vedtak</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det kommunale eller interkommunale næringsmiddeltilsynet fører tilsyn med at bestemmelsene i denne forskrift overholdes.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Helse- og sosialstyret fatter de nødvendige vedtak for gjennomføring av bestemmelsene.</article></article><article class="legalArticle" data-lovdata-URL="LTI/forskrift/1993-03-01-196/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Statens næringsmiddeltilsyn kan i spesielle tilfeller dispensere fra bestemmelsene i denne forskriften.</article></article><article class="legalArticle" data-lovdata-URL="LTI/forskrift/1993-03-01-196/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Bestemmelsene om straff i lov 19. mai 1933 nr. 3 om tilsyn med næringsmidler m.v. kommer til anvendelse på overtredelse av denne forskrift.</article></article><article class="legalArticle" data-lovdata-URL="LTI/forskrift/1993-03-01-196/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskriften trer i kraft straks.</article></article></main></body></html>