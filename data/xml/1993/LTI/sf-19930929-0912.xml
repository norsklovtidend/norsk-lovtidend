<!DOCTYPE html><html lang="no"><head><title>Forskrift om endring av forskrift om avgift på mineralolje.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:11</dd><dt class="legacyID">Datokode</dt><dd class="legacyID">FOR-1993-09-29-912</dd><dt class="dokid">DokumentID</dt><dd class="dokid">LTI/forskrift/1993-09-29-912</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 16</dd><dt class="dateInForce">I kraft fra</dt><dd class="dateInForce">1993-10-01, 1994-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-01-29-76</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11/§1</li></ul></dd><dt class="dateOfPublication">Kunngjort</dt><dd class="dateOfPublication">1993-10-26</dd><dt class="title">Tittel</dt><dd class="title">Forskrift om endring av forskrift om avgift på mineralolje.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 29. september 1993 med hjemmel i lov av 19. mai 1933 nr. 11 om omsetningsavgift § 1.</dd><dt class="refid">RefID</dt><dd class="refid">forskrift/1993-09-29-912</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om avgift på mineralolje.<ul class="tocSubUl"><li>I.<ul class="tocSubUl"><li>§ 5. Fakturering</li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-09-29-912" id="dokument"><h1>Forskrift om endring av forskrift om avgift på mineralolje.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-09-29-912/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 29. januar 1990 nr. 76 om avgift på mineralolje gjøres følgende endringer:</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" data-partID="§5" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Fakturering</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Ved utlevering/salg av avgiftspliktige varer fra registrert virksomhet, skal det utferdiges faktura i minst 2 likelydende eksemplarer hvorav ett eksemplar tilstiles varemottaker snarest mulig etter vareutleveringen, mens det annet eksemplar skal oppbevares i bedriften på en for kontrollen hensiktsmessig måte. Fakturaene skal være datert, fortløpende nummerert og inneholde fullstendig angivelse av varemottakers navn og adresse, varens art, mengde og pris.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Beregnet avgift skal komme som egen tilleggspost i fakturaen med mindre avgifter er beregnet for hvert varenummer og anført i egen rubrikk med sluttsum. Dersom avgiften beregnes som egen tilleggspost i fakturaen, må avgiftspliktige varer føres samlet for seg.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Sum beregningsgrunnlag for avgiften skal i alle tilfelle fremgå av fakturaen.</article><article class="legalP" data-absoluteaddress="/kapittel/1/foreslåttparagraf/1/ledd/4/" id="kapittel-1-foreslåttparagraf-1-ledd-4">Spesifikasjon av tilleggsavgift på svovel kan unnlates.</article><article class="legalP" data-absoluteaddress="/kapittel/1/foreslåttparagraf/1/ledd/5/" id="kapittel-1-foreslåttparagraf-1-ledd-5">Avgiftspliktige varer som overføres eget utsalg eller uttas til eget bruk, skal daglig registreres i særskilt regnskap etter direktoratets nærmere bestemmelser.</article></article> <article class="defaultP" margin-top="true">Nåværende §§ 5-7 blir nye §§ 6-8.</article> <article class="defaultP" margin-top="true">§ 8 nytt fjerde ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Disse bestemmelser får også anvendelse når noen uberettiget har oppnådd avgiftsfritak, avgiftsnedsettelse eller refusjon. Bestemmelsene får anvendelse fra det tidspunkt avgiften skulle vært betalt eller ble refundert.</article> <article class="defaultP" margin-top="true">Nåværende §§ 8-10 blir nye §§ 9-11.</article> <article class="defaultP" margin-top="true">§ 11 nytt fjerde ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">I regnskapet skal det skilles mellom mineralolje til framdrift av motorvogn og annen mineralolje.</article> <article class="defaultP" margin-top="true">Nåværende § 11 blir ny § 12 og skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Tolldistriktssjefen kan kreve at nye tilvirkere og importører av avgiftspliktige varer stiller sikkerhet for skyldig avgift, før det gis tillatelse til registrering med rett til ubeskattet lagerhold.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Tolldistriktssjefen kan nekte registrering dersom søkeren vurderes å være ikke kredittverdig eller har uoppgjorte restanser med hensyn til skatter, avgifter eller toll.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Tolldistriktssjefen kan kreve at det blir stilt sikkerhet for skyldig avgift i de tilfeller hvor registrert tilvirker eller registrert importør gjentatte ganger betaler avgiften for sent eller for øvrig måtte gjøre seg skyldig i forsettlig eller uaktsom overtredelse av avgifts- og tollbestemmelsene, hvorved avgift er eller kunne vært unndratt statskassen.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Tolldistriktssjefen kan også kalle tilbake registreringstillatelsen av samme grunner som nevnt i tredje ledd.</article> <article class="defaultP" margin-top="true">Nåværende § 12 blir ny § 13.</article> <article class="defaultP" margin-top="true">§ 13 nytt tredje ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Tilsvarende kontrolladgang gjelder hos bruker som er berettiget til avgiftslettelse i henhold til Stortingets avgiftsvedtak, hos transportør av mineralolje og på transportmiddel som frakter mineralolje.</article> <article class="defaultP" margin-top="true">Nåværende §§ 13-16 blir nye §§ 14-17.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-09-29-912/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen i § 5 trer i kraft 1. mars 1994.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Endringene for øvrig trer i kraft 1. oktober 1993.</article></section></main></body></html>