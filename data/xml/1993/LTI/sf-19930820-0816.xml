<!DOCTYPE html><html lang="no"><head><title>Forskrift om konsekvensutredning etter genteknologiloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:34</dd><dt class="legacyID">Datokode</dt><dd class="legacyID">FOR-1993-08-20-816</dd><dt class="dokid">DokumentID</dt><dd class="dokid">LTI/forskrift/1993-08-20-816</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 14</dd><dt class="dateInForce">I kraft fra</dt><dd class="dateInForce">1993-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-04-02-38/§11</li><li>lov/1993-04-02-38/§8</li></ul></dd><dt class="dateOfPublication">Kunngjort</dt><dd class="dateOfPublication">1993-09-09</dd><dt class="title">Tittel</dt><dd class="title">Forskrift om konsekvensutredning etter genteknologiloven.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 20. august 1993 med hjemmel i lov av 2. april 1993 nr. 38 om framstilling og bruk av genmodifiserte organismer (genteknologiloven) § 11, jfr. § 8. Fremmet av Miljøverndepartementet.</dd><dt class="refid">RefID</dt><dd class="refid">forskrift/1993-08-20-816</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsekvensutredning etter genteknologiloven.<ul class="tocSubUl"><li>Kap. 1 Alminnelige bestemmelser<ul class="tocSubUl"><li>§ 1-1. Virkeområde</li><li>§ 1-2. Konsekvensutredningens funksjon</li><li>§ 1-3. Godkjenningsmyndigheten</li></ul></li><li>Kap. 2 Saksbehandlingen<ul class="tocSubUl"><li>§ 2-1. Konsekvensutredning ved utsettingssøknader</li><li>§ 2-2. Konsekvensutredning ved søknad om innesluttet bruk</li><li>§ 2-3. Søkers opplysningsplikt</li><li>§ 2-4. Krav om tilleggsopplysninger</li><li>§ 2-5. Foreleggelse for Bioteknologinemnda</li></ul></li><li>Kap. 3 Konsekvensutredningens form<ul class="tocSubUl"><li>§ 3-1. Krav til utforming av konsekvensutredningen</li></ul></li><li>Kap. 4 Konsekvensutredningens innhold<ul class="tocSubUl"><li>§ 4-1. Beskrivelse av tiltaket</li><li>§ 4-2. Helse- og miljømessige virkninger</li><li>§ 4-3. Andre følger av bruk av den genmodifiserte organisme</li><li>§ 4-4. Forholds-, beredskaps- og etterbebandlingstiltak</li><li>§ 4-5. Tilleggsopplysninger ved omsetning og import</li><li>§ 4-6. Utsettingsområdet</li></ul></li><li>Kap. 5 Oppfølgende studier<ul class="tocSubUl"><li>§ 5-1. Vilkår for godkjenning</li></ul></li><li>Kap. 6 Ikraftsetting<ul class="tocSubUl"><li>§ 6-1. Ikraftsetting</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1993-08-20-816" id="dokument"><h1>Forskrift om konsekvensutredning etter genteknologiloven.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-08-20-816/KAPITTEL_1" data-partID="k1"><h2>Kap. 1 Alminnelige bestemmelser</h2><article class="legalArticle" data-lovdata-URL="LTI/forskrift/1993-08-20-816/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift regulerer innholdet i og behandlingen av konsekvensutredning som skal utarbeides ved godkjenningspliktig utsetting av genmodifiserte organismer etter genteknologiloven § 10 jfr. § 11.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Forskriften gjelder videre når det etter genteknologiloven § 8 kreves konsekvensutredning ved godkjenning av innesluttet bruk.</article></article><article class="legalArticle" data-lovdata-URL="LTI/forskrift/1993-08-20-816/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Konsekvensutredningens funksjon</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Konsekvensutredning etter genteknologiloven skal danne grunnlag for vurderinger av risikoen for miljø- og helsemessige skadevirkninger, og andre følger av det godkjenningspliktige tiltak. Konsekvensutredningen skal sikre at søker tar disse i betraktning forut for gjennomføringen av tiltaket og at godkjenningsmyndigheten får et best mulig beslutningsgrunnlag når den skal ta stilling til om, og eventuelt på hvilke vilkår, godkjenning kan gis.</article></article><article class="legalArticle" data-lovdata-URL="LTI/forskrift/1993-08-20-816/§1-3" data-name="§1-3" data-partID="§1-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Godkjenningsmyndigheten</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Med godkjenningsmyndigheten menes i denne forskrift Miljøverndepartementet for utsetting etter genteknologiloven § 10, og Sosialdepartementet for innesluttet bruk etter genteknologiloven § 7 jfr. § 8.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-08-20-816/KAPITTEL_2" data-partID="k2"><h2>Kap. 2 Saksbehandlingen</h2><article class="legalArticle" data-lovdata-URL="LTI/forskrift/1993-08-20-816/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Konsekvensutredning ved utsettingssøknader</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Konsekvensutredning for utsetting skal foreligge samtidig med søknaden om godkjenning etter genteknologiloven § 10, jfr. § 11.</article></article><article class="legalArticle" data-lovdata-URL="LTI/forskrift/1993-08-20-816/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Konsekvensutredning ved søknad om innesluttet bruk</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Dersom godkjenningsmyndigheten vil kreve konsekvensutredning for mulig utilsiktet utslipp fra innesluttet bruk etter genteknologiloven § 8, skal kravet framsettes uten ugrunnet opphold etter at søknaden er mottatt.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Avgjørelse om å kreve konsekvensutredning etter genteknologiloven § 8 kan ikke påklages.</article></article><article class="legalArticle" data-lovdata-URL="LTI/forskrift/1993-08-20-816/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Søkers opplysningsplikt</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Etter at konsekvensutredning er oversendt godkjenningsmyndigheten og inntil søknaden er avgjort, har søkeren plikt til å underrette godkjenningsmyndigheten om nye opplysninger som kan være av betydning for avgjørelsen av søknaden.</article></article><article class="legalArticle" data-lovdata-URL="LTI/forskrift/1993-08-20-816/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Krav om tilleggsopplysninger</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Dersom godkjenningsmyndigheten finner at konsekvensutredningen ikke gir tilstrekkelig grunnlag for å avgjøre søknaden, kan det kreves at søker fremskaffer ytterligere opplysninger og undersøkelser, jfr. genteknologiloven § 11 annet ledd.</article></article><article class="legalArticle" data-lovdata-URL="LTI/forskrift/1993-08-20-816/§2-5" data-name="§2-5" data-partID="§2-5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Foreleggelse for Bioteknologinemnda</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Godkjenningsmyndigheten kan fremlegge konsekvensutredningen for Bioteknologinemnda til vurdering og uttalelse før vedtak treffes, jfr. genteknologiloven § 26.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1993-08-20-816/KAPITTEL_3" data-partID="k3"><h2>Kap. 3 Konsekvensutredningens form</h2><article class="legalArticle" data-lovdata-URL="LTI/forskrift/1993-08-20-816/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Krav til utforming av konsekvensutredningen</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Konsekvensutredningen skal fremstå som et samlet dokument.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">For å gjøre utredningen egnet for offentlig behandling skal den i nødvendig utstrekning definere eller forklare faguttrykk, og inneholde et sammendrag som er skrevet i et forståelig språk.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Relevant bakgrunnsmateriale skal refereres og være tilgjengelig for godkjenningsmyndigheten.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1993-08-20-816/KAPITTEL_4" data-partID="k4"><h2>Kap. 4 Konsekvensutredningens innhold</h2><article class="legalArticle" data-lovdata-URL="LTI/forskrift/1993-08-20-816/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Beskrivelse av tiltaket</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Konsekvensutredningen skal i nødvendig utstrekning og så langt det er mulig gi en beskrivelse av det tiltak det søkes godkjenning for, herunder redegjøre for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/1/ledd/1/punkt/1/" id="kapittel-4-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/1/ledd/1/punkt/1/ledd/1/" id="kapittel-4-paragraf-1-ledd-1-punkt-1-ledd-1">det godkjenningspliktige tiltak (generell beskrivelse av genmodifiseringen og de genmodifiserte organismer, utsettingsstedets geografiske beliggenhet mv.),</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/1/ledd/1/punkt/2/" id="kapittel-4-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/paragraf/1/ledd/1/punkt/2/ledd/1/" id="kapittel-4-paragraf-1-ledd-1-punkt-2-ledd-1">tiltakets formål,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/1/ledd/1/punkt/3/" id="kapittel-4-paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/1/ledd/1/punkt/3/ledd/1/" id="kapittel-4-paragraf-1-ledd-1-punkt-3-ledd-1">donors og mottakers eller eventuelle foreldreorganismers fenotypiske og genotypiske egenskaper,</article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/paragraf/1/ledd/1/punkt/4/" id="kapittel-4-paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/4/paragraf/1/ledd/1/punkt/4/ledd/1/" id="kapittel-4-paragraf-1-ledd-1-punkt-4-ledd-1">mottagers eller eventuelle foreldreorganismers geografiske utbredelse, naturlige habitat og vanlige leve- eller brukssteder,</article></article></li><li data-li-identifier="5." data-name="5."><article class="listArticle" data-absoluteaddress="/kapittel/4/paragraf/1/ledd/1/punkt/5/" id="kapittel-4-paragraf-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/4/paragraf/1/ledd/1/punkt/5/ledd/1/" id="kapittel-4-paragraf-1-ledd-1-punkt-5-ledd-1">eventuelle vektorers egenskaper,</article></article></li><li data-li-identifier="6." data-name="6."><article class="listArticle" data-absoluteaddress="/kapittel/4/paragraf/1/ledd/1/punkt/6/" id="kapittel-4-paragraf-1-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/4/paragraf/1/ledd/1/punkt/6/ledd/1/" id="kapittel-4-paragraf-1-ledd-1-punkt-6-ledd-1">det innsatte genmaterialets oppbygning, renhet, stabilitet og egenskaper,</article></article></li><li data-li-identifier="7." data-name="7."><article class="listArticle" data-absoluteaddress="/kapittel/4/paragraf/1/ledd/1/punkt/7/" id="kapittel-4-paragraf-1-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/4/paragraf/1/ledd/1/punkt/7/ledd/1/" id="kapittel-4-paragraf-1-ledd-1-punkt-7-ledd-1">metoder som skal benyttes i prosessen,</article></article></li><li data-li-identifier="8." data-name="8."><article class="listArticle" data-absoluteaddress="/kapittel/4/paragraf/1/ledd/1/punkt/8/" id="kapittel-4-paragraf-1-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/4/paragraf/1/ledd/1/punkt/8/ledd/1/" id="kapittel-4-paragraf-1-ledd-1-punkt-8-ledd-1">resultater og erfaringer fra tidligere forsøk som er relevante for denne søknaden (bl.a. hvilken skala og i hvilke økosystem utsettinger er gjennomført),</article></article></li><li data-li-identifier="9." data-name="9."><article class="listArticle" data-absoluteaddress="/kapittel/4/paragraf/1/ledd/1/punkt/9/" id="kapittel-4-paragraf-1-ledd-1-punkt-9"><span class="data-originalId">9.</span><article class="legalP" data-absoluteaddress="/kapittel/4/paragraf/1/ledd/1/punkt/9/ledd/1/" id="kapittel-4-paragraf-1-ledd-1-punkt-9-ledd-1">de genmodifiserte organismers fenotypiske og genotypiske egenskaper,</article></article></li><li data-li-identifier="10." data-name="10."><article class="listArticle" data-absoluteaddress="/kapittel/4/paragraf/1/ledd/1/punkt/10/" id="kapittel-4-paragraf-1-ledd-1-punkt-10"><span class="data-originalId">10.</span><article class="legalP" data-absoluteaddress="/kapittel/4/paragraf/1/ledd/1/punkt/10/ledd/1/" id="kapittel-4-paragraf-1-ledd-1-punkt-10-ledd-1">overlevelses-, formerings- og spredningsevne hos mottager eller eventuelle foreldreorganismer, samt de genmodifiserte organismer,</article></article></li><li data-li-identifier="11." data-name="11."><article class="listArticle" data-absoluteaddress="/kapittel/4/paragraf/1/ledd/1/punkt/11/" id="kapittel-4-paragraf-1-ledd-1-punkt-11"><span class="data-originalId">11.</span><article class="legalP" data-absoluteaddress="/kapittel/4/paragraf/1/ledd/1/punkt/11/ledd/1/" id="kapittel-4-paragraf-1-ledd-1-punkt-11-ledd-1">økologiske forhold (biotiske og abiotiske) i utsettingsområdet og andre områder som kan bli berørt av tiltaket (bl.a. nærhet til verneområder og drikkevasskilder, forekomsten av andre arter eller populasjoner av planter og dyr),</article></article></li><li data-li-identifier="12." data-name="12."><article class="listArticle" data-absoluteaddress="/kapittel/4/paragraf/1/ledd/1/punkt/12/" id="kapittel-4-paragraf-1-ledd-1-punkt-12"><span class="data-originalId">12.</span><article class="legalP" data-absoluteaddress="/kapittel/4/paragraf/1/ledd/1/punkt/12/ledd/1/" id="kapittel-4-paragraf-1-ledd-1-punkt-12-ledd-1">tids- og framdriftsplan for tiltaket,</article></article></li><li data-li-identifier="13." data-name="13."><article class="listArticle" data-absoluteaddress="/kapittel/4/paragraf/1/ledd/1/punkt/13/" id="kapittel-4-paragraf-1-ledd-1-punkt-13"><span class="data-originalId">13.</span><article class="legalP" data-absoluteaddress="/kapittel/4/paragraf/1/ledd/1/punkt/13/ledd/1/" id="kapittel-4-paragraf-1-ledd-1-punkt-13-ledd-1">tiltakets omfang (areal, mengde og antall),</article></article></li><li data-li-identifier="14." data-name="14."><article class="listArticle" data-absoluteaddress="/kapittel/4/paragraf/1/ledd/1/punkt/14/" id="kapittel-4-paragraf-1-ledd-1-punkt-14"><span class="data-originalId">14.</span><article class="legalP" data-absoluteaddress="/kapittel/4/paragraf/1/ledd/1/punkt/14/ledd/1/" id="kapittel-4-paragraf-1-ledd-1-punkt-14-ledd-1">metode for utsetting og eventuell høsting og opprydning.</article></article></li></ul></article></article><article class="legalArticle" data-lovdata-URL="LTI/forskrift/1993-08-20-816/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Helse- og miljømessige virkninger</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Konsekvensutredningen skal i nødvendig utstrekning redegjøre for risikoen for og omfanget av de helse- og miljømessige virkninger som kan oppstå på grunn av tiltaket og ved utilsiktet spredning fra tiltaket, herunder:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/2/ledd/1/punkt/1/" id="kapittel-4-paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/2/ledd/1/punkt/1/ledd/1/" id="kapittel-4-paragraf-2-ledd-1-punkt-1-ledd-1">muligheter for spredning av de genmodifiserte organismer til miljøet utenfor utsettingsområdet og hvilke effekter dette eventuelt kan få,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/2/ledd/1/punkt/2/" id="kapittel-4-paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/paragraf/2/ledd/1/punkt/2/ledd/1/" id="kapittel-4-paragraf-2-ledd-1-punkt-2-ledd-1">de genmodifiserte organismers mulighet for genetisk overføring til og utveksling av genmateriale med andre organismer, samt mulige effekter av dette,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/2/ledd/1/punkt/3/" id="kapittel-4-paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/2/ledd/1/punkt/3/ledd/1/" id="kapittel-4-paragraf-2-ledd-1-punkt-3-ledd-1">mulighet for andre vekselvirkninger mellom de genmodifiserte organismer og miljøet,</article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/paragraf/2/ledd/1/punkt/4/" id="kapittel-4-paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/4/paragraf/2/ledd/1/punkt/4/ledd/1/" id="kapittel-4-paragraf-2-ledd-1-punkt-4-ledd-1">muligheter for patogene eller helseskadelige effekter av levende eller døde genmodifiserte organismer,</article></article></li><li data-li-identifier="5." data-name="5."><article class="listArticle" data-absoluteaddress="/kapittel/4/paragraf/2/ledd/1/punkt/5/" id="kapittel-4-paragraf-2-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/4/paragraf/2/ledd/1/punkt/5/ledd/1/" id="kapittel-4-paragraf-2-ledd-1-punkt-5-ledd-1">de helse- og miljømessige virkninger som kan gjenstå etter at avbøtende tiltak er gjennomført i henhold til § 4-4.</article></article></li></ul></article></article><article class="legalArticle" data-lovdata-URL="LTI/forskrift/1993-08-20-816/§4-3" data-name="§4-3" data-partID="§4-3" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Andre følger av bruk av den genmodifiserte organisme</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Konsekvensutredningen skal så langt mulig redegjøre for andre følger av tiltaket enn de miljø- og helsemessige virkninger, herunder:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/3/ledd/1/punkt/1/" id="kapittel-4-paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/3/ledd/1/punkt/1/ledd/1/" id="kapittel-4-paragraf-3-ledd-1-punkt-1-ledd-1">tiltakets positive eller negative virkning for bærekraftig utvikling,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/3/ledd/1/punkt/2/" id="kapittel-4-paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/paragraf/3/ledd/1/punkt/2/ledd/1/" id="kapittel-4-paragraf-3-ledd-1-punkt-2-ledd-1">etiske aspekter som kan reises ved bruk av den genmodifiserte organisme,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/3/ledd/1/punkt/3/" id="kapittel-4-paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/3/ledd/1/punkt/3/ledd/1/" id="kapittel-4-paragraf-3-ledd-1-punkt-3-ledd-1">eventuelle sosio-økonomiske fordeler eller ulemper ved bruk av de genmodifiserte organismer.</article></article></li></ul></article></article><article class="legalArticle" data-lovdata-URL="LTI/forskrift/1993-08-20-816/§4-4" data-name="§4-4" data-partID="§4-4" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Forholds-, beredskaps- og etterbebandlingstiltak</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Konsekvensutredningen skal angi hvilke forholdstiltak som er iverksatt eller skal iverksettes med sikte på å forebygge uheldige helse- og miljømessige virkninger av tiltaket, herunder:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/4/ledd/1/punkt/1/" id="kapittel-4-paragraf-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/4/ledd/1/punkt/1/ledd/1/" id="kapittel-4-paragraf-4-ledd-1-punkt-1-ledd-1">sikkerhetstiltak for å hindre spredning av organismer utover utsettingsområdet,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/4/ledd/1/punkt/2/" id="kapittel-4-paragraf-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/paragraf/4/ledd/1/punkt/2/ledd/1/" id="kapittel-4-paragraf-4-ledd-1-punkt-2-ledd-1">metoder og teknikker for påvisning, identifisering og sporing av den genmodifiserte organisme eller genetisk materiale fra denne i miljøet,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/4/ledd/1/punkt/3/" id="kapittel-4-paragraf-4-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/4/ledd/1/punkt/3/ledd/1/" id="kapittel-4-paragraf-4-ledd-1-punkt-3-ledd-1">rutiner og metoder for overvåkning/egenkontroll av utsettingsområdet, og for behandling av redskap benyttet i dette området.</article></article></li></ul></article><article class="legalP" data-absoluteaddress="/kapittel/4/paragraf/4/ledd/2/" id="kapittel-4-paragraf-4-ledd-2">Utredningen skal videre angi hvilke beredskapstiltak, herunder eventuelle rense- eller desinfeksjonsmetoder, som kan iverksettes for å begrense eller avbøte uheldige helse- og miljømessige virkninger ved utilsiktet utslipp eller spredning.</article><article class="legalP" data-absoluteaddress="/kapittel/4/paragraf/4/ledd/3/" id="kapittel-4-paragraf-4-ledd-3">Utredningen skal videre angi planene for etterbehandling av utsettingsområdet/produksjonsutstyret og for behandling av avfallet.</article></article><article class="legalArticle" data-lovdata-URL="LTI/forskrift/1993-08-20-816/§4-5" data-name="§4-5" data-partID="§4-5" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Tilleggsopplysninger ved omsetning og import</span></h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">For konsekvensutredning av omsetning og godkjenningspliktig import skal søkeren i tillegg til opplysningene etter §§ 4-1 til 4-4, angi produktets bruksområde og hvilke instrukser eller anbefalinger som må rettes til selgere/brukere av produktet, og redegjøre for mulige følger av eventuell feilaktig bruk eller lagring.</article></article><article class="legalArticle" data-lovdata-URL="LTI/forskrift/1993-08-20-816/§4-6" data-name="§4-6" data-partID="§4-6" data-absoluteaddress="/kapittel/4/paragraf/6/" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Utsettingsområdet</span></h3><article class="legalP" data-absoluteaddress="/kapittel/4/paragraf/6/ledd/1/" id="kapittel-4-paragraf-6-ledd-1">Når det gjelder konsekvensutredning ved innesluttet bruk betyr «utsettingsområdet» eller «utsettingsstedet» i §§ 4-1, 4-2 nr. 2 og 4-4 det området som kan bli berørt av utilsiktet utslipp.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1993-08-20-816/KAPITTEL_5" data-partID="k5"><h2>Kap. 5 Oppfølgende studier</h2><article class="legalArticle" data-lovdata-URL="LTI/forskrift/1993-08-20-816/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Vilkår for godkjenning</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Godkjenningsmyndigheten kan som vilkår for godkjenning pålegge søkeren å rapportere til godkjenningsmyndigheten om resultatet av utsettingen, og eventuelt å iverksette nærmere undersøkelser under og etter gjennomføringen av tiltaket med sikte på å klarlegge hvilke virkninger tiltaket faktisk har hatt, jfr. genteknologiloven § 15.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1993-08-20-816/KAPITTEL_6" data-partID="k6"><h2>Kap. 6 Ikraftsetting</h2><article class="legalArticle" data-lovdata-URL="LTI/forskrift/1993-08-20-816/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikraftsetting</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Denne forskriften trer i kraft 1. september 1993.</article></article></section></main></body></html>