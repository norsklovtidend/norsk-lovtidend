<!DOCTYPE html><html lang="no"><head><title>Forskrift om endring i forskrift om bankenes adgang til lån og innskudd i Norges Bank.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:42</dd><dt class="legacyID">Datokode</dt><dd class="legacyID">FOR-1993-11-10-1014</dd><dt class="dokid">DokumentID</dt><dd class="dokid">LTI/forskrift/1993-11-10-1014</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 18</dd><dt class="dateInForce">I kraft fra</dt><dd class="dateInForce">Fra den tid Norges Bank bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-03-03-170</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-05-24-28/§19</li><li>lov/1985-05-24-28/§20</li></ul></dd><dt class="dateOfPublication">Kunngjort</dt><dd class="dateOfPublication">1993-12-07</dd><dt class="title">Tittel</dt><dd class="title">Forskrift om endring i forskrift om bankenes adgang til lån og innskudd i Norges Bank.</dd><dt class="miscInformation">Annet om dokumentet</dt><dd class="miscInformation">Fastsatt av Norges Bank 10. november 1993 med hjemmel i lov av 24. mai 1985 nr. 28 om Norges Bank og pengevesenet § 19 annet ledd og § 20.</dd><dt class="refid">RefID</dt><dd class="refid">forskrift/1993-11-10-1014</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bankenes adgang til lån og innskudd i Norges Bank.<ul class="tocSubUl"><li>I<ul class="tocSubUl"><li>§ 8.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1993-11-10-1014" id="dokument"><h1>Forskrift om endring i forskrift om bankenes adgang til lån og innskudd i Norges Bank.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-11-10-1014/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 3. mars 1993 nr. 170 om bankenes adgang til lån og innskudd i Norges Bank gjøres følgende endringer:</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Norges Bank kan tilby bankene fastrenteinnskudd (F-innskudd) i Norges Bank. Bankene kan også opprette en særskilt innskuddskonto i tillegg til foliokontoen, jf. § 12.</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Beregningsgrunnlaget for en banks D-lån i Norges Bank er bankens forvaltningskapital fratrukket D-lånsgjeld til Norges Bank.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Beregningsgrunnlaget for en banks F-lån i Norges Bank er bankens ansvarlige kapital eksklusive ansvarlig lånekapital slik dette er definert i Finansdepartementets forskrift av 1. juni 1990 nr. 435 om beregning av ansvarlig kapital for finansinstitusjoner.<table><tbody><tr><td data-text-align="left" data-vertical-align="top">Beregningsgrunnlag per:</td><td data-text-align="left" data-vertical-align="top">Gjelder for lån som tas opp</td></tr><tr><td data-text-align="left" data-vertical-align="top" /><td data-text-align="left" data-vertical-align="top">i tidsrommet:</td></tr><tr><td data-text-align="left" data-vertical-align="top">30. september foregående år</td><td data-text-align="left" data-vertical-align="top">1. kvartal</td></tr><tr><td data-text-align="left" data-vertical-align="top">31. desember foregående år</td><td data-text-align="left" data-vertical-align="top">2. kvartal</td></tr><tr><td data-text-align="left" data-vertical-align="top">31. mars samme år</td><td data-text-align="left" data-vertical-align="top">3. kvartal</td></tr><tr><td data-text-align="left" data-vertical-align="top">30. juni samme år</td><td data-text-align="left" data-vertical-align="top">4. kvartal</td></tr></tbody></table></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Norges Bank kan øke en banks beregningsgrunnlag for F-lån dersom det etter den dato som er fastsatt for beregningsgrunnlaget er skjedd en vesentlig økning i ansvarlig kapital eksklusive ansvarlig lånekapital, eller dersom Forretningsbankenes Sikringsfond, Sparebankenes Sikringsfond eller Statens Banksikringsfond har fattet vedtak om tilførsel av slik kapital.</article> <article class="defaultP" margin-top="true">§ 5 første ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">For banker satt i drift etter den dato Norges Bank har fastsatt for beregningsgrunnlaget, jf. § 4, er beregningsgrunnlaget for både D-lån og F-lån bankens innbetalte aksjekapital eller grunnfondskapital. Dette gjelder også for banker som er omdannet fra annen type finansinstitusjon.</article> <article class="defaultP" margin-top="true">Ny § 8 skal lyde:</article><article class="futureLegalArticle" data-name="§8" data-partID="§8" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>.</span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">D-lån skal være sikret etter bestemmelsene i denne paragraf ved pantsettelse av verdipapirer i VPS og/eller i bankens fastrenteinnskudd i Norges Bank.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Den sikkerhet bankene stiller i form av verdipapirer skal ligge på konti ført av Norges Bank og være pantsatt til fordel for denne med virkning fra og med første lånedag i den D-lånsperiode sikkerheten skal gjelde for.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Følgende verdipapirer vil bli akseptert som sikkerhet<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/foreslåttparagraf/1/ledd/3/punkt/1/" id="kapittel-1-foreslåttparagraf-1-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/1/foreslåttparagraf/1/ledd/3/punkt/1/ledd/1/" id="kapittel-1-foreslåttparagraf-1-ledd-3-punkt-1-ledd-1">Stats- og statsgaranterte obligasjoner og sertifikater. Ved beregningen av sikkerhetskravet skal disse verdipapirer anses å gi sikkerhet tilsvarende 95 prosent av pålydende verdi.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/foreslåttparagraf/1/ledd/3/punkt/2/" id="kapittel-1-foreslåttparagraf-1-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/1/foreslåttparagraf/1/ledd/3/punkt/2/ledd/1/" id="kapittel-1-foreslåttparagraf-1-ledd-3-punkt-2-ledd-1">Kredittforetaksobligasjoner og kommunale obligasjoner. Ved beregningen av sikkerhetskravet skal disse verdipapirer anses å gi sikkerhet tilsvarende 85 prosent av pålydende verdi.</article></article></li></ul></article><article class="legalP" data-absoluteaddress="/kapittel/1/foreslåttparagraf/1/ledd/4/" id="kapittel-1-foreslåttparagraf-1-ledd-4">En banks fastrenteinnskudd i Norges Bank regnes fortløpende som sikkerhet for samtidige D-lån i Norges Bank, jf. § 16.</article><article class="legalP" data-absoluteaddress="/kapittel/1/foreslåttparagraf/1/ledd/5/" id="kapittel-1-foreslåttparagraf-1-ledd-5">Sikkerhet stillet i form av verdipapirer kan ikke endres i løpet av låneperioden.</article><article class="legalP" data-absoluteaddress="/kapittel/1/foreslåttparagraf/1/ledd/6/" id="kapittel-1-foreslåttparagraf-1-ledd-6">Innenfor lånerammen (§ 7) skal bankens daglige trekk være begrenset til bankens fastrenteinnskudd i Norges Bank samme dag, tillagt 4 ganger den sikkerhet banken stiller i form av verdipapirer. Norges Bank kan under særskilte situasjoner i penge- og kapitalmarkedene fravike bestemmelsen i dette ledd om kravet til sikkerhet.</article></article> <article class="defaultP" margin-top="true">Nåværende §§ 8 – 27 blir §§ 9 – 28.</article> <article class="defaultP" margin-top="true">§ 11 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Valuteringsriktige overtrekk på bankens foliokonto i Norges Bank i en låneperiode blir automatisk betraktet som dagslån. Innenfor bankens låneramme blir lånet belastet med den aktuelle dagslånsrente. Trekk utover lånerammen blir belastet med en strafferente som fastsettes av Norges Bank og som gjelder inntil ny sats blir kunngjort. Trekk utover den særlige rammen for bankenes daglige trekk etter § 7 siste punktum og § 8 siste ledd blir belastet med en tilleggsrente som fastsettes av Norges Bank og som gjelder inntil ny sats blir kunngjort. Valuteringsriktige overtrekk beregnes etter en dag.</article> <article class="defaultP" margin-top="true">§ 16 nytt annet ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">En banks F-innskudd i Norges Bank utgjør sikkerhet for eventuelle D-lån banken samtidig har. Sikkerheten kan realiseres gjennom motregning.</article> <article class="defaultP" margin-top="true">§ 17 annet ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Alle beløp skal meldes i hele millioner kroner og må ikke være mindre enn det minstebeløp Norges Bank har fastsatt, jf. § 13. Det anmeldte ønskede låne- eller innskuddsbeløp er bindende for banken. Norges Bank forbeholder seg retten til å avvise ethvert innkommet ønsket innskudds- eller lånebeløp, jf. også § 14.</article> <article class="defaultP" margin-top="true">§ 19 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Norges Bank fastsetter ved hver auksjon om renten(e) skal fastsettes ved hollandsk eller ordinær auksjon, jf. § 23.</article> <article class="defaultP" margin-top="true">§ 20 annet og tredje ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Alle bud skal avgis i hele millioner kroner og må ikke være mindre enn det minstebeløp Norges Bank har fastsatt, jf. § 13.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Bud avgis på særskilt blankett per telefax til Norges Banks Markedsoperasjonsavdeling. Norges Bank forbeholder seg retten til å avvise innkomne bud eller deler av bud, jf. også § 14. Innkomne bud bekreftes av Norges Bank.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-11-10-1014/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft fra den tid Norges Bank bestemmer.</article></section></main></body></html>