<!DOCTYPE html><html lang="no"><head><title>Forskrift om distriktstilskudd til reindrift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:00</dd><dt class="legacyID">Datokode</dt><dd class="legacyID">FOR-1993-02-26-193</dd><dt class="dokid">DokumentID</dt><dd class="dokid">LTI/forskrift/1993-02-26-193</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 6</dd><dt class="dateInForce">I kraft fra</dt><dd class="dateInForce">1993-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1993-04-26</dd><dt class="title">Tittel</dt><dd class="title">Forskrift om distriktstilskudd til reindrift.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 26. februar 1993 i medhold av Reindriftsavtalen.</dd><dt class="refid">RefID</dt><dd class="refid">forskrift/1993-02-26-193</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om distriktstilskudd til reindrift.<ul class="tocSubUl"><li>§ 1. Formål</li><li>§ 2. Former for tilskudd</li><li>§ 3. Vilkår for å få tilskudd</li><li>§ 4. Tilskuddets størrelse</li><li>§ 5. Søknad og dokumentasjon</li><li>§ 6. Forvaltning</li><li>§ 7. Dispensasjon</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1993-02-26-193" id="dokument"><h1>Forskrift om distriktstilskudd til reindrift.</h1><article class="legalArticle" data-lovdata-URL="LTI/forskrift/1993-02-26-193/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Distriktstilskuddet skal bidra til at reinbeitedistriktene skal kunne ta et økt ansvar for utvikling av næringen i en bærekraftig retning.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Tilskuddet skal videre gi grunnlag for at distriktene skal ha ansvar for finansiering av kostnader ved avløsing under sykdom og svangerskap utover trygdeverkets generelle ordninger.</article></article><article class="legalArticle" data-lovdata-URL="LTI/forskrift/1993-02-26-193/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Former for tilskudd</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Distriktstilskudd omfatter følgende ordninger:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Tilskudd til administrasjon som gis som et fast beløp pr. distrikt samt et beløp pr. driftsenhet i distriktet.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Tilskudd til planlegging og ressursforvaltning som på nærmere vilkår gis som et fast tilskudd pr. driftsenhet i distriktet.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Særskilt tilskudd til beiteleie og ekstraordinære kostnader til reindriften i Trollheimen som dels er et fast beløp, dels avhengig av antall driftsenheter i distriktet.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Særskilte tilskudd til fellesbeitedistriktene i Kautokeino og Karasjok til planlegging og ressursforvaltning.</article></article></li></ul></article></article><article class="legalArticle" data-lovdata-URL="LTI/forskrift/1993-02-26-193/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for å få tilskudd</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Distriktstilskudd kan søkes av reinbeitedistrikt og tamreinlag som er i drift. For å kunne få distriktstilskudd må søknad være fremmet i samsvar med § 5.<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Tilskudd til administrasjon, den særskilte ordningen for Trollheimen, avløsing under sykdom og tilskudd til fellesbeitedistriktene innvilges uten ytterligere vilkår</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">For å kunne få tilskudd til planlegging og ressursforvaltning etter § 2 b, stilles det i tillegg følgende krav til størrelsen på slakteuttaket og reintallet i distriktet:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/ledd/1/punkt/1/" id="paragraf-3-ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/1/ledd/1/" id="paragraf-3-ledd-1-punkt-2-ledd-1-punkt-1-ledd-1">Tilskudd innvilges for det antall driftsenheter som har oppnådd tilskudd etter forskrift om tilskudd til driftsenheter og tamreinlag, gitt av Landbruksdepartementet 26. februar 1993 nr. 194.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/ledd/1/punkt/2/" id="paragraf-3-ledd-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/2/ledd/1/" id="paragraf-3-ledd-1-punkt-2-ledd-1-punkt-2-ledd-1">Det beregnede tilskudd etter antall driftsenheter avkortes dersom distriktets reintall overstiger fastsatt reintall. Avkortingen skjer ved at distriktets totalt beregnede tilskudd reduseres med den doble prosentdel som reintallet overstiger det fastsatte øvre reintall.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/1993-02-26-193/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskuddets størrelse</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tilskuddssatsene fastsettes årlig og kunngjøres særskilt.</article></article><article class="legalArticle" data-lovdata-URL="LTI/forskrift/1993-02-26-193/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad og dokumentasjon</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad om distriktstilskudd etter § 2 skal innen 15. april sendes til Reindriftsagronomen på særskilt skjema. Som vedlegg til søknaden skal ligge:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Distriktsregnskap for siste år, godkjent av revisor og årsmøte.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Distriktsbudsjett for inneværende år vedtatt på distriktets årsmøte.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Distriktsplan som viser samlet ressursbruk, fordeling av ressurser og arbeidskraft, eventuell avløserordning ved sykdom og svangerskap, forslag til utbygging av anlegg, samt begrensninger i bruk av barmarkskjøretøyer. Planen skal være godkjent på distriktets årsmøte.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Søknader mottatt hos Reindriftsagronomen etter søknadsfristens utløp er ikke tilskuddsberettiget.</article></article><article class="legalArticle" data-lovdata-URL="LTI/forskrift/1993-02-26-193/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forvaltning</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Reindriftsagronomen behandler og avgjør søknader i forhold til § 2. Utbetaling foretas av Reindriftsadministrasjonen innen utgangen av juni måned.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">I tamreinlag og tilsvarende former for felles drift utgjør 400 rein en driftsenhet.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Vedtak etter disse bestemmelser er i medhold av forvaltningsloven påklagbar til overordnet myndighet.</article></article><article class="legalArticle" data-lovdata-URL="LTI/forskrift/1993-02-26-193/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Dersom særlige hensyn gjør det nødvendig, kan Reindriftssjefen dispensere fra denne forskrift.</article></article><article class="legalArticle" data-lovdata-URL="LTI/forskrift/1993-02-26-193/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft 1. juli 1993. Samtidig oppheves Landbruksdepartementets forskrifter av 3. februar 1992<sup class="footnotereference" data-footnotereferencevalue="1" data-unique-footnote-counter="1">1</sup> om distriktstilskudd og 24. februar 1984<sup class="footnotereference" data-footnotereferencevalue="1" data-unique-footnote-counter="1">1</sup> om leid hjelp under sykdom og svangerskap i reindriftsnæringen.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></main></body></html>