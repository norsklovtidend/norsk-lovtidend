<!DOCTYPE html><html lang="no"><head><title>Vedtak om avgifter o.a. til folketrygda for 1994.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:05</dd><dt class="legacyID">Datokode</dt><dd class="legacyID">FOR-1993-11-12-1047</dd><dt class="dokid">DokumentID</dt><dd class="dokid">LTI/forskrift/1993-11-12-1047</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 19</dd><dt class="dateInForce">I kraft fra</dt><dd class="dateInForce">1994-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1993-12-17</dd><dt class="title">Tittel</dt><dd class="title">Vedtak om avgifter o.a. til folketrygda for 1994.</dd><dt class="miscInformation">Annet om dokumentet</dt><dd class="miscInformation">Kunngjøring fra Finans- og tolldepartementet av stortingsvedtak 12. november 1993 med heimel i lov av 17. juni 1966 nr. 12 om folketrygd § 16-1.</dd><dt class="refid">RefID</dt><dd class="refid">forskrift/1993-11-12-1047</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om avgifter o.a. til folketrygda for 1994.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1993-11-12-1047" id="dokument"><h1>Vedtak om avgifter o.a. til folketrygda for 1994.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-11-12-1047/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">For året 1994 skal folketrygdavgiftene svarast etter følgjande satsar:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Trygdeavgift<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/1/ledd/1/punkt/1/" id="kapittel-1-ledd-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/1/ledd/1/punkt/1/ledd/1/" id="kapittel-1-ledd-1-punkt-1-ledd-1-punkt-1-ledd-1">Av pensjon, kår og livrente, og av lønsinntekt og anna personinntekt for skattytar under 17 år og over 69 år, som nemnd i folketrygdlova § 16-2 andre ledd bokstav a: 3,0 pst.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/1/punkt/1/ledd/1/punkt/2/" id="kapittel-1-ledd-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/1/punkt/1/ledd/1/punkt/2/ledd/1/" id="kapittel-1-ledd-1-punkt-1-ledd-1-punkt-2-ledd-1">Av lønsinntekt og anna personinntekt som nemnd i folketrygdlova § 16-2 andre ledd bokstav b: 7,8 pst.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/1/punkt/1/ledd/1/punkt/3/" id="kapittel-1-ledd-1-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/1/punkt/1/ledd/1/punkt/3/ledd/1/" id="kapittel-1-ledd-1-punkt-1-ledd-1-punkt-3-ledd-1">Av næringsinntekt og anna personinntekt som nemnd i folketrygdlova § 16-2 andre ledd bokstav c: 10,7 pst.</article></article></li></ul></article><article class="legalP" data-absoluteaddress="/kapittel/1/ledd/1/punkt/1/ledd/2/" id="kapittel-1-ledd-1-punkt-1-ledd-2">Avgift av næringsinntekt (anna ervervsinntekt) i jord- og skogbruk over 7,8 pst. av inntekta skal dekkast med tilskot knytt til jordbruksoppgjeret.</article><article class="legalP" data-absoluteaddress="/kapittel/1/ledd/1/punkt/1/ledd/3/" id="kapittel-1-ledd-1-punkt-1-ledd-3">Næringsinntekt er i denne samanhengen inntekt som nemnd i føresegner givne av Finans- og tolldepartementet 5. oktober 1970 om levering av årsoppgave og om avgiftsfrie uttak i jordbruk med attåtnæringar og skogbruk.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Arbeidsgivaravgift<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/2/ledd/1/punkt/1/" id="kapittel-1-ledd-1-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/2/ledd/1/punkt/1/ledd/1/" id="kapittel-1-ledd-1-punkt-2-ledd-1-punkt-1-ledd-1">Når arbeidstakaren i inntektsåret 1994 er skattepliktig etter skattelova § 24 til ein kommune i Finnmark fylke eller til kommunane Karlsøy, Kvænangen, Kåfjord, Lyngen, Nordreisa, Skjervøy og Storfjord i Troms fylke (sone V): 0,0 pst.</article><article class="legalP" data-absoluteaddress="/kapittel/1/ledd/1/punkt/2/ledd/1/punkt/1/ledd/2/" id="kapittel-1-ledd-1-punkt-2-ledd-1-punkt-1-ledd-2">Same satsen skal nyttast for arbeidsgivaravgift av inntekt som vert skattlagd etter lov av 15. juli 1925 om skatt til Svalbard på formue og inntekt.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/1/punkt/2/ledd/1/punkt/2/" id="kapittel-1-ledd-1-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/1/punkt/2/ledd/1/punkt/2/ledd/1/" id="kapittel-1-ledd-1-punkt-2-ledd-1-punkt-2-ledd-1">Når arbeidstakaren i 1994 er skattepliktig som nemnd i a første ledd til ein kommune i Troms fylke som ikkje er blant dei nemnde i a første ledd, eller til ein kommune i Nordland fylke, eller til kommunane Flatanger, Fosnes, Grong, Høylandet, Leka, Lierne, Namsos, Namdalseid, Namsskogan, Nærøy, Overhalla, Røyrvik og Vikna i Nord-Trøndelag fylke (sone IV): 5,3 pst.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/1/punkt/2/ledd/1/punkt/3/" id="kapittel-1-ledd-1-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/1/punkt/2/ledd/1/punkt/3/ledd/1/" id="kapittel-1-ledd-1-punkt-2-ledd-1-punkt-3-ledd-1">Når arbeidstakaren i 1994 er skattepliktig som nemnd i a første ledd til ein kommune som går inn under § 1 nr. 2 i forskrifter om avgrensing av det geografiske verkeområdet for dei distriktspolitiske verkemidla, fastsett ved kgl.res. av 23. oktober 1992 nr. 767, med unntak av kommune som nemnd under a og b ovanfor, (sone III): 6,6 pst.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/1/punkt/2/ledd/1/punkt/4/" id="kapittel-1-ledd-1-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/1/punkt/2/ledd/1/punkt/4/ledd/1/" id="kapittel-1-ledd-1-punkt-2-ledd-1-punkt-4-ledd-1">Når arbeidstakaren i 1994 er skattepliktig som nemnd i a første ledd til ein kommune som er peika ut av Kommunaldepartementet i særskilt vedtak eller som går inn under § 1 nr. 3 i kgl.res. av 23. oktober 1992 nr. 767 (sone II): 10,8 pst.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/1/punkt/2/ledd/1/punkt/5/" id="kapittel-1-ledd-1-punkt-2-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/1/punkt/2/ledd/1/punkt/5/ledd/1/" id="kapittel-1-ledd-1-punkt-2-ledd-1-punkt-5-ledd-1">Elles (sone I) skal satsen vera 14,3 pst.</article><article class="legalP" data-absoluteaddress="/kapittel/1/ledd/1/punkt/2/ledd/1/punkt/5/ledd/2/" id="kapittel-1-ledd-1-punkt-2-ledd-1-punkt-5-ledd-2">Denne satsen skal leggjast til grunn for arbeidsgivaravgift fastsett i kongeleg resolusjon med heimel nedanfor i II, og arbeidsgivaravgift for statsforvaltninga etter reglane i folketrygdlova § 17-4 tredje ledd.</article></article></li></ul></article><article class="legalP" data-absoluteaddress="/kapittel/1/ledd/1/punkt/2/ledd/2/" id="kapittel-1-ledd-1-punkt-2-ledd-2">Når arbeidstakar nemnd under bokstav a-e frå same arbeidsgivar mottek ytingar i 1994 på meir enn 16 gonger grunnbeløpet i folketrygda, skal det i tillegg til satsane nemnd ovanfor reknast ei særleg avgift etter ein sats på 10,0 pst. på det overskytande.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Tilskot frå kommunane og fylkeskommunane som nemnd i folketrygdlova § 16-4 første ledd<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/3/ledd/1/punkt/1/" id="kapittel-1-ledd-1-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/3/ledd/1/punkt/1/ledd/1/" id="kapittel-1-ledd-1-punkt-3-ledd-1-punkt-1-ledd-1">I kommunar: 0,0 pst.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/1/punkt/3/ledd/1/punkt/2/" id="kapittel-1-ledd-1-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/1/punkt/3/ledd/1/punkt/2/ledd/1/" id="kapittel-1-ledd-1-punkt-3-ledd-1-punkt-2-ledd-1">I fylkeskommunar: 0,0 pst.</article></article></li></ul></article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-11-12-1047/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Kongen gir reglar om grunnlag og satsar for avgifta etter § 16-1 nr. 1 for visse grupper av trygdetakarar, og om avgifter og tilskot for trygdetakarar som går inn under folketrygdlova §§ 1-2 nr. 2, 1-3 andre ledd og 1-4.</article></section></main></body></html>