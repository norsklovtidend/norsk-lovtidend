<!DOCTYPE html><html lang="no"><head><title>Lov om prisregulering ved import av fisk og fiskevarer m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:12</dd><dt class="legacyID">Datokode</dt><dd class="legacyID">LOV-1993-06-11-73</dd><dt class="dokid">DokumentID</dt><dd class="dokid">LTI/lov/1993-06-11-73</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 10</dd><dt class="dateInForce">I kraft fra</dt><dd class="dateInForce">1993-06-11</dd><dt class="changesToDocuments">Endrer</dt><dd class="changesToDocuments"><ul><li>lov/1983-06-03-40</li><li>lov/1966-06-17-19</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1993-07-09</dd><dt class="titleShort">Korttittel</dt><dd class="titleShort">Lov om prisregulering ved fiskeimport m.v.</dd><dt class="title">Tittel</dt><dd class="title">Lov om prisregulering ved import av fisk og fiskevarer m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.90 (1992–1993), Innst.O.nr.136 (1992–1993), Besl.O.nr.148 (1992–1993). Odels- og lagtingsvedtak hhv. 4. og 9. juni 1993. Fremmet av Fiskeridepartementet.</dd><dt class="refid">RefID</dt><dd class="refid">lov/1993-06-11-73</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om prisregulering ved import av fisk og fiskevarer m.v.<ul class="tocSubUl"><li>I.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>II.<ul class="tocSubUl"><li>§ 9a. Plikt til å gi oppgave ved mottak av fangst</li></ul></li><li>III.</li><li>IV.</li></ul></li></ul></dd></dl></header><main class="documentBody" data-lovdata-URL="LTI/lov/1993-06-11-73" id="dokument"><h1>Lov om prisregulering ved import av fisk og fiskevarer m.v.</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 3. juni 1983 nr. 40 om saltvannsfiske m.v.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov av 17. juni 1966 nr. 19 om Norges fiskerigrense og om forbud mot at utlendinger driver fiske m.v. innenfor fiskerigrensen.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1993-06-11-73/KAPITTEL_1" data-partID="k1"><h2 data-text-align="center">I.</h2><article class="legalArticle" data-lovdata-URL="LTI/lov/1993-06-11-73/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Lovens formål er å motvirke markedsforstyrrelser på grunn av tilbud av fisk og fiskevarer fra utlandet til unormalt lave priser.</article></article><article class="legalArticle" data-lovdata-URL="LTI/lov/1993-06-11-73/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Tilbys fisk og fiskevarer fra utlandet til priser som ligger lavere enn minstepriser som er bestemt for tilsvarende varer ved innenlands omsetning på første hånd og det innføres betydelige mengder av denne varen, kan departementet ved forskrift fastsette minsteimportpris for vedkommende vare.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Minsteimportprisen skal normalt tilsvare den minstepris som er bestemt for tilsvarende vare i medhold av lov av 14. desember 1951 nr. 3 om omsetning av råfisk.</article></article><article class="legalArticle" data-lovdata-URL="LTI/lov/1993-06-11-73/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Det er forbudt å innføre fisk og fiskevarer i strid med bestemmelser som er fastsatt i medhold av denne lov.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Departementet kan fastsette nærmere forskrifter til gjennomføring av og kontroll med denne lov og bestemmelser fastsatt i medhold av loven.</article></article><article class="legalArticle" data-lovdata-URL="LTI/lov/1993-06-11-73/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Den som forsettlig eller uaktsomt overtrer bestemmelser gitt i eller i medhold av denne lov, straffes med bøter. På samme måte straffes medvirkning og forsøk.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1993-06-11-73/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 3. juni 1983 nr. 40 om saltvannsfiske m.v. gjøres følgende endringer:</article> <article class="defaultP" margin-top="true">§ 4 første ledd, ny bokstav p skal lyde:<p class="leddfortsettelse">forbud mot eller regulering av bruk av utstyr og innretninger om bord som kan nyttes til sortering, oppmaling, utkast av fisk eller dumping av bearbeidet fangst,</p></article> <article class="defaultP" margin-top="true">§ 4 første ledd, ny bokstav q skal lyde:<p class="leddfortsettelse">plikt til å ha godkjent kalibreringsdokument av RSW-tanker, tegninger og beskrivelse av oppbevaringsrom og binger samt dokument med stuingsoversikt om bord,</p></article> <article class="defaultP" margin-top="true">§ 4 første ledd, ny bokstav r skal lyde:<p class="leddfortsettelse">adskilt stuing av de enkelte fiskeslag og fiskeprodukter,</p></article> <article class="defaultP" margin-top="true">§ 4 første ledd, ny bokstav s skal lyde:<p class="leddfortsettelse">plikt til å ha og anvende bestemt utstyr for fangstkontroll.</p></article> <article class="defaultP" margin-top="true">§ 8 første ledd annet punktum skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Forbudet gjelder ikke reketrål og krepsetrål.</article> <article class="defaultP" margin-top="true">§ 9 annet ledd nytt tredje punktum skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Departementet kan ved forskrift også fastsette at eier eller bruker av fiskefartøy har plikt til å lytte og besvare anrop m.v. på radiotelefon.</article> <article class="defaultP" margin-top="true">Ny § 9a skal lyde:</article><article class="futureLegalArticle" data-name="§9a" data-partID="§9a" data-absoluteaddress="/kapittel/2/foreslåttparagraf/1/" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 9a</span>. <span class="legalArticleTitle">Plikt til å gi oppgave ved mottak av fangst</span></span><article class="legalP" data-absoluteaddress="/kapittel/2/foreslåttparagraf/1/ledd/1/" id="kapittel-2-foreslåttparagraf-1-ledd-1">Departementet kan ved forskrift pålegge enhver som mottar eller omsetter fangst fra norsk eller utenlandsk fartøy å gi oppgaver og opplysninger, herunder forhåndsvarsling om anløp av fartøy, til fiskeriadministrasjonen og salgsorganisasjonene.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1993-06-11-73/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 17. juni 1966 nr. 19 om Norges fiskerigrense og om forbud mot at utlendinger driver fiske m.v. innenfor fiskerigrensen gjøres følgende endring:</article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Kongen kan forby ilandføring fra fangstfeltet av fisk, krepsdyr og bløtdyr eller deler og produkter av disse fiske- eller dyreslag fanget med fartøy som ikke er norsk (jfr. § 2), eller med fartøy som ikke er disponert av norsk statsborger eller noen som er likestilt med norsk statsborger (jfr. § 2), når:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/ledd/2/punkt/1/" id="kapittel-3-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/3/ledd/2/punkt/1/ledd/1/" id="kapittel-3-ledd-2-punkt-1-ledd-1">ilandføringen antas å ville motvirke stabile og gode pris- og avsetningsforhold ved førstehåndsomsetningen eller den videre omsetning og eksport. Slike forbud kan begrenses til å gjelde bestemte områder eller bestemte fiskeslag,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/ledd/2/punkt/2/" id="kapittel-3-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/3/ledd/2/punkt/2/ledd/1/" id="kapittel-3-ledd-2-punkt-2-ledd-1">fangsten består av fisk fra fiskebestand av felles interesse med andre stater som ikke er gjenstand for omforent bestandsregulering eller som er underlagt norsk regulering, eller</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/ledd/2/punkt/3/" id="kapittel-3-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/3/ledd/2/punkt/3/ledd/1/" id="kapittel-3-ledd-2-punkt-3-ledd-1">fangsten er tatt i strid med et ønsket beskatnings- eller fiskemønster, innebærer at forsvarlige totalkvoter for det aktuelle fiske- eller dyreslaget blir overskredet eller er i strid med internasjonale avtaler.</article></article></li></ul></article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Berørte organisasjoner skal såvidt mulig være rådspurt før det blir fastsatt forbud i medhold av første ledd bokstav a.</article><article class="legalP" data-absoluteaddress="/kapittel/3/ledd/4/" id="kapittel-3-ledd-4">Departementet kan ved forskrift pålegge eier eller bruker av fartøy som nevnt i første ledd, og som befinner seg i farvann under norsk fiskerijurisdiksjon, å gi oppgaver til fiskeriadministrasjonen og salgsorganisasjoner over ombordværende fangst og fangstaktivitet som fartøyet har utøvd i farvann utenfor norsk fiskerijurisdiksjon, dersom fartøyet skal levere fangst i Norge. Det kan herunder også gis pålegg om å gi opplysninger knyttet til leveringen av fangsten.</article><article class="legalP" data-absoluteaddress="/kapittel/3/ledd/5/" id="kapittel-3-ledd-5">§ 45 i lov av 3. juni 1983 nr. 40 om saltvannsfiske m.v. får tilsvarende anvendelse.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1993-06-11-73/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Denne lov trer i kraft straks.</article></section></main></body></html>