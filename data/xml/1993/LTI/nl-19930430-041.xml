<!DOCTYPE html><html lang="no"><head><title>Lov om endringer i lov av 26. april 1985 nr. 21 om utdanningsstøtte til elever og studenter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:51</dd><dt class="legacyID">Datokode</dt><dd class="legacyID">LOV-1993-04-30-41</dd><dt class="dokid">DokumentID</dt><dd class="dokid">LTI/lov/1993-04-30-41</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 7</dd><dt class="dateInForce">I kraft fra</dt><dd class="dateInForce">1993-05-01</dd><dt class="changesToDocuments">Endrer</dt><dd class="changesToDocuments"><ul><li>lov/1985-04-26-21</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1993-05-13</dd><dt class="titleShort">Korttittel</dt><dd class="titleShort">Endringslov til utdanningsstøtteloven</dd><dt class="title">Tittel</dt><dd class="title">Lov om endringer i lov av 26. april 1985 nr. 21 om utdanningsstøtte til elever og studenter.</dd><dt class="miscInformation">Annet om dokumentet</dt><dd class="miscInformation">Ot.prp.nr.14 (1992–1993), Innst.O.nr.61 (1992–1993), Besl.O.nr.75 (1992–1993). Odels- og lagtingsvedtak hhv. 23. februar og 10. mars 1993. Fremmet av Kirke-, utdannings- og forskningsdepartementet.</dd><dt class="refid">RefID</dt><dd class="refid">lov/1993-04-30-41</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 26. april 1985 nr. 21 om utdanningsstøtte til elever og studenter.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1993-04-30-41" id="dokument"><h1>Lov om endringer i lov av 26. april 1985 nr. 21 om utdanningsstøtte til elever og studenter.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1993-04-30-41/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 26. april 1985 nr. 21 om utdanningsstøtte til elever og studenter gjøres følgende endringer:</article> <article class="defaultP" margin-top="true">§ 8 tredje ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Gjelden faller bort ved låntakers død. Lånekassen kan ettergi lån helt eller delvis når det finnes rimelig på grunn av uførhet eller langvarig sykdom. Departementet kan fastsette at Lånekassen kan ettergi lån helt eller delvis for låntakere som er bosatt i og utøver et yrke i Finnmark eller i visse deler av Troms og for leger som utøver legeyrket i utvalgte kommuner utenfor denne region. Likeledes kan departementet fastsette at Lånekassen kan ettergi lån helt eller delvis for låntakere som har avsluttet utdanningen og avlagt eksamen i enkelte lange studier. Departementet kan fastsette at Lånekassen på visse vilkår kan ettergi gjeld i sin helhet for låntakere fra utviklingsland og fra Øst-Europa som tar varig opphold i sine hjemland. Viser oppholdet seg ikke å være av varig art, kan departementet fastsette at Lånekassen kan reaktivere gjelden. Er vedtaket om ettergivelse eldre enn 10 år, kan vedtaket likevel ikke endres.</article> <article class="defaultP" margin-top="true">§ 8 nytt femte ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Departementet kan fastsette at Lånekassen kan delta i forhandling om gjeldsordning etter lov av 17. juli 1992 om frivillig og tvungen gjeldsordning for privatpersoner (gjeldsordningsloven).</article> <article class="defaultP" margin-top="true">§ 9 første ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Departementet gir forskrifter for tildeling av utdanningsstøtte, tilbakebetaling av lån og særskilte gebyrer ved for sen innbetaling eller ved urettmessig nedsettelse av terminbeløpene etter § 8 første ledd tredje punktum. Departementet kan stille faglig krav, begrense adgangen til å kombinere forskjellig utdanning, sette aldersgrenser og sette andre vilkår for utdanningsstøtte. Departementet kan fastsette at søkere helt eller delvis kan nektes ytterligere utdanningsstøtte dersom de har avgitt uriktige opplysninger, og av den grunn har mottatt støtte de ikke har hatt rett til.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1993-04-30-41/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft 1. mai 1993. Endringen i § 9 gjelder utdanningsstøtte som er mottatt etter ikrafttredelsen.</article></section></main></body></html>