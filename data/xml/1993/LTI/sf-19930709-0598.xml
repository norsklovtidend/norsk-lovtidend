<!DOCTYPE html><html lang="no"><head><title>Forskrift om eksportlisens ved eksport av fisk og fiskevarer samt sjøpattedyr og produkter av sjøpattedyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:53</dd><dt class="legacyID">Datokode</dt><dd class="legacyID">FOR-1993-07-09-598</dd><dt class="dokid">DokumentID</dt><dd class="dokid">LTI/forskrift/1993-07-09-598</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 12</dd><dt class="dateInForce">I kraft fra</dt><dd class="dateInForce">1993-07-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1946-12-13-30</li><li>forskrift/1947-12-12-9179</li></ul></dd><dt class="dateOfPublication">Kunngjort</dt><dd class="dateOfPublication">1993-07-26</dd><dt class="title">Tittel</dt><dd class="title">Forskrift om eksportlisens ved eksport av fisk og fiskevarer samt sjøpattedyr og produkter av sjøpattedyr.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 9. juli 1993 med hjemmel i lov av 13. desember 1946 nr. 30 om utførsleforbod og kgl.res. av 12. desember 1947 romertall II nr. 2.</dd><dt class="refid">RefID</dt><dd class="refid">forskrift/1993-07-09-598</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om eksportlisens ved eksport av fisk og fiskevarer samt sjøpattedyr og produkter av sjøpattedyr.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>Vedlegg til forskrift av 9. juli 1993 nr. 598 om eksportlisens ved eksport av fisk og fiskevarer samt sjøpattedyr og produkter av sjøpattedyr.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-07-09-598" id="dokument"><h1>Forskrift om eksportlisens ved eksport av fisk og fiskevarer samt sjøpattedyr og produkter av sjøpattedyr.</h1><article class="legalArticle" data-lovdata-URL="LTI/forskrift/1993-07-09-598/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved eksport av varer oppført på vedlegg til denne forskriften, kreves det tillatelse (eksportlisens) fra Fiskeridepartementet. Lisensplikten gjelder også ved eksport av slike varer fra lager for ufortollede varer. Departementet avgjør i tvilstilfelle om en vare er lisenspliktig eller ikke.</article></article><article class="legalArticle" data-lovdata-URL="LTI/forskrift/1993-07-09-598/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Varer som ikke er lisenspliktige etter § 1, kan eksporteres uten lisens etter denne forskrift.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Varer som nevnt i første ledd kan likevel være underlagt lisensplikt i henhold til forskrifter fastsatt av andre offentlige instanser.</article></article><article class="legalArticle" data-lovdata-URL="LTI/forskrift/1993-07-09-598/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Unntatt fra lisensplikten etter § 1 er<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">varer til bruk for den norske befolkning og til norske bedrifter på Svalbard og Jan Mayen,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">varer til bruk på den norske del av kontinentalsokkelen, og</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">varer til bruk ombord på norskeide skip under norsk flagg og på norskeide luftfartøyer i utenriksfart.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Departementet kan i vedlegg til denne forskriften, jf § 1, fastsette at lisensplikten for enkelte varer ikke gjelder varer i direkte transitt når adressat og bestemmelsesland er uendret i forhold til hva som er oppgitt ved utklarering av varene fra eksportlandet. Likeledes kan det fastsettes at lisensplikten for enkelte varer ikke gjelder enkeltforsendelser inntil en verdi av et fastsatt beløp.</article></article><article class="legalArticle" data-lovdata-URL="LTI/forskrift/1993-07-09-598/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om eksportlisens sendes Fiskeridepartementet, Postboks 8118 Dep, 0032 Oslo. Søknaden skal fremmes på eksportørens brevpapir og være undertegnet av eksportøren eller av den som har fullmakt til å handle på eksportørens vegne.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Søknaden skal inneholde alle opplysninger som er nødvendig for å behandle søknaden, herunder bl.a. opplysninger om hvilket produkt som ønskes eksportert, kvantum, mottakerens navn, adresse og nasjonalitet, til hvilken anvendelse produktet er tenkt brukt og andre opplysninger som kan ha betydning for avgjørelsen.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Departementet kan i det enkelte tilfelle kreve fremlagt de opplysninger man finner nødvendig.</article></article><article class="legalArticle" data-lovdata-URL="LTI/forskrift/1993-07-09-598/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Eksportlisens gis i form av brev fra departementet, og kan ikke overdras uten tillatelse fra departementet. Departementet kan fastsette vilkår, og kan fastsette en gyldighetstid for eksportlisensen.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Forhold som at bindende avtaler er inngått eller at betaling er mottatt vil ikke i seg selv være grunnlag for å innvilge eksportlisens. Ved salg av lisenspliktige varer til utlandet bør det tas forbehold om at eksportlisens blir innvilget.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Det må ikke foretas endringer i innvilget lisens.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Søknad om forlengelse av lisensens gyldighetstid, endring av fastsatte vilkår, oppgitt kvantum, mottaker, anvendelse m.v., sendes Fiskeridepartementet, som eventuelt endrer innvilget lisens i nytt brev.</article></article><article class="legalArticle" data-lovdata-URL="LTI/forskrift/1993-07-09-598/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Eksportøren skal påse at de varer som eksporteres er i samsvar med innvilget lisens, går til det bestemmelsessted og ikke fraviker det kvantum eller de beskrivelser som fremgår av lisensen. Det må videre påses at eksporten skjer innen lisensens gyldighetstid og at eventuelle vilkår som er satt i lisensen er oppfylt.</article></article><article class="legalArticle" data-lovdata-URL="LTI/forskrift/1993-07-09-598/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Eksportlisensen skal legges frem for tollvesenet i original. Tollvesenet skriver av på lisensen det kvantum som blir eksportert og datoen for gjennomføring.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Dersom de varer det er innvilget eksportlisens for blir eksportert i flere sendinger, må det påses at disse til sammen ikke overstiger det kvantum det er innvilget lisens for.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Eksportlisensen tilbakeleveres til eksportøren når tollvesenet har avskrevet eksporten.</article></article><article class="legalArticle" data-lovdata-URL="LTI/forskrift/1993-07-09-598/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Eksportøren skal beholde benyttede lisenser i tre år fra den dag gyldighetsfristen for lisensen utløper. Lisensen skal sendes Fiskeridepartementet for kontroll dersom dette blir pålagt.</article></article><article class="legalArticle" data-lovdata-URL="LTI/forskrift/1993-07-09-598/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Dersom en innvilget eksportlisens ikke nyttes, eller ikke kan nyttes i overenstemmelse med fastsatte vilkår, skal lisensen returneres departementet med en redegjørelse for hvorfor eksporten ikke er gjennomført.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Tap av innvilget lisens meldes umiddelbart til departementet av eksportøren eller den som har fullmakt til å handle på eksportørens vegne. Melding skal skje skriftlig.</article></article><article class="legalArticle" data-lovdata-URL="LTI/forskrift/1993-07-09-598/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overtredelse av forskriften straffes i henhold til § 5 i mellombels lov av 13. desember 1946 nr. 30 om utførsleforbod.</article></article><article class="legalArticle" data-lovdata-URL="LTI/forskrift/1993-07-09-598/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft straks.</article></article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-07-09-598/KAPITTEL_1" data-partID="k1"><h2>Vedlegg til forskrift av 9. juli 1993 nr. 598 om eksportlisens ved eksport av fisk og fiskevarer samt sjøpattedyr og produkter av sjøpattedyr.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Det kreves eksportlisens fra Fiskeridepartementet, jf forskriftens § 1, ved eksport av følgende varer og produkter:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Alle varer, produkter eller deler av vågehval med biprodukter.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Alle varer eller produkter hvor kjøtt eller andre deler av vågehval er det eneste eller en vesentlig del av råstoffet.</article></article></li></ul></article></section></main></body></html>