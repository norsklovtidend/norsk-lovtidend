<!DOCTYPE html><html lang="no"><head><title>Forskrift om endring i forskrift til inkassoloven m m (inkassoforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">FOR-1993-11-19-1037</dd><dt class="dokid">DokumentID</dt><dd class="dokid">LTI/forskrift/1993-11-19-1037</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 18</dd><dt class="dateInForce">I kraft fra</dt><dd class="dateInForce">1994-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-07-14-562</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-05-13-26/§16</li><li>lov/1988-05-13-26/§19</li><li>lov/1988-05-13-26/§23</li></ul></dd><dt class="dateOfPublication">Kunngjort</dt><dd class="dateOfPublication">1993-12-07</dd><dt class="title">Tittel</dt><dd class="title">Forskrift om endring i forskrift til inkassoloven m m (inkassoforskriften).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 19. november 1993 med hjemmel i lov av 13. mai 1988 nr. 26 om inkassovirksomhet og annen inndriving av forfalte pengekrav (inkassoloven) §§ 16, 19 og 23. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1993-11-19-1037</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til inkassoloven m m (inkassoforskriften).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1993-11-19-1037" id="dokument"><h1>Forskrift om endring i forskrift til inkassoloven m m (inkassoforskriften).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-11-19-1037/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift 14. juli 1989 nr. 562 til inkassoloven m m (inkassoforskriften) gjøres følgende endringer:</article> <article class="defaultP" margin-top="true">Kapittel 1 overskriften skal lyde:</article><article class="defaultP"><i>Fordringshaverens rett til gebyrmessig erstatning</i></article> <article class="defaultP" margin-top="true">§ 1-1 skal lyde:</article><article class="defaultP"><i>Innledning</i></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">En fordringshaver som etter inkassoloven §§ 17 og 18 har krav på erstatning av en skyldner, kan kreve erstatning i samsvar med §§ 1-2 til 1-4 uten hensyn til de faktiske kostnader.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">En fordringshaver som har hatt faktiske kostnader som ikke dekkes av den erstatning vedkommende kan kreve etter §§ 1-2 til 1-4, kan i stedet kreve sine faktiske kostnader erstattet så langt inkassoloven §§ 17 og 18 og kapittel 2 i forskriften her gir rett til det.</article> <article class="defaultP" margin-top="true">§ 1-2 tredje ledd første punktum skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For betalingsoppfordring som tilfredsstiller kravene i inkassoloven § 10 og som fordringshaveren selv har sendt etter at skyldneren har oversittet en betalingsfrist på minst 14 dager fastsatt i purring eller inkassovarsel, kan fordringshaveren kreve et beløp lik tre tideler av rettsgebyret.</article> <article class="defaultP" margin-top="true">§ 1-2 fjerde ledd tredje punktum skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">For purringer og inkassovarsler kan erstatningsbeløpet eventuelt forhøyes til nærmeste beløp delelig med 10.</article> <article class="defaultP" margin-top="true">Ny § 1-4 skal lyde:</article><article class="defaultP"><i>Gebyrmessig erstatning ved inndriving av egne pengekrav ved advokat</i></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Når en advokat som har stilt sikkerhet etter domstolloven § 222, har den faglige ledelsen av inndrivingen, kan en fordringshaver som erstatning for kostnadene ved å drive inn kravet selv kreve gebyrmessig erstatning som nevnt i annet ledd, forutsatt at:<ul class="defaultList"><li data-li-identifier="(a)" data-name="(a)"><article class="listArticle" data-absoluteaddress="/kapittel/1/ledd/6/punkt/1/" id="kapittel-1-ledd-6-punkt-1"><span class="data-originalId">(a)</span><article class="legalP" data-absoluteaddress="/kapittel/1/ledd/6/punkt/1/ledd/1/" id="kapittel-1-ledd-6-punkt-1-ledd-1">fordringshaveren ikke samtidig krever gebyrmessig erstatning for varsler etter § 1-2 jf § 1-3, og</article></article></li><li data-li-identifier="(b)" data-name="(b)"><article class="listArticle" data-absoluteaddress="/kapittel/1/ledd/6/punkt/2/" id="kapittel-1-ledd-6-punkt-2"><span class="data-originalId">(b)</span><article class="legalP" data-absoluteaddress="/kapittel/1/ledd/6/punkt/2/ledd/1/" id="kapittel-1-ledd-6-punkt-2-ledd-1">skyldneren har oversittet betalingsfristen i en betalingsoppfordring som fordringshaveren selv har sendt, jf tredje ledd, med mer enn 14 dager.</article></article></li></ul></article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Den gebyrmessige erstatning etter første ledd er for det enkelte krav:<table><tbody><tr><td data-text-align="left" data-vertical-align="top">for krav t o m kr</td><td data-text-align="right" data-vertical-align="top">1.000 :</td><td data-text-align="left" data-vertical-align="top">0,5</td><td data-text-align="left" data-vertical-align="top">ganger rettsgebyret</td></tr><tr><td data-text-align="left" data-vertical-align="top">for krav t o m kr</td><td data-text-align="right" data-vertical-align="top">2.500 :</td><td data-text-align="left" data-vertical-align="top">1</td><td data-text-align="left" data-vertical-align="top">ganger rettsgebyret</td></tr><tr><td data-text-align="left" data-vertical-align="top">for krav t o m kr</td><td data-text-align="right" data-vertical-align="top">5.000 :</td><td data-text-align="left" data-vertical-align="top">1,5</td><td data-text-align="left" data-vertical-align="top">ganger rettsgebyret</td></tr><tr><td data-text-align="left" data-vertical-align="top">for krav t o m kr</td><td data-text-align="right" data-vertical-align="top">10.000 :</td><td data-text-align="left" data-vertical-align="top">2</td><td data-text-align="left" data-vertical-align="top">ganger rettsgebyret</td></tr><tr><td data-text-align="left" data-vertical-align="top">for krav t o m kr</td><td data-text-align="right" data-vertical-align="top">25.000 :</td><td data-text-align="left" data-vertical-align="top">3</td><td data-text-align="left" data-vertical-align="top">ganger rettsgebyret</td></tr><tr><td data-text-align="left" data-vertical-align="top">for krav t o m kr</td><td data-text-align="right" data-vertical-align="top">50.000 :</td><td data-text-align="left" data-vertical-align="top">4</td><td data-text-align="left" data-vertical-align="top">ganger rettsgebyret</td></tr><tr><td data-text-align="left" data-vertical-align="top">for krav t o m kr</td><td data-text-align="right" data-vertical-align="top">100.000 :</td><td data-text-align="left" data-vertical-align="top">5</td><td data-text-align="left" data-vertical-align="top">ganger rettsgebyret</td></tr><tr><td data-text-align="left" data-vertical-align="top">for krav t o m kr</td><td data-text-align="right" data-vertical-align="top">250.000 :</td><td data-text-align="left" data-vertical-align="top">7,5</td><td data-text-align="left" data-vertical-align="top">ganger rettsgebyret</td></tr><tr><td data-text-align="left" data-vertical-align="top">for krav t o m kr</td><td data-text-align="right" data-vertical-align="top">500.000 :</td><td data-text-align="left" data-vertical-align="top">10</td><td data-text-align="left" data-vertical-align="top">ganger rettsgebyret</td></tr><tr><td data-text-align="left" data-vertical-align="top">for krav over kr</td><td data-text-align="right" data-vertical-align="top">500.000 :</td><td data-text-align="left" data-vertical-align="top">12,5</td><td data-text-align="left" data-vertical-align="top">ganger rettsgebyret</td></tr></tbody></table></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Gebyrmessig erstatning kan bare kreves dersom betalingsoppfordringen nevnt i første ledd bokstav b tilfredsstiller kravene i inkassoloven § 10 og er sendt etter at skyldneren har oversittet en betalingsfrist på minst 14 dager fastsatt i en purring som er sendt etter forfall og som angir kravets størrelse og hva kravet gjelder, eller i et inkassovarsel etter inkassoloven § 9. En betaling anses å ha skjedd den dag betalingsoppdrag ble innlevert til post eller bank.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Med krav menes i annet ledd hovedkravet med tillegg av renter påløpt før forfall, men uten tillegg av renter påløpt etter forfall og inndrivingskostnader. Avtales det et nytt og senere forfallstidspunkt, legges det nye forfallstidspunktet til grunn.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Med rettsgebyret menes rettsgebyret slik det til enhver tid er fastsatt i rettsgebyrloven § 1. Ved beregningen av erstatningen anvendes rettsgebyret på det tidspunkt hovedkravet dekkes.</article> <article class="defaultP" margin-top="true">§ 3-2 første ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Sikkerheten stilles ved at det hos Kredittilsynet deponeres en erklæring fra et norsk skadeforsikringsselskap eller et annet norsk foretak som nevnt i lov om finansieringsvirksomhet og finansinstitusjoner § 1-4 første ledd nr. 1 til 3, eller fra et tilsvarende foretak som har hovedsete i, er gitt tillatelse til å drive virksomhet i og er underlagt myndighetstilsyn i en annen stat som omfattes av Det europeiske økonomiske samarbeidsområde, (sikkerhetstilleren). I erklæringen skal sikkerhetstilleren påta seg å innestå for oppfyllelse av inkassatorens ansvar som nevnt i § 3-3 innenfor rammen av et nærmere angitt beløp som oppfyller kravene i § 3-4, på vilkår som nevnt i § 3-5. I stedet for et nærmere beløp kan det i erklæringen angis at sikkerhetstilleren innestår for ansvaret innenfor den ramme som til enhver tid følger av § 3-4, eventuelt begrenset oppad til et nærmere angitt beløp.</article> <article class="defaultP" margin-top="true">§ 3-3 annet punktum oppheves.</article> <article class="defaultP" margin-top="true">§ 3-4 første ledd første og annet punktum skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">For ethvert tidspunkt den fordringsmasse inkassatoren har til inndriving rapporteres til Kredittilsynet etter bestemmelse gitt i medhold av kredittilsynsloven, skal sikkerheten minst være lik 1/40 av fordringsmassen og minst lik det dobbelte av summen av innkasserte, ikke utbetalte midler og andre midler som tilhører klienter (klientmidler). Sikkerheten skal likevel alltid minst være lik 2.500.000 kroner.</article> <article class="defaultP" margin-top="true">§ 3-4 annet ledd første punktum skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Dersom sikkerheten for et rapporteringstidspunkt ikke er minst lik 1/40 av den fordringsmasse inkassatoren har til inndriving, og minst lik det dobbelte av summen av klientmidler, må sikkerheten bringes i samsvar med kravene i første ledd innen to måneder regnet fra rapporteringstidspunktet.</article> <article class="defaultP" margin-top="true">Kapittel 4 overskriften skal lyde:</article><article class="defaultP"><i>Behandling av klientmidler og renter av klientmidler</i></article> <article class="defaultP" margin-top="true">§ 4-1 skal lyde:</article><article class="defaultP"><i>Inkassators behandling av klientmidler</i></article><article class="legalP" data-absoluteaddress="/kapittel/1/ledd/14/" id="kapittel-1-ledd-14">En inkassator som driver inkassovirksomhet i medhold av inkassobevilling, skal holde innkasserte midler og andre midler som tilhører klienter (klientmidler), adskilt fra egne midler og midler som ikke tilhører klienter.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Klientmidler som ikke utbetales snarest, skal settes inn på en bank- eller postgirokonto for klientmidler.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Konto for klientmidler kan bare opprettes i bank som skriftlig har forpliktet seg til ikke å motregne i kontoen med krav som banken måtte ha mot inkassatoren. Tilsvarende gjelder for postgirokonto for klientmidler.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Felles konto for klienter skal opprettes i inkassatorens navn og skal betegnes «klientkonto». Opprettes det særskilt konto for en enkelt klient, skal kontoens betegnelse i tillegg inneholde klientens navn.</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">En klientkonto kan bare disponeres av den eller de inkassobevillingshavere som har den faglige ledelsen av inkassovirksomheten, eller etter skriftlig fullmakt fra en bevillingshaver. En fullmakt faller bort når bevillingshaveren ikke lenger har den faglige ledelsen av inkassovirksomheten. Dersom ingen er berettiget til å disponere kontoen, kan foretaket etter samtykke fra Kredittilsynet gi én eller flere bestemte personer fullmakt til å disponere kontoen.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Uttak fra klientkonto kan bare foretas for beløp som utbetales til en klient eller for en klients regning, for inkassatorens krav på vederlag fra klienten der det er adgang til motregning, og for beløp som er satt inn på kontoen som følge av en feil.</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Beløp som tas ut fra klientkonto for utbetaling til en klient eller for en klients regning, skal ikke overstige vedkommende klients innestående på kontoen.</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Paragrafen her kan ikke fravikes ved avtale mellom klienten og inkassatoren.</article> <article class="defaultP" margin-top="true">Ny § 4-2 skal lyde:</article><article class="defaultP"><i>Renter av klientmidler</i></article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Hvis ikke noe annet er avtalt, skal renter som er opptjent på en klientkonto for en inkassator som driver inkassovirksomhet i medhold av inkassobevilling, tilfalle klientene. Inkassatoren plikter likevel ikke å utbetale rentebeløp som for den enkelte klient i samme sak ikke overstiger rettsgebyret, jf rettsgebyrloven § 1.</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Paragrafen her kan fravikes ved avtale mellom klienten og inkassatoren.</article> <article class="defaultP" margin-top="true">Ny § 4-3 skal lyde:</article><article class="defaultP"><i>Inkassovirksomhet i medhold av advokatbevilling</i></article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Om behandlingen av klientmidler og om renter av klientmidler ved inkassovirksomhet som drives i medhold av advokatbevilling, gjelder forskrift 18. desember 1992 nr. 1091 om advokaters behandling av betrodde midler og om tilsyn med advokaters virksomhet m v §§ 5 til 9.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-11-19-1037/KAPITTEL_2" data-partID="k2"><h2 data-text-align="center">II</h2><article class="defaultP"><i>Ikrafttredelses- og overgangsbestemmelser</i><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">1.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Forskriften her trer i kraft 1. januar 1994. Endringen i inkassoforskriften § 3-2 første ledd trer i kraft fra den tid EØS-avtalen trer i kraft for Norge.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/punkt/2/" id="kapittel-2-punkt-2"><span class="data-originalId">2.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Inkassoforskriften ny § 1-4 gjelder bare ved inndriving av krav som forfaller etter 1. januar 1994.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/punkt/3/" id="kapittel-2-punkt-3"><span class="data-originalId">3.</span><article class="legalP" data-absoluteaddress="/kapittel/2/punkt/3/ledd/1/" id="kapittel-2-punkt-3-ledd-1">For inkassatorer som driver inkassovirksomhet i medhold av inkassobevilling, må sikkerhetstilleren før 1. januar 1994 deponere en erklæring hos Kredittilsynet der det uttrykkelig erklæres at sikkerheten fra 1. januar 1994 dekker det ansvar den skal dekke etter endringene i inkassoloven ved lov 11. juni 1993 nr. 83 om endringer i rettergangslovgivningen m m og i inkassoforskriften ved forskriften her.</article></article></li></ul></article></section></main></body></html>