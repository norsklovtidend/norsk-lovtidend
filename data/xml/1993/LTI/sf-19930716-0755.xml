<!DOCTYPE html><html lang="no"><head><title>Forskrift for reindriftens utviklingsfond.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:45</dd><dt class="legacyID">Datokode</dt><dd class="legacyID">FOR-1993-07-16-755</dd><dt class="dokid">DokumentID</dt><dd class="dokid">LTI/forskrift/1993-07-16-755</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 13</dd><dt class="dateInForce">I kraft fra</dt><dd class="dateInForce">1993-07-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1993-08-20</dd><dt class="title">Tittel</dt><dd class="title">Forskrift for reindriftens utviklingsfond.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 16. juli 1993 i medhold av Reindriftsavtalen.</dd><dt class="refid">RefID</dt><dd class="refid">forskrift/1993-07-16-755</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for reindriftens utviklingsfond.<ul class="tocSubUl"><li>§ 1. Virkeområde.</li><li>§ 2. Vilkår.</li><li>§ 3. Økonomi.</li><li>§ 4. Forvaltning.</li><li>§ 5. Delegering.</li><li>§ 6. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-07-16-755" id="dokument"><h1>Forskrift for reindriftens utviklingsfond.</h1><article class="legalArticle" data-lovdata-URL="LTI/forskrift/1993-07-16-755/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fondets midler kan brukes til praktiske tiltak i næringen, som investeringer i anlegg til bruk i utøvelsen av reindrift og investeringer tilknyttet binæring. Fondet kan gi støtte til faglige tiltak til fremme av reindriften. Tiltak av generell betydning for samisk kultur kan også støttes av fondet. Det kan gis lån eller tilskudd knyttet til etablering i næringen.</article></article><article class="legalArticle" data-lovdata-URL="LTI/forskrift/1993-07-16-755/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For å kunne motta økonomisk støtte, herunder lån og tilskudd fra fondet, forutsettes det at mottakers næringsutøvelse er i samsvar med de til enhver tid gjeldende lover og forskrifter for reindriftsnæringen.</article></article><article class="legalArticle" data-lovdata-URL="LTI/forskrift/1993-07-16-755/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Økonomi.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fondet finansieres som en del av Reindriftsavtalen. Støtte fra fondet forutsetter tilstrekkelig disponibel kapital innenfor vedtatt budsjett.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Støtte kan gis som tilskudd eller lån. Tilskudd gis ikke til driftsmidler, foruten faste anlegg. Styret for Reindriftens Utviklingsfond kan fastsette nedre grense for kostnader som gir rett til tilskudd.</article></article><article class="legalArticle" data-lovdata-URL="LTI/forskrift/1993-07-16-755/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forvaltning.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknader til fondet behandles av et styre på tre medlemmer innen Reindriftsstyret. Styret består av formannen i Reindriftsstyret, som også er formann i styret for fondet, og to representanter fra Norske Reindriftsamers Landsforbund. Formannen har samme personlig vararepresentant som i Reindriftsstyret, og øvrige medlemmer av Reindriftsstyret er varamedlemmer, i nummerert rekkefølge, for de to andre.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">I medhold av forvaltningsloven kan fondsstyrets vedtak påklages til Landbruksdepartementet.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Reindriftssjefen er sekretær for fondet.</article></article><article class="legalArticle" data-lovdata-URL="LTI/forskrift/1993-07-16-755/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Delegering.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Styret for fondet kan delegere avgjørelsesmyndighet til Reindriftssjefen. I tilfelle er styret for Reindriftens Utviklingsfond klageinstans.</article></article><article class="legalArticle" data-lovdata-URL="LTI/forskrift/1993-07-16-755/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks. Samtidig oppheves forskrift av 14. mai 1980 for Reindriftens utviklings- og investeringsfond.</article></article></main></body></html>