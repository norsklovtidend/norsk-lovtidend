<!DOCTYPE html><html lang="no"><head><title>Forskrift om ekstraordinær investeringsstøtte til skogbruket i 1993.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:12</dd><dt class="legacyID">Datokode</dt><dd class="legacyID">FOR-1993-07-09-831</dd><dt class="dokid">DokumentID</dt><dd class="dokid">LTI/forskrift/1993-07-09-831</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 15</dd><dt class="dateInForce">I kraft fra</dt><dd class="dateInForce">1993-07-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-01-21-38</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-05-21/§41</li><li>lov/1965-05-21/§42</li><li>lov/1965-05-21/§43</li></ul></dd><dt class="dateOfPublication">Kunngjort</dt><dd class="dateOfPublication">1993-10-01</dd><dt class="title">Tittel</dt><dd class="title">Forskrift om ekstraordinær investeringsstøtte til skogbruket i 1993.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. juli 1993 med hjemmel i lov av 21. mai 1965 om skogbruk og skogvern §§ 41, 42 og 43 og Stortingets budsjettvedtak for 1993.</dd><dt class="refid">RefID</dt><dd class="refid">forskrift/1993-07-09-831</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ekstraordinær investeringsstøtte til skogbruket i 1993.<ul class="tocSubUl"><li>§ 1. Formål</li><li>§ 2. Støtteordningen</li><li>§ 3. Betingelser for støtte</li><li>§ 4. Utbetaling av støtten</li><li>§ 5. Kontroll</li><li>§ 6. Tilbakebetaling av støtten</li><li>§ 7. Bruken av midlene</li><li>§ 8. Skogavgift i perioden</li><li>§ 9. Dispensasjon</li><li>§ 10. Klage</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1993-07-09-831" id="dokument"><h1>Forskrift om ekstraordinær investeringsstøtte til skogbruket i 1993.</h1><article class="legalArticle" data-lovdata-URL="LTI/forskrift/1993-07-09-831/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift har til formål å regulere forhold knyttet til den ekstraordinære investeringsstøtten til skogbruket for 1993 på en slik måte at aktiviteten i skognæringen holdes på et rimelig høyt nivå.</article></article><article class="legalArticle" data-lovdata-URL="LTI/forskrift/1993-07-09-831/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Støtteordningen</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det gis en investeringsstøtte på et nærmere angitt kronebeløp for hver fast m<sup>3</sup> u.b. avvirket tømmer i 1993. Støtten innbetales på skogeiers skogavgiftskonto.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ordningen gjelder for alt industrivirke som innmåles til salg og industriell produksjon i perioden 1. januar til 31. desember 1993. I tillegg omfatter ordningen virke som er innmålt i 1992, men som omsettes til priser som er gjort gjeldende etter 1. januar 1993. Ordningen omfatter alle eierkategorier.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Følgende tilskuddssatser gjelder:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/1/" id="paragraf-2-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/1/ledd/1/" id="paragraf-2-ledd-3-punkt-1-ledd-1">kr. 27,- pr. m<sup>3</sup> for virke innmålt innen 27. mars 1993, og som er innrapportert innen 10. august 1993.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/2/" id="paragraf-2-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/2/ledd/1/" id="paragraf-2-ledd-3-punkt-2-ledd-1">kr. 20,- pr. m<sup>3</sup> for virke innmålt i perioden 28. mars til 5. november 1993, og som er innrapportert innen 17. november 1993.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/3/" id="paragraf-2-ledd-3-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/3/ledd/1/" id="paragraf-2-ledd-3-punkt-3-ledd-1">inntil kr 20,- pr m<sup>3</sup> for virke innmålt i perioden 6. november til 31. desember 1993, og som er innrapportert innen 10. februar 1994.</article></article></li></ul></article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Departementet kan bestemme at midler bevilget over statsbudsjettet til ekstraordinær investeringsstøtte skal kunne brukes til andre tiltak som faller inn under ordningens formål.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Ordningen kan avbrytes i løpet av perioden dersom forutsetningene for den endres.</article></article><article class="legalArticle" data-lovdata-URL="LTI/forskrift/1993-07-09-831/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Betingelser for støtte</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Utbetaling av støtte skjer på grunnlag av innrapportering av følgende opplysninger:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">skogeiers navn og adresse</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">kvantum i m<sup>3</sup> fast målt u.b.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">støttebeløp</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">bruttoverdi</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">trukket skogavgift</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">kjøperoversikt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/7/" id="paragraf-3-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/7/ledd/1/" id="paragraf-3-ledd-1-punkt-7-ledd-1">sortimentsfordeling.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">I tillegg kreves dokumentasjon av at virket er støtteberettiget, jfr. § 2 annet ledd.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Oppgaven over kvantum i m<sup>3</sup> fast mål u.b. må være dokumentert av tømmermålingsforening. Fylkesmannen kan imidlertid godkjenne annen måling.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Innrapporteringen av opplysningene skjer etter de samme prosedyrer som ved ordinær innrapportering av skogavgift, jfr. kap. III og V i forskrift av 5. november 1976 om innbetaling m.v. av skogavgift. Innrapportering skal imidlertid skje terminvis innen 10. mai 1993, 10. august 1993, 17. november 1993 og 10. februar 1994.</article></article><article class="legalArticle" data-lovdata-URL="LTI/forskrift/1993-07-09-831/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utbetaling av støtten</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Skogbrukssjefen skal ut fra de gitte opplysninger godkjenne grunnlaget for støtten. Støtten godskrives deretter skogeiers skogavgiftskonto.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Det er en forutsetning at de skogeiere som ikke har skogavgiftskonto oppretter slik konto for å få utbetalt investeringsstøtte.</article></article><article class="legalArticle" data-lovdata-URL="LTI/forskrift/1993-07-09-831/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fylkesmannen har ansvaret for at det blir gjennomført en stikkprøvekontroll av om de gitte opplysninger er riktige.</article></article><article class="legalArticle" data-lovdata-URL="LTI/forskrift/1993-07-09-831/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilbakebetaling av støtten</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Gitt støtte skal kreves helt eller delvis tilbakebetalt dersom forutsetningene for utbetalingen av støtten til den enkelte skogeier viser seg å ikke være oppfylt. Beløpet som skal tilbakebetales, kan trekkes fra skogeiers skogavgiftskonto. Tilbakebetalingen kan også skje ved reduksjon i eventuelle andre tilskudd under Landbruksdepartementet.</article></article><article class="legalArticle" data-lovdata-URL="LTI/forskrift/1993-07-09-831/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bruken av midlene</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Når støtten er innbetalt på skogeiers skogavgiftskonto, reguleres bruken av midlene av forskrift av 21. juni 1984 nr. 1313 om bruk m.v. av skogavgift.</article></article><article class="legalArticle" data-lovdata-URL="LTI/forskrift/1993-07-09-831/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Skogavgift i perioden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">For virke som omfattes av den ekstraordinære investeringsstøtten gjelder ikke plikten til å svare skogavgift.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Skogeiere kan for dette virket velge en skogavgiftssats innenfor intervallet 0-25 prosent av virkets bruttoverdi. Når virket ikke blir bruttoverdiberegnet, kan en velge en skogavgift innenfor intervallet 0-75 kr pr. m<sup>3</sup>.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Dersom skogeier ønsker å endre sats i perioden skal melding om det skje på ordinær måte.</article></article><article class="legalArticle" data-lovdata-URL="LTI/forskrift/1993-07-09-831/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Landbruksdepartementet kan dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/1993-07-09-831/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vedtak truffet i medhold av denne forskrift kan påklages etter kap. VI i lov av 10. februar 1967 om behandlingsmåten i forvaltningssaker (forvaltningsloven). Vedtak truffet av skogbrukssjefen kan klages til fylkesmannen, mens vedtak truffet av fylkesmannen kan klages til Landbruksdepartementet.</article></article><article class="legalArticle" data-lovdata-URL="LTI/forskrift/1993-07-09-831/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft straks. Samtidig oppheves forskrift av 21. januar 1993 nr. 38 om ekstraordinær investeringsstøtte til skogbruket første halvår 1993.</article></article></main></body></html>