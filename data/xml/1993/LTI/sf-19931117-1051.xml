<!DOCTYPE html><html lang="no"><head><title>Forskrift om endring i forskrift om beregning av skattepliktig del av livrenter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:01</dd><dt class="legacyID">Datokode</dt><dd class="legacyID">FOR-1993-11-17-1051</dd><dt class="dokid">DokumentID</dt><dd class="dokid">LTI/forskrift/1993-11-17-1051</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 19</dd><dt class="dateInForce">I kraft fra</dt><dd class="dateInForce">1993-11-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-21-1145</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§42</li></ul></dd><dt class="dateOfPublication">Kunngjort</dt><dd class="dateOfPublication">1993-12-17</dd><dt class="title">Tittel</dt><dd class="title">Forskrift om endring i forskrift om beregning av skattepliktig del av livrenter.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 17. november 1993 med hjemmel i lov av 18. august 1911 nr. 8 om skatt av formue og inntekt (skatteloven) § 42 syvende ledd.</dd><dt class="refid">RefID</dt><dd class="refid">forskrift/1993-11-17-1051</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om beregning av skattepliktig del av livrenter.<ul class="tocSubUl"><li>I</li><li>II Ikrafttredelse og overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/1993-11-17-1051" id="dokument"><h1>Forskrift om endring i forskrift om beregning av skattepliktig del av livrenter.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-11-17-1051/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 21. desember 1990 nr. 1145 om beregning av skattepliktig del av livrenter gjøres følgende endringer:</article> <article class="defaultP" margin-top="true">§ 2 a) første ledd annet og nytt tredje punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Skal terminbeløp utbetales inntil personen når en bestemt alder, må den avtalte forsikringstid (tiden fra tegningstidspunktet til siste avtalte utbetaling) være minst 12 år regnet fra tegningstidspunktet. Utbetalingstiden (tiden fra første til siste utbetaling) må i disse tilfellene være 6 år eller mer.</article> <article class="defaultP" margin-top="true">§ 2 a) nytt annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Tegnes livrenteforsikringen av arbeidsgiver for å finansiere førtidspensjonering av arbeidstaker frem til arbeidstaker når lovhjemlet pensjonsalder, kan kravene til forsikringstid og utbetalingstid fravikes i den grad de ikke kan oppfylles frem til lovhjemlet pensjonsalder. Den avtalte utbetalingstid må likevel være minst 2 år regnet fra den kalendermåned utbetalingene begynner å løpe. Når kravene til forsikringstid eller utbetalingstid fravikes etter de to foregående punktum, kan det ikke foretas utbetaling etter at lovhjemlet pensjonsalder er nådd. Premieinnbetalingen kan ikke overstige 66 pst. av arbeidstakers lønn i det siste året før fratredelsestidspunktet, dog maksimalt 66 pst. av 12 ganger folketrygdens grunnbeløp (G), multiplisert med antall utbetalingsår etter polisen.</article> <article class="defaultP" margin-top="true">§ 2 d) nytt annet og tredje punktum skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">I tillegg til garantiperioden må det være avtalt en ugarantert utbetalingsperiode på minst fem hele år. Ved tegning av livsvarige livrenter kan den garanterte periode ikke overstige statistisk forventet gjenstående levetid.</article> <article class="defaultP" margin-top="true">§ 9 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Innbetalt premie og livrentens avkastning skal utbetales med like store årlige beløp. Det gjelder likevel ikke den del av utbetalingen som skyldes justeringer for tilbakeføring av årets overskudd i løpet av den aktuelle utbetalingstid.</article> <article class="defaultP" margin-top="true">§ 10 skal lyde:</article> <article class="defaultP" margin-top="true">Ytelser på livrente som ikke tilfredsstiller vilkårene i denne forskrift, regnes i sin helhet som skattepliktig inntekt.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-11-17-1051/KAPITTEL_2" data-partID="k2"><h2>II Ikrafttredelse og overgangsregler</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks. Endringene i §§ 2 og 9 gjelder ikke forsikringer som er tegnet og hvor første premieinnbetaling har funnet sted før 18. november 1993.</article></section></main></body></html>