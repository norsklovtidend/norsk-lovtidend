<!DOCTYPE html><html lang="no"><head><title>Lov om endringer i lov av 28. juli 1949 nr. 26 om Statens Pensjonskasse.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:48</dd><dt class="legacyID">Datokode</dt><dd class="legacyID">LOV-1993-06-11-63</dd><dt class="dokid">DokumentID</dt><dd class="dokid">LTI/lov/1993-06-11-63</dd><dt class="ministry">Departement</dt><dd class="ministry"><ul><li>Administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 10</dd><dt class="dateInForce">I kraft fra</dt><dd class="dateInForce">1993-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1949-07-28-26</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1993-07-09</dd><dt class="titleShort">Korttittel</dt><dd class="titleShort">Endringslov til Statens Pensjonskasseloven</dd><dt class="title">Tittel</dt><dd class="title">Lov om endringer i lov av 28. juli 1949 nr. 26 om Statens Pensjonskasse.</dd><dt class="miscInformation">Annet om dokumentet</dt><dd class="miscInformation">Ot.prp.nr.55 (1992–1993), Innst.O.nr.96 (1992–1993), Besl.O.nr.105 (1992–1993). Odels- og lagtingsvedtak hhv. 19. og 25. mai 1993. Fremmet av Administrasjonsdepartementet.</dd><dt class="refid">RefID</dt><dd class="refid">lov/1993-06-11-63</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 28. juli 1949 nr. 26 om Statens Pensjonskasse.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1993-06-11-63" id="dokument"><h1>Lov om endringer i lov av 28. juli 1949 nr. 26 om Statens Pensjonskasse.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1993-06-11-63/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 28. juli 1949 nr. 26 om Statens Pensjonskasse gjøres følgende endringer:</article> <article class="defaultP" margin-top="true">§ 5 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Arbeidstakere tilsatt i statens tjeneste med minst 14 arbeidstimer pr. uke er medlemmer av Pensjonskassen. Lærere tilsatt i statens tjeneste er medlemmer i Pensjonskassen når de er tilsatt i minst 35%-stilling. Arbeidstakere som mottar løpende alders- eller invalidepensjon fra Pensjonskassen er medlemmer også når arbeidstiden er kortere enn dette. Departementet gir nærmere regler om beregningsmåten.</article> <article class="defaultP" margin-top="true">§ 20 nytt annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">I forbindelse med omorganiseringer eller omstillinger kan departementet bestemme at arbeidstakere som fratrer sin stilling med straks løpende alderspensjon eller førtidspensjon, skal kunne få godskrevet hele eller deler av tiden fram til stillingens aldersgrense som pensjonsgivende. Departementet kan bestemme at den enkelte virksomhet skal belastes for kostnadene ved dette gjennom løpende innbetalinger eller ved innbetaling av et engangsbeløp.</article> <article class="defaultP" margin-top="true">Nåværende § 20 annet ledd blir nytt tredje ledd og skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Departementet kan bestemme at tid forut for medlemskapet helt eller delvis skal regnes med. Departementet kan sette særlige vilkår for slik medregning.</article> <article class="defaultP" margin-top="true">Nåværende § 20 tredje og fjerde ledd blir nye fjerde og femte ledd.</article> <article class="defaultP" margin-top="true">§ 28 første ledd tredje punktum skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Et medlem som blir gitt invalidpensjon fra et tidspunkt etter 1. mai 1975 skal ha pensjonsgrunnlaget flyttet opp til høyere lønnstrinn etter hvert på tilsvarende måte som vedkommende ville ha fått automatisk lønnsopprykk ved fortsatt arbeid i stillingen fram til aldersgrensen, dog ikke opprykk høyere enn til lønnstrinn 6.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1993-06-11-63/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne loven trer i kraft 1. juli 1993.</article></section></main></body></html>