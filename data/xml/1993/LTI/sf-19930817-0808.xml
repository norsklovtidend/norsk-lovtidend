<!DOCTYPE html><html lang="no"><head><title>Forskrift om aksje- og obligasjonsfonds handel med opsjoner og terminer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:30</dd><dt class="legacyID">Datokode</dt><dd class="legacyID">FOR-1993-08-17-808</dd><dt class="dokid">DokumentID</dt><dd class="dokid">LTI/forskrift/1993-08-17-808</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 14</dd><dt class="dateInForce">I kraft fra</dt><dd class="dateInForce">1993-08-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-12-52/§1-4</li><li>forskrift/1991-11-08-725</li></ul></dd><dt class="dateOfPublication">Kunngjort</dt><dd class="dateOfPublication">1993-09-09</dd><dt class="title">Tittel</dt><dd class="title">Forskrift om aksje- og obligasjonsfonds handel med opsjoner og terminer.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 17. august 1993 med hjemmel i lov 12. juni 1981 nr. 52 om aksjefond § 1-4, jf. kgl.res. 8. november 1991 nr. 725.</dd><dt class="refid">RefID</dt><dd class="refid">forskrift/1993-08-17-808</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om aksje- og obligasjonsfonds handel med opsjoner og terminer.<ul class="tocSubUl"><li>§ 1. Virkeområde</li><li>§ 2. Hovedregel</li><li>§ 3. Sikring og utstede opsjoner og solgte terminer</li><li>§ 4. Forholdet til aksjefondsloven §§ 4-6 og 4-7</li><li>§ 5. Interne krav</li><li>§ 6. Vedtekter</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1993-08-17-808" id="dokument"><h1>Forskrift om aksje- og obligasjonsfonds handel med opsjoner og terminer.</h1><article class="legalArticle" data-lovdata-URL="LTI/forskrift/1993-08-17-808/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift får anvendelse på alle fond som er underlagt lov 12. juni 1981 nr. 52 om aksjefond mv.</article></article><article class="legalArticle" data-lovdata-URL="LTI/forskrift/1993-08-17-808/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hovedregel</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For å effektivisere forvaltningen av et aksjefond kan et forvaltningsselskap på vegne av fondet inngå opsjons- og terminkontrakter på verdipapirer eller en gruppe av verdipapirer (indeks) dersom opsjonene og terminene er notert på børs eller blir regelmessig notert på annen betryggende måte.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Alle opsjons- og terminkontrakter på verdipapirer eller en gruppe av verdipapirer som inngås av forvaltningsselskap, skal «cleares» av en opsjonssentral.</article></article><article class="legalArticle" data-lovdata-URL="LTI/forskrift/1993-08-17-808/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sikring og utstede opsjoner og solgte terminer</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Beregnede tap på utstedte kjøpsopsjoner og solgte terminer som følge av kursbevegelser, skal til enhver tid motsvares av beregnede gevinster på underliggende verdipapirer.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Beregnede tap på utstedte kjøpsopsjoner på en indeks og solgte indeksterminer som følge av kursbevegelser, skal til enhver tid motsvares av beregnede gevinster på en underliggende verdipapirportefølje.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Beregnede tap på utstedte salgsopsjoner som følge av kursbevegelser, skal til enhver tid motsvares av beregnede gevinster på innehatte motopsjoner på de samme underliggende verdipapirer som de utstedte salgsopsjonene er knyttet til.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Beregnede tap på utstedte salgsopsjoner på en indeks som følge av kursbevegelser, skal til enhver tid motsvares av beregnede gevinster på innehatte motopsjoner på den samme indeksen som de utstedte salgsopsjonene er knyttet til.</article></article><article class="legalArticle" data-lovdata-URL="LTI/forskrift/1993-08-17-808/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forholdet til aksjefondsloven §§ 4-6 og 4-7</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Utstedelse av salgsopsjoner skal i forhold til §§ 4-6 og 4-7 likestilles med kjøp av det underliggende verdipapiret.</article></article><article class="legalArticle" data-lovdata-URL="LTI/forskrift/1993-08-17-808/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Interne krav</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det skal i forvaltningsselskapet til enhver tid foreligge oppdaterte retningslinjer/rutinebeskrivelser for utførelsen av de enkelte operasjoner knyttet til opsjons- og terminhandelen, samt dokumentasjon som beskriver risikoen ved slik handel. Forvalterselskapet skal til enhver tid besitte kompetanse som står i forhold til den risiko som ligger i den opsjons- og terminhandelen forvalterselskapet skal forestå.</article></article><article class="legalArticle" data-lovdata-URL="LTI/forskrift/1993-08-17-808/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vedtekter</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Før et forvaltningsselskap inngår opsjons- og terminkontrakter på vegne av et aksjefond, skal det i fondets vedtekter inntas opplysninger om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">at forvaltningsselskapet kan inngå opsjons- og terminkontrakter på vegne av fondet,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">formålet med opsjons- og terminhandelen,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">risikoprofil for opsjons- og terminhandelen,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">hvor stor prosentandel av fondets markedsverdi som maksimalt kan plasseres i opsjoner, der opsjonens markedsverdi fastsettes til verdien av opsjonspremiene,</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/6/ledd/1/punkt/5/" id="paragraf-6-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/6/ledd/1/punkt/5/ledd/1/" id="paragraf-6-ledd-1-punkt-5-ledd-1">hvor stor prosentandel av fondets markedsverdi som maksimalt kan stilles som sikkerhet overfor opsjonssentral i forbindelse med opsjons- og terminhandel.</article></article></li></ul></article></article><article class="legalArticle" data-lovdata-URL="LTI/forskrift/1993-08-17-808/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriften trer i kraft straks.</article></article></main></body></html>