<!DOCTYPE html><html lang="no"><head><title>Forskrift om trygdekontorenes oppfølging av sykmeldte ved arbeidsuførhet som varer utover 12 uker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:27</dd><dt class="legacyID">Datokode</dt><dd class="legacyID">FOR-1993-06-30-583</dd><dt class="dokid">DokumentID</dt><dd class="dokid">LTI/forskrift/1993-06-30-583</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 12</dd><dt class="dateInForce">I kraft fra</dt><dd class="dateInForce">1993-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§3-12</li></ul></dd><dt class="dateOfPublication">Kunngjort</dt><dd class="dateOfPublication">1993-07-26</dd><dt class="title">Tittel</dt><dd class="title">Forskrift om trygdekontorenes oppfølging av sykmeldte ved arbeidsuførhet som varer utover 12 uker.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 30. juni 1993 med hjemmel i lov 17. juni 1966 nr. 12 om folketrygd § 3-12 nr. 4.</dd><dt class="refid">RefID</dt><dd class="refid">forskrift/1993-06-30-583</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om trygdekontorenes oppfølging av sykmeldte ved arbeidsuførhet som varer utover 12 uker.<ul class="tocSubUl"><li>§ 1. Vedtak</li><li>§ 2. Dokumentasjon</li><li>§ 3. Behandlende lege</li><li>§ 4. Rådgivende lege</li><li>§ 5. Krav til den sykmeldte</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1993-06-30-583" id="dokument"><h1>Forskrift om trygdekontorenes oppfølging av sykmeldte ved arbeidsuførhet som varer utover 12 uker.</h1><article class="legalArticle" data-lovdata-URL="LTI/forskrift/1993-06-30-583/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vedtak</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved arbeidsuførhet som varer utover 12 uker må trygdekontoret treffe særskilt skriftlig vedtak om fortsatt rett til sykepenger.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Før vedtaket treffes må trygdekontoret vurdere om de medisinske vilkår for rett til sykepenger er oppfylt. Samtidig skal trygdekontoret vurdere om det er behov for medisinske, yrkesrettede eller andre tiltak. Trygdekontoret bør lage en konkret plan for den videre oppfølging i samråd med den sykmeldte, og eventuelt behandlende lege og/eller arbeidsmarkedsetaten.</article></article><article class="legalArticle" data-lovdata-URL="LTI/forskrift/1993-06-30-583/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Dokumentasjon</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Trygdekontoret fatter vedtak på grunnlag av de medisinske opplysninger fra behandlende lege, bl.a. i sykmelding II, og eventuell annen dokumentasjon som trygdekontoret finner nødvendig. Annen dokumentasjon kan bl.a. være spesialistuttalelse eller uttalelse fra arbeidsgiver.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Den sykmeldte har plikt til å gi egenopplysninger i de tilfeller der trygdekontoret ber om det.</article></article><article class="legalArticle" data-lovdata-URL="LTI/forskrift/1993-06-30-583/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Behandlende lege</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Behandlingsansvaret skal fortsatt ligge hos den sykmeldtes behandlende lege. Trygdekontorets vurdering av fortsatt behov for sykmelding skal skje etter medisinske råd fra behandlende lege. Behandlende lege skal også utover 12 uker utstede sykmeldingsattester i hele sykepengeperioden for å bekrefte fortsatt arbeidsuførhet pga sykdom.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Behandlende lege bør orienteres om planen for den videre oppfølgingen. I planen kan det avtales at sykmeldingsattest skal utskrives for et lengre tidsrom enn 14 dager.</article></article><article class="legalArticle" data-lovdata-URL="LTI/forskrift/1993-06-30-583/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rådgivende lege</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dersom trygdekontoret ønsker en nærmere vurdering av de medisinske forhold og deres betydning for den sykmeldtes arbeidsevne, kan saken forelegges for rådgivende lege. Sykmeldingstilfeller hvor det ikke synes å foreligge objektive diagnostiske funn, skal som hovedregel forelegges rådgivende lege. Dersom trygdekontoret er i tvil om behandlende leges vurdering må saken alltid forelegges enten rådgivende lege eller en annen lege.</article></article><article class="legalArticle" data-lovdata-URL="LTI/forskrift/1993-06-30-583/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til den sykmeldte</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Trygdekontoret kan stille krav til den sykmeldte om aktivitet som forutsetning for fortsatt utbetaling av sykepenger. Slik aktivitet kan være konkrete behandlingsopplegg, rehabiliteringstiltak, egenaktivitet og/eller yrkesrettede tiltak. Der dette er nødvendig og hensiktsmessig skal dette skje i samråd med behandlende lege og/eller arbeidsmarkedsetaten.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Krav om sykepenger kan avslås, dersom den sykmeldte nekter å ta imot tilbud om behandling, rehabilitering eller yrkesrettet attføring, jfr § 3-2 nr. 4.</article></article><article class="legalArticle" data-lovdata-URL="LTI/forskrift/1993-06-30-583/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft 1. juli 1993.</article></article></main></body></html>