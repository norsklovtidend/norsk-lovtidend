<!DOCTYPE html><html lang="no"><head><title>Vedtekter for fondet for katastrofeordningen i planteproduksjon, m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1993-10-27-1003</dd><dt class="dokid">DokumentID</dt><dd class="dokid">LTI/forskrift/1993-10-27-1003</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 18</dd><dt class="dateInForce">I kraft fra</dt><dd class="dateInForce">1993-10-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1993-12-07</dd><dt class="title">Tittel</dt><dd class="title">Vedtekter for fondet for katastrofeordningen i planteproduksjon, m.m.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 27. oktober 1993 i medhold av jordbruksoppgjøret og med hjemmel i Grunnloven § 75, og etter samråd med Norsk Bonde- og Småbrukarlag og Norges Bondelag.</dd><dt class="refid">RefID</dt><dd class="refid">forskrift/1993-10-27-1003</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtekter for fondet for katastrofeordningen i planteproduksjon, m.m.<ul class="tocSubUl"><li>1.</li><li>2.</li><li>3.</li><li>4.</li><li>5.</li><li>6.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-10-27-1003" id="dokument"><h1>Vedtekter for fondet for katastrofeordningen i planteproduksjon, m.m.</h1><article class="legalArticle" data-lovdata-URL="LTI/forskrift/1993-10-27-1003/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med fondet for katastrofeordningen i planteproduksjon, m.m. er å gi økonomisk støtte til jord- og hagebrukere med betydelige avlingsskader forårsaket av klimatiske eller klimatisk avledede forhold som brukeren ikke har vært herre over selv, og gi økonomisk støtte til biholdere som har fått betydelig redusert honningutbytte pga. forhold som biholderen ikke har vært herre over selv.</article></article><article class="legalArticle" data-lovdata-URL="LTI/forskrift/1993-10-27-1003/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fondet for katastrofeordningen i planteproduksjon, m.m. får tilført midler over jordbruksavtalen. Fondet blir forvaltet av Landbruksdepartementet.</article></article><article class="legalArticle" data-lovdata-URL="LTI/forskrift/1993-10-27-1003/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Landbruksdepartementet gir etter samråd med Norsk Bonde- og Småbrukarlag og Norges Bondelag forskrifter og retningslinjer for fondets virksomhet, administrasjon, m.v.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Erstatning/tilskott blir innvilget av Landbruksdepartementet eller den Landbruksdepartementet gir fullmakt.</article></article><article class="legalArticle" data-lovdata-URL="LTI/forskrift/1993-10-27-1003/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fondet har et styre på 6 medlemmer som blir oppnevnt av Landbruksdepartementet for en periode på 4 år. 2 av medlemmene oppnevnes etter forslag fra Norsk Bonde- og Småbrukarlag og 2 etter forslag fra Norges Bondelag.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Landbruksdepartementet oppnevner formann.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Styret er vedtaksført når minst 4 medlemmer er til stede, og blant disse må formann være. Styret avgjør saker ved flertallsvedtak. Ved stemmelikhet har formann dobbeltstemme. Et mindretall i styret kan anke vedtak til Landbruksdepartementet.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Utgiftene til møtegodtgjørelse, reiser for styret, administrasjon, m.v., blir dekt av fondsmidlene etter statens regulativ for møte- og reisegodtgjørelse.</article></article><article class="legalArticle" data-lovdata-URL="LTI/forskrift/1993-10-27-1003/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fondsstyrets oppgaver:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Gjøre vedtak i generelle saker som er tillagt styret etter forskrifter og retningslinjer gitt av Landbruksdepartementet.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Påse at katastrofeordningene i planteproduksjon og honningproduksjon blir gjennomført i samsvar med gjeldende forskrifter og retningslinjer.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Gi Landbruksdepartementet råd i forbindelse med katastrofeordningene i planteproduksjon og honningproduksjon.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">Gi råd og veiledning til fylkesmannen.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/5/ledd/1/punkt/5/" id="paragraf-5-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/5/ledd/1/punkt/5/ledd/1/" id="paragraf-5-ledd-1-punkt-5-ledd-1">Være klageinstans for avgjørelser som blir tatt av fylkesmannen.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/5/ledd/1/punkt/6/" id="paragraf-5-ledd-1-punkt-6"><span class="data-originalId">f.</span><article class="legalP" data-absoluteaddress="/paragraf/5/ledd/1/punkt/6/ledd/1/" id="paragraf-5-ledd-1-punkt-6-ledd-1">Bruke fondsmidler til utredningsarbeid, planlegging, informasjon, m.v. for å effektivisere saksbehandlingen.</article></article></li><li data-li-identifier="g." data-name="g."><article class="listArticle" data-absoluteaddress="/paragraf/5/ledd/1/punkt/7/" id="paragraf-5-ledd-1-punkt-7"><span class="data-originalId">g.</span><article class="legalP" data-absoluteaddress="/paragraf/5/ledd/1/punkt/7/ledd/1/" id="paragraf-5-ledd-1-punkt-7-ledd-1">Gi melding til Landbruksdepartementet hvert år om disponering av fondsmidlene.</article></article></li></ul></article></article><article class="legalArticle" data-lovdata-URL="LTI/forskrift/1993-10-27-1003/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Jordbruksavdelingen i Landbruksdepartementet er ansvarlig for sekretariatsfunksjonen.</article></article></main></body></html>