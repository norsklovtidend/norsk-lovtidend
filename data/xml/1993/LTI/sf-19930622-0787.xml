<!DOCTYPE html><html lang="no"><head><title>Forskrift om støy på arbeidsplassen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1993-06-22-787</dd><dt class="dokid">DokumentID</dt><dd class="dokid">LTI/forskrift/1993-06-22-787</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 14</dd><dt class="dateInForce">I kraft fra</dt><dd class="dateInForce">Fra EØS-avtalens ikrafttredelse</dd><dt class="changesToDocuments">Endrer</dt><dd class="changesToDocuments"><ul><li>forskrift/1982-09-10-1376</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§8</li><li>lov/1977-02-04-4/§12</li><li>lov/1977-02-04-4/§14</li></ul></dd><dt class="dateOfPublication">Kunngjort</dt><dd class="dateOfPublication">1993-09-09</dd><dt class="title">Tittel</dt><dd class="title">Forskrift om støy på arbeidsplassen.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for arbeidstilsynet 22. juni 1993 med hjemmel i lov av 4. februar 1977 nr. 4 om arbeidervern og arbeidsmiljø m.v. §§ 8 nr. 4, 12 nr. 5 og 14 tredje ledd. Jfr. Rdir 86/188/EØF og Rdir 89/392/EØF.</dd><dt class="refid">RefID</dt><dd class="refid">forskrift/1993-06-22-787</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om støy på arbeidsplassen.<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Straffebestemmelser</li><li>§ 4. Ikrafttredelse og overgangsbestemmelser</li></ul></li><li>Kapittel II. Grenser for støy<ul class="tocSubUl"><li>§ 5. Størrelser for måling av lydnivå</li><li>§ 6. Grenser for støy</li><li>§ 7. Anbefalte støygrenser</li><li>§ 8. Toppverdi av lydtrykknivå</li><li>§ 9. Spise- og hvilerom</li></ul></li><li>Kapittel III. Hørselsvern<ul class="tocSubUl"><li>§ 10. Bruk av hørselsvern</li><li>§ 11. Arbeidsgivers plikt til å stille hørselsvern til rådighet</li><li>§ 12. Varselskilt</li></ul></li><li>Kapittel IV. Tekniske innretninger<ul class="tocSubUl"><li>§ 13. Oppstilling, bruk og vedlikehold</li><li>§ 14. Tekniske innretninger</li><li>§ 15. Støyinformasjon</li></ul></li><li>Kapittel V. Kontroll, planlegging av tiltak og informasjon<ul class="tocSubUl"><li>§ 16. Støymålinger</li><li>§ 17. Planer for reduksjon av støybelastningen</li><li>§ 18. Informasjon om støybelastning</li></ul></li><li>Kapittel VI. Hørselskontroll<ul class="tocSubUl"><li>§ 19. Plikt til å sørge for hørselskontroll</li><li>§ 20. Gjentatte kontroller</li><li>§ 21. Informasjon til arbeidstaker</li><li>§ 22. Melding om hørselsskade</li><li>§ 23. Hørselskontrollens utførelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1993-06-22-787" id="dokument"><h1>Forskrift om støy på arbeidsplassen.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-06-22-787/KAPITTEL_1" data-partID="k1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/1993-06-22-787/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Formålet med denne forskriften er å forebygge helseskader og å motvirke sjenerende støy i arbeidet.</article></article><article class="legalArticle" data-lovdata-URL="LTI/forskrift/1993-06-22-787/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Denne forskriften gjelder for enhver virksomhet som går inn under arbeidsmiljøloven.</article></article><article class="legalArticle" data-lovdata-URL="LTI/forskrift/1993-06-22-787/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Straffebestemmelser</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Overtredelse av denne forskriften straffes etter arbeidsmiljøloven kapittel XIV og straffeloven § 48 A og § 48 B.</article></article><article class="legalArticle" data-lovdata-URL="LTI/forskrift/1993-06-22-787/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse og overgangsbestemmelser</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Forskriften trer i kraft fra den tid EØS-avtalen trer i kraft.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Fra samme dato oppheves forskrift av 10. september 1982 nr. 1376 om støy på arbeidsplassen.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">I en overgangsperiode på 5 år fra ikrafttredelse av forskriften vil måling av lydnivå A med instrumentinnstilling «FAST» kunne benyttes som dokumentasjon av toppverdi av lydtrykknivå i § 8. Forskriftskravet anses oppfylt dersom lydnivå A med instrumentinnstilling «FAST» er under 110 dB (A).</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-06-22-787/KAPITTEL_2" data-partID="k2"><h2>Kapittel II. Grenser for støy</h2><article class="legalArticle" data-lovdata-URL="LTI/forskrift/1993-06-22-787/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Størrelser for måling av lydnivå</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Grenser for støy er knyttet til følgende størrelser:</article><article class="defaultP"><i>Lydnivå A</i> – (symbol L<sub>A)</sub> – et mål for lydens styrke. Det avleses på standardisert lydnivåmåler med frekvensveiekurve A, angis i dB (A).</article><article class="defaultP"><i>Ekvivalentnivå</i> – (symbol L<sub>A</sub> <sub>e</sub><sub>q</sub> <sub>T)</sub> – en middelverdi av den varierende lyd en person utsettes for i løpet av tidsrommet T, angis i dB (A).</article><article class="defaultP"><i>Normert ekvivalentnivå</i> – (symbol L<sub>A</sub> <sub>e</sub><sub>q</sub> <sub>8</sub> <sub>timer)</sub> – ekvivalentnivået for en arbeidsdag korrigert for en fast referansetid, 8 timer, angis i dB (A).</article><article class="defaultP"><i>Toppverdi av lydtrykknivå</i> – (symbol L<sub>C</sub> max) – lydnivå målt med en frekvensveiekurve C og instrumentdemping «PEAK», angis i dB (C) Peak.</article></article><article class="legalArticle" data-lovdata-URL="LTI/forskrift/1993-06-22-787/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Grenser for støy</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Der hvor arbeidstakerne utsettes for et normert ekvivalentnivå som overstiger grensene i tabellen har arbeidsgiver plikt til å iverksette tiltak for å redusere støybelastningen.<table><thead><tr><th data-text-align="left" data-vertical-align="top">Gruppe</th><th data-text-align="left" data-vertical-align="top">Arbeidsforhold</th><th data-text-align="left" data-vertical-align="top">Normert ekvivalentnivå</th></tr><tr><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top">dB (A)</th></tr></thead><tbody><tr><td data-text-align="left" data-vertical-align="top">I</td><td data-text-align="left" data-vertical-align="top">store krav til vedvarende konsentrasjon</td><td data-text-align="right" data-vertical-align="top">55</td></tr><tr><td data-text-align="left" data-vertical-align="top" /><td data-text-align="left" data-vertical-align="top">eller behov for å føre uanstrengt samtale</td><td data-text-align="right" data-vertical-align="top" /></tr><tr><td data-text-align="left" data-vertical-align="top">II</td><td data-text-align="left" data-vertical-align="top">viktig å føre samtaler eller vedvarende</td><td data-text-align="right" data-vertical-align="top">70</td></tr><tr><td data-text-align="left" data-vertical-align="top" /><td data-text-align="left" data-vertical-align="top">store krav til presisjon, hurtighet eller</td><td data-text-align="right" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">oppmerksomhet</td><td data-text-align="right" data-vertical-align="top" /></tr><tr><td data-text-align="left" data-vertical-align="top">III</td><td data-text-align="left" data-vertical-align="top">støyende maskiner og utstyr under</td><td data-text-align="right" data-vertical-align="top">85</td></tr><tr><td data-text-align="left" data-vertical-align="top" /><td data-text-align="left" data-vertical-align="top">forhold som ikke går inn under gruppe I og II</td><td data-text-align="right" data-vertical-align="top" /></tr></tbody></table></article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">I gruppe I og II skal støy fra egen arbeidsaktivitet ikke inngå i bestemmelsene av ekvivalentnivå såfremt arbeidstakeren selv kan avbryte støyen.</article></article><article class="legalArticle" data-lovdata-URL="LTI/forskrift/1993-06-22-787/§7" data-name="§7" data-partID="§7" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Anbefalte støygrenser</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Arbeidstakernes støybelastning skal søkes redusert til nivåer minst 10 dB lavere enn angitt i § 6 ved planlegging av lokaler og tiltak, og ved anskaffelse av produksjonsutstyr. For arbeidsplasser i gruppe I og II benyttes ekvivalentnivå over 1 time.</article></article><article class="legalArticle" data-lovdata-URL="LTI/forskrift/1993-06-22-787/§8" data-name="§8" data-partID="§8" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Toppverdi av lydtrykknivå</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Dersom arbeidstaker utsettes for toppverdi av lydtrykknivå som overskrider 130 dB (C) Peak, har arbeidsgiver plikt til å iverksette tiltak for å redusere støybelastningen.</article></article><article class="legalArticle" data-lovdata-URL="LTI/forskrift/1993-06-22-787/§9" data-name="§9" data-partID="§9" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Spise- og hvilerom</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">I spise- og hvilerom skal støy fra bygningsmessige installasjoner, virksomhet i tilstøtende lokaler, trafikk mv ikke overskride et ekvivalentnivå på 55 dB (A) i den aktuelle brukstid for rommet.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Nivået skal søkes redusert til 45 dB (A) ved planlegging av lokaler og tiltak.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1993-06-22-787/KAPITTEL_3" data-partID="k3"><h2>Kapittel III. Hørselsvern</h2><article class="legalArticle" data-lovdata-URL="LTI/forskrift/1993-06-22-787/§10" data-name="§10" data-partID="§10" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Bruk av hørselsvern</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Hørselsvern aksepteres normalt bare som et midlertidig hjelpemiddel.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Bruk av hørselsvern er påbudt når arbeidstaker må utsettes for normert ekvivalentnivå høyere enn 85 dB (A) eller ved toppverdier av lydtrykknivå høyere enn 130 dB (C) Peak.</article></article><article class="legalArticle" data-lovdata-URL="LTI/forskrift/1993-06-22-787/§11" data-name="§11" data-partID="§11" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Arbeidsgivers plikt til å stille hørselsvern til rådighet</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Arbeidsgiver skal stille tilfredsstillende hørselsvern til rådighet dersom:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/2/ledd/1/punkt/1/" id="kapittel-3-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/" id="kapittel-3-paragraf-2-ledd-1-punkt-1-ledd-1">arbeidstaker utfører arbeid i støysone som skal merkes etter § 12.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/2/ledd/1/punkt/2/" id="kapittel-3-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/" id="kapittel-3-paragraf-2-ledd-1-punkt-2-ledd-1">arbeidstaker finner lydnivået sjenerende.</article></article></li></ul></article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Hørselsvern skal tilfredsstille kravene i forskrift om konstruksjon, utforming og produksjon av personlig verneutstyr (produktkrav).</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Hørselsvern skal velges ut og brukes i samsvar med forskrift av 24. september 1987 nr. 766 om personlig verneutstyr på arbeidsplassen, fastsatt av Direktoratet for arbeidstilsynet.</article></article><article class="legalArticle" data-lovdata-URL="LTI/forskrift/1993-06-22-787/§12" data-name="§12" data-partID="§12" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Varselskilt</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Varselskilt skal settes opp ved inngang til rom eller sone hvor opphold i 8 timer gir et ekvivalentnivå høyere enn 85 dB (A) eller hvor det forekommer toppverdi av lydnivå høyere enn 130 dB (C) Peak.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1993-06-22-787/KAPITTEL_4" data-partID="k4"><h2>Kapittel IV. Tekniske innretninger</h2><article class="legalArticle" data-lovdata-URL="LTI/forskrift/1993-06-22-787/§13" data-name="§13" data-partID="§13" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Oppstilling, bruk og vedlikehold</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Tekniske innretninger skal oppstilles, brukes og vedlikeholdes på en slik måte at unødig støy ikke oppstår.</article></article><article class="legalArticle" data-lovdata-URL="LTI/forskrift/1993-06-22-787/§14" data-name="§14" data-partID="§14" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tekniske innretninger</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Arbeidsgiver skal så langt det er mulig velge tekniske innretninger som tilfredsstiller §§ 6, 7 og 8 med hensyn til støybelastning.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Tekniske innretninger skal tilfredsstille krav til støy og støymerking gitt i forskrift om maskiner (ikke fastsatt).</article></article><article class="legalArticle" data-lovdata-URL="LTI/forskrift/1993-06-22-787/§15" data-name="§15" data-partID="§15" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Støyinformasjon</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Arbeidsgiver skal sørge for at den brukerinformasjonen som er utarbeidet av produsenten eller importøren og som skal inneholde opplysninger om støy, er tilgjengelig for arbeidstakerne og at de gjøres kjent med innholdet.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1993-06-22-787/KAPITTEL_5" data-partID="k5"><h2>Kapittel V. Kontroll, planlegging av tiltak og informasjon</h2><article class="legalArticle" data-lovdata-URL="LTI/forskrift/1993-06-22-787/§16" data-name="§16" data-partID="§16" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Støymålinger</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Dersom det er grunn til å anta at verdiene for ekvivalentnivå gitt i § 7 eller toppverdi av lydtrykknivå gitt i § 8 overskrides, skal arbeidsgiver sørge for at det blir foretatt målinger i et omfang som gjør det mulig å vurdere de ansattes støybelastning.</article></article><article class="legalArticle" data-lovdata-URL="LTI/forskrift/1993-06-22-787/§17" data-name="§17" data-partID="§17" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Planer for reduksjon av støybelastningen</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Dersom målinger viser at grensene i § 6 eller 130 dB (C) Peak overskrides, skal det utarbeides tidfestede planer for reduksjon av støybelastningen dersom tiltak ikke kan iverksettes straks.</article></article><article class="legalArticle" data-lovdata-URL="LTI/forskrift/1993-06-22-787/§18" data-name="§18" data-partID="§18" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Informasjon om støybelastning</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Arbeidsgiver skal sørge for at arbeidstakere som utsettes for støybelastning som forutsetter hørselskontroll etter § 19 får informasjon om lydnivå, hørselsskaderisiko og forebyggende tiltak.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1993-06-22-787/KAPITTEL_6" data-partID="k6"><h2>Kapittel VI. Hørselskontroll</h2><article class="legalArticle" data-lovdata-URL="LTI/forskrift/1993-06-22-787/§19" data-name="§19" data-partID="§19" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Plikt til å sørge for hørselskontroll</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Arbeidsgiver skal sørge for at arbeidstakere som utsettes for normert ekvivalentnivå høyere enn 80 dB (A) eller toppverdier av lydtrykknivå over 130 dB (C) Peak får hørselen kontrollert ved audiometri.</article></article><article class="legalArticle" data-lovdata-URL="LTI/forskrift/1993-06-22-787/§20" data-name="§20" data-partID="§20" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Gjentatte kontroller</span></h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Høreterskel skal bestemmes ved første gangs kontroll, senest 6 måneder etter tilsetting. Oppfølgende kontroll skal gjennomføres etter 1 år, deretter med intervaller som er tilpasset risiko for hørselsskade, men ikke med lengre intervaller enn 3 år.</article></article><article class="legalArticle" data-lovdata-URL="LTI/forskrift/1993-06-22-787/§21" data-name="§21" data-partID="§21" data-absoluteaddress="/kapittel/6/paragraf/3/" id="kapittel-6-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Informasjon til arbeidstaker</span></h3><article class="legalP" data-absoluteaddress="/kapittel/6/paragraf/3/ledd/1/" id="kapittel-6-paragraf-3-ledd-1">Arbeidstaker skal informeres om resultatet av undersøkelsen.</article></article><article class="legalArticle" data-lovdata-URL="LTI/forskrift/1993-06-22-787/§22" data-name="§22" data-partID="§22" data-absoluteaddress="/kapittel/6/paragraf/4/" id="kapittel-6-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Melding om hørselsskade</span></h3><article class="legalP" data-absoluteaddress="/kapittel/6/paragraf/4/ledd/1/" id="kapittel-6-paragraf-4-ledd-1">Melding om hørselsskade skal gis til Direktoratet for arbeidstilsynet.</article></article><article class="legalArticle" data-lovdata-URL="LTI/forskrift/1993-06-22-787/§23" data-name="§23" data-partID="§23" data-absoluteaddress="/kapittel/6/paragraf/5/" id="kapittel-6-paragraf-5"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Hørselskontrollens utførelse</span></h3><article class="legalP" data-absoluteaddress="/kapittel/6/paragraf/5/ledd/1/" id="kapittel-6-paragraf-5-ledd-1">Hørselskontroll skal utføres etter retningslinjer gitt av Direktoratet for arbeidstilsynet.</article></article></section></main></body></html>