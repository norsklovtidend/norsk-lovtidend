<!DOCTYPE html><html lang="no"><head><title>Forskrift om endring av forskrift om organisasjon og virksomhet for Likestillingsrådet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:10</dd><dt class="legacyID">Datokode</dt><dd class="legacyID">FOR-1993-05-02-329</dd><dt class="dokid">DokumentID</dt><dd class="dokid">LTI/forskrift/1993-05-02-329</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 8</dd><dt class="dateInForce">I kraft fra</dt><dd class="dateInForce">1993-05-02</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-03-15-9357</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1978-06-09-45/§9</li><li>forskrift/1979-03-09-1</li></ul></dd><dt class="dateOfPublication">Kunngjort</dt><dd class="dateOfPublication">1993-06-11</dd><dt class="title">Tittel</dt><dd class="title">Forskrift om endring av forskrift om organisasjon og virksomhet for Likestillingsrådet.</dd><dt class="miscInformation">Annet om dokumentet</dt><dd class="miscInformation">Fastsatt av Barne- og familiedepartementet 2. mai 1993 med hjemmel i lov av 9. juni 1978 nr. 45 om likestilling mellom kjønnene (likestillingsloven) § 9, og delegering i kgl.res. av 9. mars 1979.</dd><dt class="refid">RefID</dt><dd class="refid">forskrift/1993-05-02-329</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om organisasjon og virksomhet for Likestillingsrådet.<ul class="tocSubUl"><li>I<ul class="tocSubUl"><li>§ 2. Oppnevning av Likestillingsrådet</li><li>§ 5. Sekretariatet</li><li>§ 8. Møterett</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1993-05-02-329" id="dokument"><h1>Forskrift om endring av forskrift om organisasjon og virksomhet for Likestillingsrådet.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-05-02-329/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 15. mars 1979 om organisasjon og virksomhet for Likestillingsrådet gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" data-partID="§2" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Oppnevning av Likestillingsrådet</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Likestillingsrådet oppnevnes av Kongen. Rådet består av 7 medlemmer med personlige varamedlemmer. Leder og nestleder oppnevnes særskilt. Ett medlem med varamedlem oppnevnes etter forslag fra Landsorganisasjonen i Norge og ett medlem med varamedlem etter forslag fra Næringslivets Hovedorganisasjon.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Rådet oppnevnes for 4 år om gangen.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" data-partID="§5" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Sekretariatet</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Likestillingsrådet skal ha et sekretariat med de ressurser som i budsjettet avsettes til Rådets arbeid. Sekretariatet forbereder sakene for Rådet, og setter i verk de vedtak som Rådet treffer. Sekretariatet kan også fremme forslag om saker som bør tas opp i Rådet.</article><article class="legalP" data-absoluteaddress="/kapittel/1/foreslåttparagraf/2/ledd/2/" id="kapittel-1-foreslåttparagraf-2-ledd-2">Sekretariatets daglige arbeid ledes av en kontorsjef, som også forestår forvaltningen av Rådets budsjett. I øvrige administrative spørsmål er kontorsjefen underlagt Likestillingsombudet.</article><article class="legalP" data-absoluteaddress="/kapittel/1/foreslåttparagraf/2/ledd/3/" id="kapittel-1-foreslåttparagraf-2-ledd-3">Medarbeidere i sekretariatet tilsettes av departementet eller den det bemyndiger. Departementet eller den det bemyndiger utpeker fast stedfortreder for kontorsjefen.</article><article class="legalP" data-absoluteaddress="/kapittel/1/foreslåttparagraf/2/ledd/4/" id="kapittel-1-foreslåttparagraf-2-ledd-4">Reglementet for økonomiforvaltningen i departementene og reglement for departementenes organisasjon og saksbehandling skal gjelde så langt de passer.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" data-partID="§8" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Møterett</span></span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">Følgende har rett til å delta i Rådets møter uten stemmerett:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/3/ledd/1/punkt/1/" id="kapittel-1-foreslåttparagraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/3/ledd/1/punkt/1/ledd/1/" id="kapittel-1-foreslåttparagraf-3-ledd-1-punkt-1-ledd-1">en representant for Barne- og familiedepartementet,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/3/ledd/1/punkt/2/" id="kapittel-1-foreslåttparagraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/3/ledd/1/punkt/2/ledd/1/" id="kapittel-1-foreslåttparagraf-3-ledd-1-punkt-2-ledd-1">Likestillingsombudet og/eller Ombudets stedfortreder,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/foreslåttparagraf/3/ledd/1/punkt/3/" id="kapittel-1-foreslåttparagraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/foreslåttparagraf/3/ledd/1/punkt/3/ledd/1/" id="kapittel-1-foreslåttparagraf-3-ledd-1-punkt-3-ledd-1">kontorsjefen for Rådets arbeidsfelt og dennes stedfortreder samt Rådets rådgiver,</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/foreslåttparagraf/3/ledd/1/punkt/4/" id="kapittel-1-foreslåttparagraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/foreslåttparagraf/3/ledd/1/punkt/4/ledd/1/" id="kapittel-1-foreslåttparagraf-3-ledd-1-punkt-4-ledd-1">representanter for andre departementer når Rådet behandler saker som ligger innenfor deres ansvarsområde.</article></article></li></ul></article><article class="legalP" data-absoluteaddress="/kapittel/1/foreslåttparagraf/3/ledd/2/" id="kapittel-1-foreslåttparagraf-3-ledd-2">De øvrige ansatte i sekretariatet møter i henhold til Rådets vedtak.</article><article class="legalP" data-absoluteaddress="/kapittel/1/foreslåttparagraf/3/ledd/3/" id="kapittel-1-foreslåttparagraf-3-ledd-3">Rådet kan gi andre adgang til møtene, dersom de har særlig interesse i sakens utfall eller de kan bidra til å belyse saken.</article><article class="legalP" data-absoluteaddress="/kapittel/1/foreslåttparagraf/3/ledd/4/" id="kapittel-1-foreslåttparagraf-3-ledd-4">Rådet kan bestemme at møtet eller deler av det skal holdes for åpne dører når saken egner seg for det. Rådets leder kan, med forbehold om Rådets godkjenning, bestemme at møtet skal holdes for åpne dører.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-05-02-329/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>