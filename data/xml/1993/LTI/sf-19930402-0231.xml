<!DOCTYPE html><html lang="no"><head><title>Forskrift om endring av instruks for utrangering og kassasjon av materiell og bygninger samt for avhending av materiell som tilhører staten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:52</dd><dt class="legacyID">Datokode</dt><dd class="legacyID">FOR-1993-04-02-231</dd><dt class="dokid">DokumentID</dt><dd class="dokid">LTI/forskrift/1993-04-02-231</dd><dt class="ministry">Departement</dt><dd class="ministry"><ul><li>Nærings- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 6</dd><dt class="dateInForce">I kraft fra</dt><dd class="dateInForce">1993-05-26</dd><dt class="changesToDocuments">Endrer</dt><dd class="changesToDocuments"><ul><li>forskrift/1978-03-17-9</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1993-04-26</dd><dt class="title">Tittel</dt><dd class="title">Forskrift om endring av instruks for utrangering og kassasjon av materiell og bygninger samt for avhending av materiell som tilhører staten.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 2. april 1993 i henhold til stortingsvedtak av 9. februar 1978 (Innst.S.nr.156 (1977–1978)). Fremmet av Nærings- og energidepartementet.</dd><dt class="refid">RefID</dt><dd class="refid">forskrift/1993-04-02-231</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av instruks for utrangering og kassasjon av materiell og bygninger samt for avhending av materiell som tilhører staten.<ul class="tocSubUl"><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-04-02-231" id="dokument"><h1>Forskrift om endring av instruks for utrangering og kassasjon av materiell og bygninger samt for avhending av materiell som tilhører staten.</h1><article class="legalP" data-absoluteaddress="/ledd/1/" id="ledd-1">I instruks av 17. mars 1978 nr. 9 for utrangering og kassasjon av materiell og bygninger samt for avhending av materiell som tilhører staten gjøres følgende endringer:</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" data-partID="§10" data-absoluteaddress="/foreslåttparagraf/1/" id="foreslåttparagraf-1"><span class="futureLegalArticleHeader"><span class="legalArticleValue">§ 10</span>.</span><article class="legalP" data-absoluteaddress="/foreslåttparagraf/1/ledd/1/" id="foreslåttparagraf-1-ledd-1">Salg skal som regel foretas etter offentlig kunngjøring, eller ved frivillig auksjon, jfr. lov av 14. august 1918 nr. 3 om frivillige auksjoner.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/foreslåttparagraf/1/ledd/1/punkt/1/" id="foreslåttparagraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/foreslåttparagraf/1/ledd/1/punkt/1/ledd/1/" id="foreslåttparagraf-1-ledd-1-punkt-1-ledd-1">Salg etter offentlig kunngjøring skjer på grunnlag av skriftlig tilbud som er innkommet innen utløpet av en fastsatt frist, jfr. instruksens § 11.</article></article></li></ul></article><article class="legalP" data-absoluteaddress="/foreslåttparagraf/1/ledd/2/" id="foreslåttparagraf-1-ledd-2">Innhenting av tilbud kan skje enten ved direkte forespørsel til aktuelle kjøpere eller ved offentlig kunngjøring. I forespørselen skal det oppgis at selger forbeholder seg retten til å forhandle nærmere om vilkårene for salget, og at offentlig åpning av de innkomne tilbud ikke vil finne sted.</article><article class="legalP" data-absoluteaddress="/foreslåttparagraf/1/ledd/3/" id="foreslåttparagraf-1-ledd-3">Salg kan også – når det finnes hensiktsmessig – skje gjennom megler. Den prosedyre som er vanlig ved salg gjennom megler skal i såfall følges.<ul class="defaultList"><li data-li-identifier="b)" data-name="b)"><article class="listArticle" data-absoluteaddress="/foreslåttparagraf/1/ledd/3/punkt/1/" id="foreslåttparagraf-1-ledd-3-punkt-1"><span class="data-originalId">b)</span><article class="legalP" data-absoluteaddress="/foreslåttparagraf/1/ledd/3/punkt/1/ledd/1/" id="foreslåttparagraf-1-ledd-3-punkt-1-ledd-1">Ved auksjon gir kjøperen bud til en auksjonarius etter at auksjon har vært offentlig kunngjort, jfr. instruksens § 11.</article></article></li></ul></article><article class="legalP" data-absoluteaddress="/foreslåttparagraf/1/ledd/4/" id="foreslåttparagraf-1-ledd-4">Avhending ved direkte salg kan benyttes når materiellet har liten verdi, når omgående salg av spesielle grunner er nødvendig eller bare et mindre antall kjøpere er aktuelle. Dette innebærer salg på grunnlag av bud om er innkommet etter henvendelse til en enkelt eller et begrenset antall kjøpere og salg som kommer i stand etter initiativ fra en kjøper.</article><article class="legalP" data-absoluteaddress="/foreslåttparagraf/1/ledd/5/" id="foreslåttparagraf-1-ledd-5">Den konkurranse som markedet byr, skal utnyttes så langt som mulig, uansett hvilken salgsmetode som benyttes.</article><article class="legalP" data-absoluteaddress="/foreslåttparagraf/1/ledd/6/" id="foreslåttparagraf-1-ledd-6">Ved salg skal det føres salgsprotokoll.</article><article class="legalP" data-absoluteaddress="/foreslåttparagraf/1/ledd/7/" id="foreslåttparagraf-1-ledd-7">Beslutning om direkte salg må begrunnes i salgsprotokollen.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" data-partID="§11" data-absoluteaddress="/foreslåttparagraf/2/" id="foreslåttparagraf-2"><span class="futureLegalArticleHeader"><span class="legalArticleValue">§ 11</span>.</span><article class="legalP" data-absoluteaddress="/foreslåttparagraf/2/ledd/1/" id="foreslåttparagraf-2-ledd-1">Salg etter offentlig kunngjøring og auksjon skal gjøres kjent i Norsk Lysingsblad og eventuelt på annen hensiktsmessig måte.</article><article class="legalP" data-absoluteaddress="/foreslåttparagraf/2/ledd/2/" id="foreslåttparagraf-2-ledd-2">Kunngjøringen skal inneholde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/foreslåttparagraf/2/ledd/2/punkt/1/" id="foreslåttparagraf-2-ledd-2-punkt-1"><span class="data-originalId">a)</span><article class="legalP" data-absoluteaddress="/foreslåttparagraf/2/ledd/2/punkt/1/ledd/1/" id="foreslåttparagraf-2-ledd-2-punkt-1-ledd-1">navn på institusjonen som foretar salget,</article></article></li><li data-li-identifier="b)" data-name="b)"><article class="listArticle" data-absoluteaddress="/foreslåttparagraf/2/ledd/2/punkt/2/" id="foreslåttparagraf-2-ledd-2-punkt-2"><span class="data-originalId">b)</span><article class="legalP" data-absoluteaddress="/foreslåttparagraf/2/ledd/2/punkt/2/ledd/1/" id="foreslåttparagraf-2-ledd-2-punkt-2-ledd-1">salgsgjenstandens art og omfang,</article></article></li><li data-li-identifier="c)" data-name="c)"><article class="listArticle" data-absoluteaddress="/foreslåttparagraf/2/ledd/2/punkt/3/" id="foreslåttparagraf-2-ledd-2-punkt-3"><span class="data-originalId">c)</span><article class="legalP" data-absoluteaddress="/foreslåttparagraf/2/ledd/2/punkt/3/ledd/1/" id="foreslåttparagraf-2-ledd-2-punkt-3-ledd-1">tid og sted for besiktigelse av salgsgjenstanden.</article></article></li><li data-li-identifier="d)" data-name="d)"><article class="listArticle" data-absoluteaddress="/foreslåttparagraf/2/ledd/2/punkt/4/" id="foreslåttparagraf-2-ledd-2-punkt-4"><span class="data-originalId">d)</span><article class="legalP" data-absoluteaddress="/foreslåttparagraf/2/ledd/2/punkt/4/ledd/1/" id="foreslåttparagraf-2-ledd-2-punkt-4-ledd-1">Ved salg etter offentlig kunngjøring: hvordan tilbudene skal merkes, samt sted, dato og klokkeslett, for innlevering av tilbud og åpning av tilbud. Jfr. § 12.</article></article></li><li data-li-identifier="e)" data-name="e)"><article class="listArticle" data-absoluteaddress="/foreslåttparagraf/2/ledd/2/punkt/5/" id="foreslåttparagraf-2-ledd-2-punkt-5"><span class="data-originalId">e)</span><article class="legalP" data-absoluteaddress="/foreslåttparagraf/2/ledd/2/punkt/5/ledd/1/" id="foreslåttparagraf-2-ledd-2-punkt-5-ledd-1">Ved auksjon: auksjonssted og tidspunkt.</article></article></li></ul></article><article class="legalP" data-absoluteaddress="/foreslåttparagraf/2/ledd/3/" id="foreslåttparagraf-2-ledd-3">Kunngjøringen kan videre inneholde opplysninger om:<ul class="defaultList"><li data-li-identifier="f)" data-name="f)"><article class="listArticle" data-absoluteaddress="/foreslåttparagraf/2/ledd/3/punkt/1/" id="foreslåttparagraf-2-ledd-3-punkt-1"><span class="data-originalId">f)</span><article class="legalP" data-absoluteaddress="/foreslåttparagraf/2/ledd/3/punkt/1/ledd/1/" id="foreslåttparagraf-2-ledd-3-punkt-1-ledd-1">Hvor lang tid kjøperen skal være forpliktet av sine tilbud,</article></article></li><li data-li-identifier="g)" data-name="g)"><article class="listArticle" data-absoluteaddress="/foreslåttparagraf/2/ledd/3/punkt/2/" id="foreslåttparagraf-2-ledd-3-punkt-2"><span class="data-originalId">g)</span><article class="legalP" data-absoluteaddress="/foreslåttparagraf/2/ledd/3/punkt/2/ledd/1/" id="foreslåttparagraf-2-ledd-3-punkt-2-ledd-1">leverings- og betalingsvilkår, jfr. § 16,</article></article></li><li data-li-identifier="h)" data-name="h)"><article class="listArticle" data-absoluteaddress="/foreslåttparagraf/2/ledd/3/punkt/3/" id="foreslåttparagraf-2-ledd-3-punkt-3"><span class="data-originalId">h)</span><article class="legalP" data-absoluteaddress="/foreslåttparagraf/2/ledd/3/punkt/3/ledd/1/" id="foreslåttparagraf-2-ledd-3-punkt-3-ledd-1">eventuelle innskrenkninger i bruken av materiellet,</article></article></li><li data-li-identifier="i)" data-name="i)"><article class="listArticle" data-absoluteaddress="/foreslåttparagraf/2/ledd/3/punkt/4/" id="foreslåttparagraf-2-ledd-3-punkt-4"><span class="data-originalId">i)</span><article class="legalP" data-absoluteaddress="/foreslåttparagraf/2/ledd/3/punkt/4/ledd/1/" id="foreslåttparagraf-2-ledd-3-punkt-4-ledd-1">forbehold om rett for administrasjonen til å forkaste samtlige tilbud dersom de tilbudte priser er uakseptable,</article></article></li><li data-li-identifier="j)" data-name="j)"><article class="listArticle" data-absoluteaddress="/foreslåttparagraf/2/ledd/3/punkt/5/" id="foreslåttparagraf-2-ledd-3-punkt-5"><span class="data-originalId">j)</span><article class="legalP" data-absoluteaddress="/foreslåttparagraf/2/ledd/3/punkt/5/ledd/1/" id="foreslåttparagraf-2-ledd-3-punkt-5-ledd-1">opplysning om at tilbud som inneholder ubestemte bud eller priser vil bli avvist.</article></article></li></ul></article><article class="legalP" data-absoluteaddress="/foreslåttparagraf/2/ledd/4/" id="foreslåttparagraf-2-ledd-4">Det må i kunngjøringen settes så lang frist for innsendelse av tilbud at interesserte kjøpere får anledning til å besikte salgsgjenstandene før de avgir sitt tilbud.</article><article class="legalP" data-absoluteaddress="/foreslåttparagraf/2/ledd/5/" id="foreslåttparagraf-2-ledd-5">Ved direkte salg bør slike opplysninger som er nevnt ovenfor gis så langt de passer.</article></article></main></body></html>