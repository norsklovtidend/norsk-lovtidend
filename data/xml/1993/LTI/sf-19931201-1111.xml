<!DOCTYPE html><html lang="no"><head><title>Forskrift om endring av forskrift om gjennomføring av De forente nasjoners Sikkerhetsråds resolusjon nr. 748 av 31. mars 1992 om sanksjoner mot Libya.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:41</dd><dt class="legacyID">Datokode</dt><dd class="legacyID">FOR-1993-12-01-1111</dd><dt class="dokid">DokumentID</dt><dd class="dokid">LTI/forskrift/1993-12-01-1111</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 20</dd><dt class="dateInForce">I kraft fra</dt><dd class="dateInForce">1993-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-04-10-213/§6</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-06-07-4</li></ul></dd><dt class="dateOfPublication">Kunngjort</dt><dd class="dateOfPublication">1993-12-23</dd><dt class="title">Tittel</dt><dd class="title">Forskrift om endring av forskrift om gjennomføring av De forente nasjoners Sikkerhetsråds resolusjon nr. 748 av 31. mars 1992 om sanksjoner mot Libya.</dd><dt class="miscInformation">Annet om dokumentet</dt><dd class="miscInformation">Fastsatt av Utenriksdepartementet 1. desember 1993 med hjemmel i forskrift av 10. april 1992 nr. 213 om gjennomføring av De forente nasjoners Sikkerhetsråds resolusjon nr. 748 av 31. mars 1992 om sanksjoner mot Libya § 6.</dd><dt class="refid">RefID</dt><dd class="refid">forskrift/1993-12-01-1111</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om gjennomføring av De forente nasjoners Sikkerhetsråds resolusjon nr. 748 av 31. mars 1992 om sanksjoner mot Libya.<ul class="tocSubUl"><li>I</li><li>II</li><li>Vedlegg</li></ul></li></ul></dd></dl></header><main class="documentBody" data-lovdata-URL="LTI/forskrift/1993-12-01-1111" id="dokument"><h1>Forskrift om endring av forskrift om gjennomføring av De forente nasjoners Sikkerhetsråds resolusjon nr. 748 av 31. mars 1992 om sanksjoner mot Libya.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-12-01-1111/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 10. april 1992 nr. 213 om gjennomføring av De Forente Nasjoners Sikkerhetsråds resolusjon nr. 748 av 31. mars 1992 om sanksjoner mot Libya gjøres følgende endringer:</article> <article class="defaultP" margin-top="true">Nåværende § 1 blir ny § 2 og nåværende § 2 oppheves. Det gis en ny § 1 som skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Det er forbudt for enhver på norsk territorium, og for norske borgere, selskaper, stiftelser og sammenslutninger uansett hvor de befinner seg:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/1/ledd/1/punkt/1/" id="kapittel-1-ledd-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/1/ledd/1/punkt/1/ledd/1/" id="kapittel-1-ledd-1-punkt-1-ledd-1-punkt-1-ledd-1">å gjøre finansielle midler, herunder midler som stammer fra fast eiendom, tilgjengelige for libyske myndigheter, for ethvert privat eller statlig libysk foretak, for offentlige innretninger og institusjoner, samt for privatpersoner i Libya. Forbudet omfatter også foretak registrert i tredjeland som direkte eller indirekte eies eller kontrolleres av libyske private eller offentlige interesser.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/1/punkt/1/ledd/1/punkt/2/" id="kapittel-1-ledd-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/1/punkt/1/ledd/1/punkt/2/ledd/1/" id="kapittel-1-ledd-1-punkt-1-ledd-1-punkt-2-ledd-1">å endre, overføre eller ta ut av landet innskudd og tilsvarende plasseringer foretatt i Norge av fysiske eller juridiske personer nevnt i a).</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/1/punkt/1/ledd/1/punkt/3/" id="kapittel-1-ledd-1-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/1/punkt/1/ledd/1/punkt/3/ledd/1/" id="kapittel-1-ledd-1-punkt-1-ledd-1-punkt-3-ledd-1">å yte lån, kreditter eller garantier til fysiske eller juridiske personer nevnt i a).</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/1/punkt/1/ledd/1/punkt/4/" id="kapittel-1-ledd-1-punkt-1-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/1/punkt/1/ledd/1/punkt/4/ledd/1/" id="kapittel-1-ledd-1-punkt-1-ledd-1-punkt-4-ledd-1">å foreta investeringer i Libya eller investere i aksjer eller andre verdipapirer utstedt av fysiske eller juridiske personer nevnt i a).</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Forbudene i denne paragraf omfatter ikke midler eller andre finansielle ressurser som skriver seg fra salg eller forsyning av petroleum og petroleumsprodukter, herunder naturgass og naturgassprodukter, samt av jordbruksvarer med opprinnelse i Libya og som er eksportert derfra etter denne forskriftens ikrafttredelse, forutsatt at midlene betales inn på separate bankkonti som utelukkende skal disponeres for slike midler.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Ingen transaksjoner med tilknytning til Libya eller libyske interesser i tredjeland kan gjennomføres uten samtykke fra Norges Bank.</article></article></li></ul></article> <article class="defaultP" margin-top="true">Nåværende § 3 blir ny § 4. Det gis en ny § 3 som skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Det er forbudt for enhver på norsk territorium, og for norske borgere, selskaper, stiftelser og sammenslutninger uansett hvor de befinner seg:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">å selge, forsyne eller på annen måte formidle fly eller flykomponenter til Libya, å inngå i eller fornye engasjement i virksomhet som har som formål å gjøre fly eller flykomponenter tilgjengelige i Libya eller å yte ingeniør- eller vedlikeholdstjenester til forannevnte.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">å selge, forsyne eller på annen måte formidle materiale som kan brukes til å konstruere, forbedre eller vedlikeholde sivile eller militære flyplasser i Libya samt områder, anlegg mv. og utstyr som er tilknyttet slike flyplasser eller å yte ingeniør- eller vedlikeholdstjenester til forannevnte. Unntatt fra forbudet er formidling eller service av sikkerhetsutstyr samt utstyr og tjenester som brukes i sivil lufttrafikkontroll.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">å yte eller formidle rådgiving eller bistand til, herunder drive opplæring av, libyske piloter, flyingeniører, fly- og bakkepersonell, eller annet personell tilknyttet drift av sivil eller militær fly- og flyplassvirksomhet i Libya.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/2/punkt/4/" id="kapittel-1-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/2/punkt/4/ledd/1/" id="kapittel-1-ledd-2-punkt-4-ledd-1">å ha kommersiell forbindelse med flyselskapet Libyan Arab Airlines, herunder å akseptere billetter utstedt av dette flyselskap.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/2/punkt/5/" id="kapittel-1-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/2/punkt/5/ledd/1/" id="kapittel-1-ledd-2-punkt-5-ledd-1">å utstede luftdyktighetsbevis, utstede eller fornye forsikringspoliser for libyske fly eller å utbetale nye krav i henhold til eksisterende forsikringspoliser.</article></article></li></ul></article> <article class="defaultP" margin-top="true">Nåværende § 4 blir ny § 5.</article> <article class="defaultP" margin-top="true">Nåværende § 5 blir ny § 7.</article> <article class="defaultP" margin-top="true">Nåværende § 6 blir ny § 8. Det gis en ny § 6 som skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det er forbudt for enhver på norsk territorium, og for norske borgere, selskaper, stiftelser og sammenslutninger uansett hvor de befinner seg, å selge, forsyne, lisensiere eller på annen måte formidle til Libya utstyr beskrevet i vedlegget til denne forskrift. Forbudet omfatter også leveranse av utstyr, forsyninger eller lisensieringsordninger for produksjon eller vedlikehold av utstyr beskrevet i vedlegget.</article> <article class="defaultP" margin-top="true">Nåværende § 7 blir ny § 9.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-12-01-1111/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. desember 1993, med mindre FNs Generalsekretær før dette tidspunkt notifiserer Sikkerhetsrådet om at libyske myndigheter har sørget for at de personer som er siktet for bombingen av Pan Am 103 fremstilles for retten i Storbritannia eller USA og har imøtekommet de franske rettslige myndigheter angående bombingen av UTA 772.</article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1993-12-01-1111/KAPITTEL_3" data-partID="k3"><h2>Vedlegg</h2><ul class="defaultList"><li data-li-identifier="I." data-name="I."><article class="listArticle" data-absoluteaddress="/kapittel/3/punkt/1/" id="kapittel-3-punkt-1"><span class="data-originalId">I.</span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">Middels store og større pumper med en kapasitet som er lik eller større enn 350 m<sup>3</sup> pr. time og med drivenhet (gassturbin eller elektriske motorer) som er beregnet på transport av råolje og naturgass.</article></article></li><li data-li-identifier="II." data-name="II."><article class="listArticle" data-absoluteaddress="/kapittel/3/punkt/2/" id="kapittel-3-punkt-2"><span class="data-originalId">II.</span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">Utstyr som er beregnet på bruk ved eksportterminaler for råolje<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/punkt/2/ledd/1/punkt/1/" id="kapittel-3-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/punkt/2/ledd/1/punkt/1/ledd/1/" id="kapittel-3-punkt-2-ledd-1-punkt-1-ledd-1">Lastebøyer eller ettpunktsankring</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/punkt/2/ledd/1/punkt/2/" id="kapittel-3-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/punkt/2/ledd/1/punkt/2/ledd/1/" id="kapittel-3-punkt-2-ledd-1-punkt-2-ledd-1">Fleksible slanger for forbindelse mellom undervannsfordelingsrør og ettpunktsankring og større flytende lasteslanger (fra 12″ til 16″)</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/punkt/2/ledd/1/punkt/3/" id="kapittel-3-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/punkt/2/ledd/1/punkt/3/ledd/1/" id="kapittel-3-punkt-2-ledd-1-punkt-3-ledd-1">Ankerkjettinger</article></article></li></ul></article></article></li><li data-li-identifier="III." data-name="III."><article class="listArticle" data-absoluteaddress="/kapittel/3/punkt/3/" id="kapittel-3-punkt-3"><span class="data-originalId">III.</span><article class="legalP" data-absoluteaddress="/kapittel/3/punkt/3/ledd/1/" id="kapittel-3-punkt-3-ledd-1">Utstyr som ikke er spesielt beregnet på bruk ved eksportterminaler av råolje, men som på grunn av sin store kapasitet kan benyttes til dette formål:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/punkt/3/ledd/1/punkt/1/" id="kapittel-3-punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/punkt/3/ledd/1/punkt/1/ledd/1/" id="kapittel-3-punkt-3-ledd-1-punkt-1-ledd-1">Lastepumper med stor kapasitet (4.000 m<sup>3</sup> /t) og lite endestykke (10 bar)</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/punkt/3/ledd/1/punkt/2/" id="kapittel-3-punkt-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/punkt/3/ledd/1/punkt/2/ledd/1/" id="kapittel-3-punkt-3-ledd-1-punkt-2-ledd-1">Trykkøkningspumper med tilsvarende kapasitet eller gjennomstrømningshastighet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/punkt/3/ledd/1/punkt/3/" id="kapittel-3-punkt-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/punkt/3/ledd/1/punkt/3/ledd/1/" id="kapittel-3-punkt-3-ledd-1-punkt-3-ledd-1">Innvendig inspeksjonsinnretning for rørledning og renseinnretninger (dvs. innretning for pluggkjøring) (16″ og mer)</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/punkt/3/ledd/1/punkt/4/" id="kapittel-3-punkt-3-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/3/punkt/3/ledd/1/punkt/4/ledd/1/" id="kapittel-3-punkt-3-ledd-1-punkt-4-ledd-1">Målingsutstyr med stor kapasitet (1.000 m<sup>3</sup> /t og mer)</article></article></li></ul></article></article></li><li data-li-identifier="IV." data-name="IV."><article class="listArticle" data-absoluteaddress="/kapittel/3/punkt/4/" id="kapittel-3-punkt-4"><span class="data-originalId">IV.</span><article class="legalP" data-absoluteaddress="/kapittel/3/punkt/4/ledd/1/" id="kapittel-3-punkt-4-ledd-1">Raffineringsutstyr<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/punkt/4/ledd/1/punkt/1/" id="kapittel-3-punkt-4-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/punkt/4/ledd/1/punkt/1/ledd/1/" id="kapittel-3-punkt-4-ledd-1-punkt-1-ledd-1">Kjeler som oppfyller American Society of Mechanical Engineers standard 1</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/punkt/4/ledd/1/punkt/2/" id="kapittel-3-punkt-4-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/punkt/4/ledd/1/punkt/2/ledd/1/" id="kapittel-3-punkt-4-ledd-1-punkt-2-ledd-1">Ovner som oppfyller American Society of Mechanical Engineers standard 8</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/punkt/4/ledd/1/punkt/3/" id="kapittel-3-punkt-4-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/punkt/4/ledd/1/punkt/3/ledd/1/" id="kapittel-3-punkt-4-ledd-1-punkt-3-ledd-1">Fraksjoneringskolonner som oppfyller American Society of Mechanical Engineers standard 8</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/punkt/4/ledd/1/punkt/4/" id="kapittel-3-punkt-4-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/3/punkt/4/ledd/1/punkt/4/ledd/1/" id="kapittel-3-punkt-4-ledd-1-punkt-4-ledd-1">Pumper som oppfyller American Petroleum Institutes standard 610</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/punkt/4/ledd/1/punkt/5/" id="kapittel-3-punkt-4-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/3/punkt/4/ledd/1/punkt/5/ledd/1/" id="kapittel-3-punkt-4-ledd-1-punkt-5-ledd-1">Katalysereaktorer som oppfyller American Society of Mechanical Engineers standard 8</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/punkt/4/ledd/1/punkt/6/" id="kapittel-3-punkt-4-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/3/punkt/4/ledd/1/punkt/6/ledd/1/" id="kapittel-3-punkt-4-ledd-1-punkt-6-ledd-1">Preparerte katalysatorer, herunder følgende:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/punkt/4/ledd/1/punkt/6/ledd/1/punkt/1/" id="kapittel-3-punkt-4-ledd-1-punkt-6-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/punkt/4/ledd/1/punkt/6/ledd/1/punkt/1/ledd/1/" id="kapittel-3-punkt-4-ledd-1-punkt-6-ledd-1-punkt-1-ledd-1">Katalysatorer som inneholder platina</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/punkt/4/ledd/1/punkt/6/ledd/1/punkt/2/" id="kapittel-3-punkt-4-ledd-1-punkt-6-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/punkt/4/ledd/1/punkt/6/ledd/1/punkt/2/ledd/1/" id="kapittel-3-punkt-4-ledd-1-punkt-6-ledd-1-punkt-2-ledd-1">Katalysatorer som inneholder molybden</article></article></li></ul></article></article></li></ul></article></article></li><li data-li-identifier="V." data-name="V."><article class="listArticle" data-absoluteaddress="/kapittel/3/punkt/5/" id="kapittel-3-punkt-5"><span class="data-originalId">V.</span><article class="legalP" data-absoluteaddress="/kapittel/3/punkt/5/ledd/1/" id="kapittel-3-punkt-5-ledd-1">Reservedeler til artiklene nevnt under I til IV ovenfor.</article></article></li></ul></section></main></body></html>