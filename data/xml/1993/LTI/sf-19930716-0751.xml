<!DOCTYPE html><html lang="no"><head><title>Forskrift om rente- og avdragsfrie lån til kjøp av livdyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">FOR-1993-07-16-751</dd><dt class="dokid">DokumentID</dt><dd class="dokid">LTI/forskrift/1993-07-16-751</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 13</dd><dt class="dateInForce">I kraft fra</dt><dd class="dateInForce">1993-07-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1993-08-20</dd><dt class="title">Tittel</dt><dd class="title">Forskrift om rente- og avdragsfrie lån til kjøp av livdyr.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 16. juli 1993 i medhold av Reindriftsavtalen.</dd><dt class="refid">RefID</dt><dd class="refid">forskrift/1993-07-16-751</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om rente- og avdragsfrie lån til kjøp av livdyr.<ul class="tocSubUl"><li>§ 1. Formål.</li><li>§ 2. Vilkår.</li><li>§ 3. Beregning av lån.</li><li>§ 4. Driftsplan.</li><li>§ 5. Saksbehandling og utbetaling.</li><li>§ 6. Forfall av lån.</li><li>§ 7. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-07-16-751" id="dokument"><h1>Forskrift om rente- og avdragsfrie lån til kjøp av livdyr.</h1><article class="legalArticle" data-lovdata-URL="LTI/forskrift/1993-07-16-751/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ordningen har til formål å kunne gi rente- og avdragsfrie lån til kjøp av livdyr ved etablering i reindriften.</article></article><article class="legalArticle" data-lovdata-URL="LTI/forskrift/1993-07-16-751/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Søker må ha egen driftsenhet og normalt minimum 100 rein.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det er et vilkår for å motta lån at mottakers næringsutøvelse er i samsvar med de til enhver tid gjeldende lover og forskrifter for reindriftsnæringen.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Lån til kjøp av livdyr innvilges ikke til søker fra distrikt (eget distrikt eller fellesbeitedistrikt) hvor reintallet etter kjøp er høyere enn det vedtatte høyeste reintallet for distriktet.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Søknad om lån må foreligge innen tre år etter tildeling av egen driftsenhet.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Det gis lån til kjøp av livdyr slik at flokken etter kjøp er på inntil 300 dyr. Etter kjøp skal det være minimum 60 % simler eldre enn 1,5 år i flokken.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Lån til kjøp av livdyr gis kun en gang pr. innehaver av driftsenhet.</article></article><article class="legalArticle" data-lovdata-URL="LTI/forskrift/1993-07-16-751/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av lån.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det gis lån til kjøp av livdyr, transport av innkjøpte dyr, samt utgifter til fôring under transport og overgangsfôring i 14 dager etter transport. Ved beregning av kostnader inngår fast pris for kjøp/erstatning av livdyr fastsatt av Reindriftens Utviklingsfond og faktiske utgifter til transport. Lån kan innvilges med inntil 60 % av disse kostnadene.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det gis lån til fôringskostnader med kr. 5,- pr. dyr og dag. Andre kostnader dekkes ikke.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Styret for Reindriftens Utviklingsfond skal godkjenne finansieringsplan for resterende kostnader som ikke dekkes av lån fra RUF.</article></article><article class="legalArticle" data-lovdata-URL="LTI/forskrift/1993-07-16-751/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Driftsplan.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det er en forutsetning for lån at det fremlegges en driftsplan som beskriver en oppbygging av flokken i løpet av 3 år etter første kjøp av livdyr. Etter denne tid skal reintallet pr. 1. april være tilnærmet lik det reintall som er fastsatt i driftsplanen, minimum 300 dyr. Reindriftsagronomen eller distriktsstyret kan kreve, og kontrollere, telling av reinen opp til en gang årlig.</article></article><article class="legalArticle" data-lovdata-URL="LTI/forskrift/1993-07-16-751/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Saksbehandling og utbetaling.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad om lån sendes reindriftsagronomen, via distriktsstyret som skal uttale seg i saken. Distriktsstyret kan kreve særskilt telling av søkerens eksisterende reinbestand.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Områdestyret skal gi innstilling om søknaden før den fremmes for styret i Reindriftens Utviklingsfond for avgjørelse.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">I medhold av forvaltningsloven kan fondsstyrets vedtak påklages til Landbruksdepartementet. Utbetaling av lån skjer etter fremlagt dokumentasjon på kjøp og dokumentasjon av faktiske utgifter til transport, samt etter fastsatt sats for fôring (jfr. § 3).</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Reindriftsagronomen skal kontrollere at overføring av det antall dyr som er forutsatt i søknaden skjer ved klipsing eller tilsvarende merking.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Lånet stilles til disposisjon for reindriftsagronomen. Lånet utbetales med 60 % av kostnadene til kjøp av livdyr slik de fremgår av kontrakt mellom kjøper og selger. Kontrakten skal også inneholde avtale om betalingsmåte for de 40% av kostnadene som ikke dekkes av RUF.</article><article class="legalP" data-absoluteaddress="/paragraf/5/ledd/6/" id="paragraf-5-ledd-6">Reindriftsagronomen utbetaler 60 % av dokumenterte kostnader for kjøp av rein og til transport, samt kr. 5,- pr. dyr og dag til fôring under og etter transport.</article></article><article class="legalArticle" data-lovdata-URL="LTI/forskrift/1993-07-16-751/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forfall av lån.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Lånet nedskrives med 10 % av opprinnelig lånebeløp årlig. Etter 10 år er lånet nedbetalt og blir slettet.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Hvis driftsenhetens innehaver forlater reindriften, forfaller resterende lån til tilbakebetaling innen 6 måneder. Dersom driftsenhetens reindrift ikke er i samsvar med de til enhver tid gjeldende lover og forskrifter for reindriftsnæringen, kan lånet sies opp. Lånet kan også sies opp hvis driftsenhetens innehaver ikke overholder samarbeidsavtaler i distriktet, eller driftsplanen avviker vesentlig fra det som er forutsatt i søknaden. Frist for tilbakebetaling ved oppsigelse er 6 måneder.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Lånet kan følge driftsenheten ved overdragelse, dersom det ved overdragelse ikke søkes om lån til livdyr som sammen med tidligere lån overstiger grensen for lån (jfr. § 2 og § 4).</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Dersom driftsplanen (jfr. § 4) ikke følges kan lånet, helt eller delvis, kreves tilbakebetalt.</article></article><article class="legalArticle" data-lovdata-URL="LTI/forskrift/1993-07-16-751/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks. Samtidig oppheves forskrift av 24. februar 1984 om rente- og avdragsfrie lån til kjøp av livdyr.</article></article></main></body></html>