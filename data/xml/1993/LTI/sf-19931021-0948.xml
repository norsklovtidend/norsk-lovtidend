<!DOCTYPE html><html lang="no"><head><title>Forskrift om tiltaket kompetanse, arbeidstrening og jobbskaping for arbeidsledige (KAJA).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-1993-10-21-948</dd><dt class="dokid">DokumentID</dt><dd class="dokid">LTI/forskrift/1993-10-21-948</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 17</dd><dt class="dateInForce">I kraft fra</dt><dd class="dateInForce">1993-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§15</li><li>lov/1947-06-27-9/§16</li><li>lov/1947-06-27-9/§17</li><li>lov/1966-06-17-12/§4-3</li></ul></dd><dt class="dateOfPublication">Kunngjort</dt><dd class="dateOfPublication">1993-11-11</dd><dt class="title">Tittel</dt><dd class="title">Forskrift om tiltaket kompetanse, arbeidstrening og jobbskaping for arbeidsledige (KAJA).</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og arbeidsdepartementet 21. oktober 1993 med hjemmel i lov av 27. juni 1947 nr. 9 om tiltak til å fremme sysselsetting §§ 15, 16 og 17, og lov av 17. juni 1966 nr. 12 om folketrygd § 4-3 nr. 5 femte ledd, annet og fjerde punktum.</dd><dt class="refid">RefID</dt><dd class="refid">forskrift/1993-10-21-948</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tiltaket kompetanse, arbeidstrening og jobbskaping for arbeidsledige (KAJA).<ul class="tocSubUl"><li>§ 1. Formål</li><li>§ 2. Virksomheter</li><li>§ 3. Målgrupper</li><li>§ 4. Varighet</li><li>§ 5. Tilskudd</li><li>§ 6. Avlønning</li><li>§ 7. Ansettelsesvilkår</li><li>§ 8. Opplæring, arbeidstrening og jobbsøking</li><li>§ 9. Ekstraordinært arbeid</li><li>§ 10. Ansvarsdeling</li><li>§ 11. Styringsgruppe</li><li>§ 12. Rapportering/refusjon</li><li>§ 13. Forholdet til dagpenger under arbeidsløshet</li><li>§ 14. Ikrafttredelse og overgangsordninger</li></ul></li></ul></dd></dl></header><main class="documentBody" data-lovdata-URL="LTI/forskrift/1993-10-21-948" id="dokument"><h1>Forskrift om tiltaket kompetanse, arbeidstrening og jobbskaping for arbeidsledige (KAJA).</h1><article class="legalArticle" data-lovdata-URL="LTI/forskrift/1993-10-21-948/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med tiltaket er å tilby langtids arbeidsledige meningsfylte og nyttige oppgaver som gir mulighet til å bevare arbeidsevnen, erverve nye ferdigheter og øke muligheten til å skaffe seg ordinært arbeid. Arbeidstrening og opplæring bør fortrinnsvis skje på et område som kan inngå som ledd i en karriereplan for den enkelte ledige.</article></article><article class="legalArticle" data-lovdata-URL="LTI/forskrift/1993-10-21-948/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virksomheter</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">KAJA kan nyttes i kommunal, fylkeskommunal og statlig virksomhet når det offentlige har en eierandel på mer enn 50 %, eller dekker mer enn 50 % av driftsutgiftene. Unntatt er virksomheter som drives i direkte konkurranse med privat næringsvirksomhet. Tolkningsspørsmål skal avklares av styringsgruppene, jf. § 11. Tiltaket kan også nyttes av allmennyttige og ideelle organisasjoner. Allmennyttige og ideelle organisasjoner med et lite eller manglende administrativt apparat og/eller som ikke på lokalt nivå kan påta seg arbeidsgiveransvaret for deltakerne, må inngå en avtale med kommunen/fylkeskommunen. I denne avtalen må kommunen/fylkeskommunen si seg villig til å stå som arbeidsgiver, ta ansvaret for opplæring og leie ut arbeidsledige til de nevnte organisasjonene.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Interesseorganisasjoner faller utenfor ordningen</article></article><article class="legalArticle" data-lovdata-URL="LTI/forskrift/1993-10-21-948/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Målgrupper</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tiltaket er fortrinnsvis et sistehåndstiltak som retter seg mot arbeidsledige som står i fare for å bli varig utestengt fra arbeidsmarkedet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Tiltaket kan gis til følgende personer i prioritert rekkefølge:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Helt ledige personer som har hevet dagpenger i 70 uker eller mer innenfor samme dagpengeperiode.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Helt ledige personer uten dagpengerettigheter som har vært registrert som helt ledige i over ett år.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">Helt ledige personer som har hevet dagpenger i mindre enn 70 uker innenfor samme dagpengeperiode.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Formidling til ordinært arbeid må være forsøkt, og kvalifiseringstiltak må være vurdert før en person kan tas inn på tiltaket.</article></article><article class="legalArticle" data-lovdata-URL="LTI/forskrift/1993-10-21-948/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Varighet</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tiltaksperioden er inntil 10 måneder. For deltakere som har en lederfunksjon ved gjennomføringen av tiltaket kan tiltaksperioden utvides til 2 år.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Ny tiltaksperiode under KAJA kan ikke påbegynnes før det er gått 6 måneder etter en fullført tiltaksperiode.</article></article><article class="legalArticle" data-lovdata-URL="LTI/forskrift/1993-10-21-948/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskudd</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tilskuddet ytes til arbeidsgiver i form av halvårlige rammer for et avtalt antall plasser, for eksempel ifølge en årlig intensjonsavtale. Deltakerne i plassene kan skifte.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Det gis tilsagn om et fast tilskudd, 12.750 kr. pr. person pr. månedsverk til arbeidsgiver. Tilskuddet skal helt eller delvis dekke lønns- og opplæringskostnader, sosiale utgifter inkl. yrkesskadeforsikring, driftskostnader og kostnader til ledelse og øvrige administrative og faglige ressurser som er nødvendige til tiltaket.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Kommunal- og arbeidsdepartementet kan endre størrelsen på tilskuddet i forbindelse med den årlige budsjettbehandling.</article></article><article class="legalArticle" data-lovdata-URL="LTI/forskrift/1993-10-21-948/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avlønning</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Deltaker avlønnes med tarifflønn for de arbeidsoppgaver som gjennomføres. For de perioder hvor det gis opplæring under deltakelse på dette tiltaket gis det ikke lønn eller ytelse etter forskrift om stønad under opplæring.</article></article><article class="legalArticle" data-lovdata-URL="LTI/forskrift/1993-10-21-948/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ansettelsesvilkår</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det skal inngås skriftlig arbeidsavtale mellom arbeidsgiver og tiltaksdeltaker med gjensidig oppsigelsesfrist på 1 uke. Sysselsettingen er midlertidig og arbeidsgiver er således ikke forpliktet til fast ansettelse, jf. lov av 4. februar 1977 nr. 4 om arbeidervern og arbeidsmiljø m.v. § 58 nr. 7 annet ledd.</article></article><article class="legalArticle" data-lovdata-URL="LTI/forskrift/1993-10-21-948/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplæring, arbeidstrening og jobbsøking</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Tiltaket skal gi arbeidstrening og opplæring til deltakerne.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Arbeidsgiver har ansvar for at tiltaksdeltaker får 15 pst tilrettelagt opplæring i løpet av tiltaksperioden. Opplæringen organiseres i tillegg til ordinær arbeidssituasjon i egne bolker eller deler av uka.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Arbeidssøking kan etter avtale foregå innen tiltaksperioden ved individuelle behov.</article></article><article class="legalArticle" data-lovdata-URL="LTI/forskrift/1993-10-21-948/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ekstraordinært arbeid</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Tiltaksdeltakeren ansettes av arbeidsgiver.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Arbeidet som utføres skal være ekstraordinært. Med ekstraordinært arbeid menes oppgaver som ligger utenfor tiltaksarrangørenes ordinære budsjetter.</article></article><article class="legalArticle" data-lovdata-URL="LTI/forskrift/1993-10-21-948/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ansvarsdeling</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Tiltaket bygger på en samarbeidsmodell mellom arbeidsgiver og arbeidskontoret.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Arbeidskontoret har ansvaret for uttak av deltakere til tiltaket. Tiltaksdeltakerne skal tilvises arbeid på lik linje med andre arbeidssøkere.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Arbeidsgiver har arbeidsgiveransvar for tiltaksdeltakerne og ansvaret for at opplæring blir gjennomført. Dette innebærer ansvar for gjennomføring av sysselsettingsoppgaver, opplæringstiltak, arbeidstrening, lønnsutbetalinger og evt. annen aktivitet som kommer inn under ordningen. Arbeidsgiver har ansvaret for at det opprettes en styringsgruppe for tiltaket, jf. § 11.</article><article class="legalP" data-absoluteaddress="/paragraf/10/ledd/4/" id="paragraf-10-ledd-4">Tiltaksdeltakerne plikter å avbryte deltakelsen i tiltaket, dersom vedkommende får tilbud om høvelig arbeid.</article></article><article class="legalArticle" data-lovdata-URL="LTI/forskrift/1993-10-21-948/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Styringsgruppe</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Det skal opprettes en styringsgruppe for tiltaksarbeidet i hver enkelt kommune og fylkeskommune. Det kan i samråd med de aktuelle medlemmene i styringsgruppen inngås avtale om en felles styringsgruppe for flere mindre kommuner.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Statlige etater og ideelle/allmennyttige organisasjoner skal ved bruk av tiltaket enten benytte de kommunale styringsgruppene eller opprette egne styringsgrupper. Det forutsettes enighet om valg av modell mellom arbeidsgiver og arbeidstakerorganisasjonene i den aktuelle etat/organisasjon. Almennyttige/ideelle organisasjoner som inngår en leieavtale med kommunen, er unntatt fra kravet om egne styringsgrupper.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Bestemmelsene om styringsgruppe kan fravikes dersom de aktuelle medlemmene i styringsgruppen er enige om dette.</article><article class="legalP" data-absoluteaddress="/paragraf/11/ledd/4/" id="paragraf-11-ledd-4">I styringsgruppen skal alle arbeidstakerorganisasjonene (alle hovedorganisasjonene) hos tiltaksarrangør/kommunen, LO i privat sektor, næringslivet og arbeidsmarkedsetaten inviteres til å delta.</article><article class="legalP" data-absoluteaddress="/paragraf/11/ledd/5/" id="paragraf-11-ledd-5">Styringsgruppen behandler kommunens (evt. fylkeskommunens/statsetatens) forslag til tiltak/tiltaksplan og skal sikre at bruken av tiltaket ikke fører til at ordinær arbeidskraft fortrenges. Det må være enighet i styringsgruppen om de prosjektene som iverksettes.</article></article><article class="legalArticle" data-lovdata-URL="LTI/forskrift/1993-10-21-948/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Rapportering/refusjon</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Arbeidsgiver pålegges å melde fra til arbeidskontoret når en deltaker slutter på tiltaket.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Arbeidsgiver skal innen den 5. i hver måned rapportere til arbeidskontoret om faktisk sysselsetting på KAJA i foregående måned. Rapporten danner grunnlag for en delutbetaling fra arbeidskontoret og tilsagnet gjøres endelig opp ved tilsagnsperiodens utløp.</article><article class="legalP" data-absoluteaddress="/paragraf/12/ledd/3/" id="paragraf-12-ledd-3">Arbeidsmarkedsetaten anviser refusjon overfor skattefogden på grunnlag av antall gjennomførte månedsverk.</article></article><article class="legalArticle" data-lovdata-URL="LTI/forskrift/1993-10-21-948/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Forholdet til dagpenger under arbeidsløshet</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Når deltakelse i arbeidsmarkedstiltaket nyttes i stedet for dagpenger, skal den tiden arbeidsledige har vært sysselsatt i tiltaket, regnes med som del av den periode vedkommende ellers ville fått dagpenger innenfor begrensningen til 80 uker etter bestemmelsen i lov om folketrygd § 4-4 første ledd.</article></article><article class="legalArticle" data-lovdata-URL="LTI/forskrift/1993-10-21-948/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse og overgangsordninger</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Denne forskrift trer i kraft 1. november 1993.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Departementet kan bestemme overgangsordninger.</article></article></main></body></html>