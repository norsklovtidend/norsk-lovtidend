<!DOCTYPE html><html lang="no"><head><title>Forskrift om obligatorisk opplæring i glattkjøring for fører av tunge kjøretøy (førerkortklassene C, CE, D og DE).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:18</dd><dt class="legacyID">Datokode</dt><dd class="legacyID">FOR-1993-06-14-531</dd><dt class="dokid">DokumentID</dt><dd class="dokid">LTI/forskrift/1993-06-14-531</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 11</dd><dt class="dateInForce">I kraft fra</dt><dd class="dateInForce">1993-07-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§25</li><li>lov/1965-06-18-4/§29</li><li>lov/1965-06-18-4/§30</li><li>forskrift/1979-02-23-4/§17</li><li>forskrift/1979-02-23-4/§18</li><li>forskrift/1979-02-23-4/§19</li><li>forskrift/1979-02-23-4/§42</li><li>forskrift/1968-12-14-9352/§22</li></ul></dd><dt class="dateOfPublication">Kunngjort</dt><dd class="dateOfPublication">1993-07-12</dd><dt class="title">Tittel</dt><dd class="title">Forskrift om obligatorisk opplæring i glattkjøring for fører av tunge kjøretøy (førerkortklassene C, CE, D og DE).</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 14. juni 1993 med hjemmel i forskrift av 23. februar 1979 nr. 4 om førerkort og førerprøve m.v. § 42, jfr §§ 17 nr. 4, 18 nr. 6 og 19 nr. 2 og forskrift av 14. desember 1968 nr. 9352 § 22 om øvingskjøring med motorvogn og om trafikkopplæring m.v.</dd><dt class="refid">RefID</dt><dd class="refid">forskrift/1993-06-14-531</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om obligatorisk opplæring i glattkjøring for fører av tunge kjøretøy (førerkortklassene C, CE, D og DE).<ul class="tocSubUl"><li>§ 1. Forskriftens virkeområde</li><li>§ 2. Krav til fører av tunge kjøretøy</li><li>§ 3. Krav til kursarrangør av obligatorisk opplæring</li><li>§ 4. Administrative plikter, tilsyn m.v.</li><li>§ 5. Ikrafttredelse, overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/1993-06-14-531" id="dokument"><h1>Forskrift om obligatorisk opplæring i glattkjøring for fører av tunge kjøretøy (førerkortklassene C, CE, D og DE).</h1><article class="legalArticle" data-lovdata-URL="LTI/forskrift/1993-06-14-531/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for person som skal erverve førerkort for første gang i klassene C, CE, D eller DE.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften gjelder inntil videre bare for førerkortkandidater med fast bopel eller fast arbeidssted i fylkene Østfold, Oslo, Akershus, Buskerud, Oppland og Hedmark.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">I tvilstilfeller avgjør vegkontoret ved enkeltvedtak om førerkortkandidat omfattes av annet ledd i denne paragraf.</article></article><article class="legalArticle" data-lovdata-URL="LTI/forskrift/1993-06-14-531/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til fører av tunge kjøretøy</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Person som omfattes av § 1 må før avleggelse av førerprøven dokumentere å ha gjennomført kurs i glattkjøring for tunge kjøretøy.</article></article><article class="legalArticle" data-lovdata-URL="LTI/forskrift/1993-06-14-531/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til kursarrangør av obligatorisk opplæring</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Vegdirektoratet godkjenner en kursarrangør for hver bane etter fremlagt dokumentasjon for at kravene i denne paragraf er oppfylt.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Obligatorisk opplæring i glattkjøring for tunge kjøretøy må foregå på bane godkjent av Vegdirektoratet og i regi av kursarrangør tilknyttet den enkelte bane. Kursarrangøren må være organisert som eget selskap, forening eller stiftelse underlagt offentlig registrering, innsyn og kontroll.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Opplæringen skal følge normalplan fastsatt av Vegdirektoratet. Kursarrangøren må disponere lokaler og ha kjøretøy, utstyr og materiell for undervisningen som angitt i normalplanen.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Lærer som underviser ved banen må ha faglærereksamen eller kjørelærereksamen klasse I fra Statens Trafikklærerskole, og ha minst 1 års praksis som lærer på tung bil etter eksamen. I tillegg kreves det spesialutdanning som instruktør for tunge kjøretøy ved glattkjøringsbane etter regler gitt av Vegdirektoratet.</article></article><article class="legalArticle" data-lovdata-URL="LTI/forskrift/1993-06-14-531/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Administrative plikter, tilsyn m.v.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kursarrangør skal føre elevfortegnelse som minst viser elevenes navn, adresse, fødselsdato, førerkortkompetanse og tidspunktet for gjennomført opplæring. Elevfortegnelsen oppbevares ved banen i minst 5 år.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kursarrangør utsteder kursbevis etter gjennomført opplæring.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Vegkontoret kan gi skriftlige pålegg som ansees nødvendig for at opplæringen skal skje i samsvar med Vegdirektoratets normalplan. Ved vesentlig mangelfull opplæring kan Vegdirektoratet tilbakekalle kursarrangørs godkjenning etter § 3.</article></article><article class="legalArticle" data-lovdata-URL="LTI/forskrift/1993-06-14-531/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse, overgangsregler</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft 15. juli 1993.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Forskriften gjelder ikke for person som før 15. juli 1993 har bestilt oppkjøring hos biltilsynet eller som har påbegynt praktisk opplæring ved godkjent kjøreskole eller innen det offentlige skoleverk. Unntaket i forrige punktum forutsetter imidlertid at førerprøven avlegges før 15. september 1993.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Forskriften gjelder ikke for person som utvider sitt førerkort til klasse E på grunnlag av klasse C, D eller DE ervervet før 15. juli 1993.</article></article></main></body></html>