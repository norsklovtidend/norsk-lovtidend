<!DOCTYPE html><html lang="no"><head><title>Forskrift om oppkreving av gebyrer til statskassen for tilsyn med petroleumsvirksomheten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:04</dd><dt class="legacyID">Datokode</dt><dd class="legacyID">FOR-1993-03-26-222</dd><dt class="dokid">DokumentID</dt><dd class="dokid">LTI/forskrift/1993-03-26-222</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 6</dd><dt class="dateInForce">I kraft fra</dt><dd class="dateInForce">1993-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-06-29-1321</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-03-22-11/§1</li><li>lov/1985-03-22-11/§51</li><li>lov/1985-03-22-11/§57</li></ul></dd><dt class="dateOfPublication">Kunngjort</dt><dd class="dateOfPublication">1993-04-26</dd><dt class="title">Tittel</dt><dd class="title">Forskrift om oppkreving av gebyrer til statskassen for tilsyn med petroleumsvirksomheten.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og arbeidsdepartementet 26. mars 1993 med hjemmel i lov 22. mars 1985 nr. 11 om petroleumsvirksomhet (petroleumsloven) §§ 1, 51 og 57.</dd><dt class="refid">RefID</dt><dd class="refid">forskrift/1993-03-26-222</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppkreving av gebyrer til statskassen for tilsyn med petroleumsvirksomheten.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-03-26-222" id="dokument"><h1>Forskrift om oppkreving av gebyrer til statskassen for tilsyn med petroleumsvirksomheten.</h1><article class="legalArticle" data-lovdata-URL="LTI/forskrift/1993-03-26-222/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften omfatter gebyrrelevante utgifter ved tilsyn i petroleumsvirksomheten foretatt av myndighet som er gitt fullmakt i medhold av petroleumsloven.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften kommer også til anvendelse ved virksomhet som nevnt i første ledd i område utenfor den norske del av kontinentalsokkelen dersom dette følger av særskilt avtale med fremmed stat eller av folkeretten for øvrig.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Som gebyrrelevante utgifter regnes tekniske og sikkerhetsmessige kontrollaktiviteter med hensyn til:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/1/" id="paragraf-1-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/1/ledd/1/" id="paragraf-1-ledd-3-punkt-1-ledd-1">Inspeksjoner, herunder forarbeide, reisevirksomhet og etterarbeide (rapporter, pålegg etc)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/2/" id="paragraf-1-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/2/ledd/1/" id="paragraf-1-ledd-3-punkt-2-ledd-1">Arbeide på fast arbeidssted med kontroll av tegninger, beregninger samt besvarelse av forespørsler etc</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/3/" id="paragraf-1-ledd-3-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/3/ledd/1/" id="paragraf-1-ledd-3-punkt-3-ledd-1">Administrasjon, herunder ledelse, regnskap og andre serviceytelser i den utstrekning det angår forannevnte.</article></article></li></ul></article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Tilsynsmyndigheten kan, om den finner det hensiktsmessig, benytte andre offentlige og/eller private institusjoner/selskaper til kontrollarbeid.</article></article><article class="legalArticle" data-lovdata-URL="LTI/forskrift/1993-03-26-222/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For tilsynsarbeid på fast arbeidssted, herunder søknadsbehandling m.v. og for tilsynsarbeid utenfor fast arbeidssted, f.eks. på byggeplass, verft, verksted eller offshore skal det til tilsynsmyndigheten betales gebyr på kr 580,- pr. time, men ikke over kr 4.640,- pr. døgn.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For tilsyn m.v. hvor arbeidstid og reisetid til sammen utgjør mindre enn 8 timer, skal gebyret pr. time betales for ren arbeidstid.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Dersom arbeidstid og reisetid til sammen utgjør 8 timer eller mer, skal gebyret pr. døgn betales.</article></article><article class="legalArticle" data-lovdata-URL="LTI/forskrift/1993-03-26-222/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Gebyr i henhold til § 2 skal betales på grunnlag av oppgaver over anvendt tid.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ved beregning av gebyr etter § 2 skal arbeidstid inntil 30 minutter regnes som halv time og tid utover 30 minutter som hel time.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Gebyrbetaleren kan av tilsynsmyndigheten kreve framlagt timeoppgaver som viser når og hvor arbeidet er utført samt hvem som har forestått dette.</article></article><article class="legalArticle" data-lovdata-URL="LTI/forskrift/1993-03-26-222/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Når tilsyn utenfor fast arbeidssted er forhåndsavtalt, men ikke kan utføres ved tjenestemannens ankomst til stedet for tilsynet av årsaker som ikke skyldes vedkommende tilsynsmyndighet eller dens tjenestemann, betales et gebyr på kr 1.010,- pr fremmøtt tjenestemann utover gebyrsatsen og reiseutgifter.</article></article><article class="legalArticle" data-lovdata-URL="LTI/forskrift/1993-03-26-222/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Dersom institusjoner/selskaper er benyttet til kontrollarbeid i medhold av § 1 fjerde ledd skal tilsynsmyndigheten fastsette gebyret i hvert enkelt tilfelle under hensyn til tjenestens art, omfang og forholdene for øvrig. Kopi av regning fra offentlig og/eller privat institusjon/selskap skal vedlegges tilsynsmyndighetenes regning til gebyrbetaleren.</article></article><article class="legalArticle" data-lovdata-URL="LTI/forskrift/1993-03-26-222/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Utgifter i forbindelse med reiser skal oppkreves etter statens regulativ for tjenestereiser.</article></article><article class="legalArticle" data-lovdata-URL="LTI/forskrift/1993-03-26-222/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">For tjenester som gebyrsatsene i denne forskrift ikke passer for, kan tilsynsmyndigheten fastsette gebyret i det enkelte tilfelle under hensyn til arbeidets art, omfang og forholdene for øvrig.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Tilsynsmyndigheten kan, dersom dette finnes hensiktsmessig, fastsette faste gebyrer for nærmere definerte arbeidsoppgaver.</article></article><article class="legalArticle" data-lovdata-URL="LTI/forskrift/1993-03-26-222/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">For kontrollarbeid i medhold av § 2 skal gebyr betales av rettighetshaveren eller rekvirent.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Når gebyrbetaleren ikke er norsk, kan det før tjenesten påbegynnes kreves stilt bankgaranti e.l. til dekning av det gebyr som måtte påløpe i henhold til denne forskrift.</article></article><article class="legalArticle" data-lovdata-URL="LTI/forskrift/1993-03-26-222/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft 1. mai 1993.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Dette medfører at forskrift av 29. juni 1984 nr. 1321 om oppkreving av gebyrer til statskassen for tilsyn med petroleumsvirksomheten oppheves fra den nye forskriftens ikrafttredelse 1. mai 1993.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Vedtak som er fastsatt i medhold av nevnte forskrift skal fortsatt gjelde inntil de endres eller oppheves av tilsynsmyndigheten.</article></article></main></body></html>