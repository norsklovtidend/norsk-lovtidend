<!DOCTYPE html><html lang="no"><head><title>Forskrift om autorisasjon av regnskapsførere mv. med hjemmel i lov om autorisasjon av regnskapsførere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:11</dd><dt class="legacyID">Datokode</dt><dd class="legacyID">FOR-1993-12-01-1076</dd><dt class="dokid">DokumentID</dt><dd class="dokid">LTI/forskrift/1993-12-01-1076</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 19</dd><dt class="dateInForce">I kraft fra</dt><dd class="dateInForce">1993-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-18-109/§14</li><li>lov/1993-06-18-109/§1</li><li>lov/1993-06-18-109/§4</li><li>lov/1993-06-18-109/§6</li><li>lov/1993-06-18-109/§7</li></ul></dd><dt class="dateOfPublication">Kunngjort</dt><dd class="dateOfPublication">1993-12-17</dd><dt class="title">Tittel</dt><dd class="title">Forskrift om autorisasjon av regnskapsførere mv. med hjemmel i lov om autorisasjon av regnskapsførere.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 1. desember 1993 med hjemmel i lov av 18. juni 1993 nr. 109 om autorisasjon av regnskapsførere § 14, jfr. § 1 første ledd, § 4 siste ledd, § 6 siste ledd og § 7.</dd><dt class="refid">RefID</dt><dd class="refid">forskrift/1993-12-01-1076</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om autorisasjon av regnskapsførere mv. med hjemmel i lov om autorisasjon av regnskapsførere.<ul class="tocSubUl"><li>I.<ul class="tocSubUl"><li>Kapittel 1. Autorisasjonsstyret<ul class="tocSubUl"><li>§ 1-1. Oppnevning av et autorisasjonsstyre</li><li>§ 1-2. Autorisasjonsstyrets kompetanse</li><li>§ 1-3. Taushetsplikt</li><li>§ 1-4. Autorisasjonsstyrets saksbehandling</li><li>§ 1-5. Klage over Autorisasjonsstyrets vedtak</li><li>§ 1-6. Regnskap og årsrapport for Autorisasjonsstyrets virksomhet</li></ul></li><li>Kapittel 2. Frister og overgangsregler<ul class="tocSubUl"><li>§ 2-1. Meldingsfrister</li><li>§ 2-2. Overgangsregler</li></ul></li><li>Kapittel 3. Faglig ansvar i selskap<ul class="tocSubUl"><li>§ 3-1. Oppfylling av faglig ansvarskrav</li></ul></li><li>Kapittel 4. Gebyr og tilsyn<ul class="tocSubUl"><li>§ 4-1. Gebyr</li><li>§ 4-2. Tilsyn med regnskapsførere</li></ul></li><li>Kapittel 5. Særlige regler om visse selskaper mv.<ul class="tocSubUl"><li>§ 5-1. Regnskapslag i jord- og skogbruk</li><li>§ 5-2. Frivillig autorisasjon</li><li>§ 5-3. Konsern og samarbeidende selskaper</li></ul></li><li>Kapittel 6. Særlige regler om revisorer<ul class="tocSubUl"><li>§ 6-1. Hvilke revisorer bestemmelsene gjelder for</li><li>§ 6-2. Revisorers regnskapsførervirksomhet</li></ul></li><li>Kapittel 7. Regnskapsførerregisteret<ul class="tocSubUl"><li>§ 7-1. Melding til registeret</li><li>§ 7-2. Registerføringen</li><li>§ 7-3. Sletting av registerenhet</li><li>§ 7-4. Registeropplysningenes offentlighet</li><li>§ 7-5. Opplysninger til offentlig myndighet</li><li>§ 7-6. Registrert regnskapsfører</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1993-12-01-1076" id="dokument"><h1>Forskrift om autorisasjon av regnskapsførere mv. med hjemmel i lov om autorisasjon av regnskapsførere.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-12-01-1076/KAPITTEL_1" data-partID="k1"><h2 data-text-align="center">I.</h2><section class="section" data-name="kap1" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1993-12-01-1076/KAPITTEL_1-1" data-partID="k1-1"><h3>Kapittel 1. Autorisasjonsstyret</h3><article class="legalArticle" data-lovdata-URL="LTI/forskrift/1993-12-01-1076/§1-1" data-name="§1-1" data-partID="§1-1" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1-1</span>. <span class="legalArticleTitle">Oppnevning av et autorisasjonsstyre</span></h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Finansdepartementet oppnevner et autorisasjonsstyre etter lov av 18. juni 1993 nr. 109 om autorisasjon av regnskapsførere § 1. Styret skal ha 7 medlemmer, derav minst 2 medlemmer fra brukerne og 2 medlemmer fra utøverne. Styrets leder og styremedlemmene skal ha personlige vararepresentanter. Autorisasjonsstyret oppnevnes for en periode på 3 år.</article></article><article class="legalArticle" data-lovdata-URL="LTI/forskrift/1993-12-01-1076/§1-2" data-name="§1-2" data-partID="§1-2" data-absoluteaddress="/kapittel/1/kapittel/1/paragraf/2/" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 1-2</span>. <span class="legalArticleTitle">Autorisasjonsstyrets kompetanse</span></h4><article class="legalP" data-absoluteaddress="/kapittel/1/kapittel/1/paragraf/2/ledd/1/" id="kapittel-1-kapittel-1-paragraf-2-ledd-1">Myndigheten til å treffe enkeltvedtak om autorisasjon etter lovens § 1 delegeres til Autorisasjonsstyret, jfr. lovens § 1 første ledd annet punktum. Det samme gjelder vedtak om registrering etter lovens § 16 og § 11 samt vedtak etter lovens § 4 siste ledd, § 6 siste ledd og § 7.</article><article class="legalP" data-absoluteaddress="/kapittel/1/kapittel/1/paragraf/2/ledd/2/" id="kapittel-1-kapittel-1-paragraf-2-ledd-2">Autorisasjonsstyret kan fastsette veiledende retningslinjer om praktiseringen av loven, om god regnskapsførerskikk, utforming av oppdragsavtaler etter § 3 mv., og kan ta opp forslag om forskriftsbestemmelser og endring i forskriftsbestemmelser overfor departementet.</article><article class="legalP" data-absoluteaddress="/kapittel/1/kapittel/1/paragraf/2/ledd/3/" id="kapittel-1-kapittel-1-paragraf-2-ledd-3">Autorisasjonsstyret tilsetter medarbeidere i styrets sekretariat og fastsetter arbeidsinstruks for sekretariatet. Autorisasjonsstyret inngår avtaler om kontorplass og kontorutstyr i nødvendig utstrekning.</article><article class="legalP" data-absoluteaddress="/kapittel/1/kapittel/1/paragraf/2/ledd/4/" id="kapittel-1-kapittel-1-paragraf-2-ledd-4">Autorisasjonsstyret kan opprette en rådgivende fagnemnd for forberedende saksbehandling i saker som styret skal treffe vedtak i.</article></article><article class="legalArticle" data-lovdata-URL="LTI/forskrift/1993-12-01-1076/§1-3" data-name="§1-3" data-partID="§1-3" data-absoluteaddress="/kapittel/1/kapittel/1/paragraf/3/" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 1-3</span>. <span class="legalArticleTitle">Taushetsplikt</span></h4><article class="legalP" data-absoluteaddress="/kapittel/1/kapittel/1/paragraf/3/ledd/1/" id="kapittel-1-kapittel-1-paragraf-3-ledd-1">Autorisasjonsstyrets medlemmer, medarbeidere i Autorisasjonsstyrets sekretariat samt eventuelt medlemmer av fagnemnda etter § 1-2 skal bevare taushet om forhold de får kjennskap til i tjenesten. Autorisasjonsstyrets leder skal påse at det avgis skriftlig taushetserklæring.</article></article><article class="legalArticle" data-lovdata-URL="LTI/forskrift/1993-12-01-1076/§1-4" data-name="§1-4" data-partID="§1-4" data-absoluteaddress="/kapittel/1/kapittel/1/paragraf/4/" id="kapittel-1-kapittel-1-paragraf-4"><h4 class="legalArticleHeader"><span class="legalArticleValue">§ 1-4</span>. <span class="legalArticleTitle">Autorisasjonsstyrets saksbehandling</span></h4><article class="legalP" data-absoluteaddress="/kapittel/1/kapittel/1/paragraf/4/ledd/1/" id="kapittel-1-kapittel-1-paragraf-4-ledd-1">Autorisasjonsstyret holder møter etter innkalling fra styrets leder, eller i tilfelle dennes stedfortreder, som styrer møtene. Styreprotokollen skal vise hvilke saker som er behandlet og de vedtak som er truffet og med hvilket stemmetall. Vedtak treffes med alminnelig flertall. I tilfelle av stemmelikhet gjør lederens stemme utslaget. Dissenser skal protokolleres. Styreprotokollen undertegnes av styrets leder og de medlemmer som har deltatt i avgjørelsene.</article><article class="legalP" data-absoluteaddress="/kapittel/1/kapittel/1/paragraf/4/ledd/2/" id="kapittel-1-kapittel-1-paragraf-4-ledd-2">Autorisasjonsstyret er vedtaksført når styrets leder, eller i tilfelle dennes stedfortreder, og minst 4 medlemmer, eller i tilfelle disses stedfortredere, deltar i avgjørelsen.</article><article class="legalP" data-absoluteaddress="/kapittel/1/kapittel/1/paragraf/4/ledd/3/" id="kapittel-1-kapittel-1-paragraf-4-ledd-3">Autorisasjonsstyret skal behandle alle enkeltvedtak i samsvar med forvaltningslovens regler om saksforberedelse, jfr. forvaltningsloven kapittel IV. Enkeltvedtak skal begrunnes i samsvar med forvaltningsloven §§ 24 og 25. Person, selskap eller lag som berøres av avgjørelsen skal ha utskrift av avgjørelsen uten ugrunnet opphold med opplysning om adgangen til å klage over vedtaket, jfr. forvaltningsloven § 27.</article></article><article class="legalArticle" data-lovdata-URL="LTI/forskrift/1993-12-01-1076/§1-5" data-name="§1-5" data-partID="§1-5" data-absoluteaddress="/kapittel/1/kapittel/1/paragraf/5/" id="kapittel-1-kapittel-1-paragraf-5"><h4 class="legalArticleHeader"><span class="legalArticleValue">§ 1-5</span>. <span class="legalArticleTitle">Klage over Autorisasjonsstyrets vedtak</span></h4><article class="legalP" data-absoluteaddress="/kapittel/1/kapittel/1/paragraf/5/ledd/1/" id="kapittel-1-kapittel-1-paragraf-5-ledd-1">Autorisasjonsstyrets vedtak kan påklages til Kredittilsynet. Autorisasjonsstyret forbereder klagesaken i samsvar med forvaltningslovens regler, jfr. forvaltningsloven kapittel VI.</article></article><article class="legalArticle" data-lovdata-URL="LTI/forskrift/1993-12-01-1076/§1-6" data-name="§1-6" data-partID="§1-6" data-absoluteaddress="/kapittel/1/kapittel/1/paragraf/6/" id="kapittel-1-kapittel-1-paragraf-6"><h4 class="legalArticleHeader"><span class="legalArticleValue">§ 1-6</span>. <span class="legalArticleTitle">Regnskap og årsrapport for Autorisasjonsstyrets virksomhet</span></h4><article class="legalP" data-absoluteaddress="/kapittel/1/kapittel/1/paragraf/6/ledd/1/" id="kapittel-1-kapittel-1-paragraf-6-ledd-1">Autorisasjonsstyret skal utarbeide en årlig rapport til Kredittilsynet om virksomheten, og skal gjennomføre sin regnskapsføring i samsvar med regnskapsloven. Årsrapporten skal vedlegges budsjett for neste års virksomhet. Autorisasjonsstyrets regnskap og årsoppgjør revideres i samsvar med revisorloven. Revisor oppnevnes av Kredittilsynet.</article></article></section><section class="section" data-name="kap2" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1993-12-01-1076/KAPITTEL_1-2" data-partID="k1-2"><h3>Kapittel 2. Frister og overgangsregler</h3><article class="legalArticle" data-lovdata-URL="LTI/forskrift/1993-12-01-1076/§2-1" data-name="§2-1" data-partID="§2-1" data-absoluteaddress="/kapittel/1/kapittel/2/paragraf/1/" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 2-1</span>. <span class="legalArticleTitle">Meldingsfrister</span></h4><article class="legalP" data-absoluteaddress="/kapittel/1/kapittel/2/paragraf/1/ledd/1/" id="kapittel-1-kapittel-2-paragraf-1-ledd-1">Fristen på 3 måneder for å gi melding etter lovens § 16 første ledd og annet ledd forlenges til 31. desember 1993. Autorisasjonsstyret kan i det enkelte tilfelle godta senere innkomne meldinger, dog ikke etter 1. februar 1994, dersom årsaken til forsinkelsen ikke kan tillegges den meldepliktige.</article></article><article class="legalArticle" data-lovdata-URL="LTI/forskrift/1993-12-01-1076/§2-2" data-name="§2-2" data-partID="§2-2" data-absoluteaddress="/kapittel/1/kapittel/2/paragraf/2/" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 2-2</span>. <span class="legalArticleTitle">Overgangsregler</span></h4><article class="legalP" data-absoluteaddress="/kapittel/1/kapittel/2/paragraf/2/ledd/1/" id="kapittel-1-kapittel-2-paragraf-2-ledd-1">Bestemmelsene i lovens § 16 annet ledd gjelder for person eller selskap som driver regnskapsføring som hoved- eller binæring.</article><article class="legalP" data-absoluteaddress="/kapittel/1/kapittel/2/paragraf/2/ledd/2/" id="kapittel-1-kapittel-2-paragraf-2-ledd-2">Person som i løpet av de siste 5 år har hatt regnskapsføring som hovedyrke i 2 år i virksomhet som driver regnskapsføring for andre unntas fra plikten til autorisasjon etter loven § 1. Det er et vilkår at det blir gitt melding til Autorisasjonsstyret innen 31. desember 1993. Forøvrig gjelder bestemmelsene i første ledd tilsvarende for person som nevnt i første punktum.</article><article class="legalP" data-absoluteaddress="/kapittel/1/kapittel/2/paragraf/2/ledd/3/" id="kapittel-1-kapittel-2-paragraf-2-ledd-3">Autorisasjonsstyret kan kreve dokumentasjon for at vilkårene i første og annet ledd er oppfylt.</article><article class="legalP" data-absoluteaddress="/kapittel/1/kapittel/2/paragraf/2/ledd/4/" id="kapittel-1-kapittel-2-paragraf-2-ledd-4">Selskap eller lag som nevnt i loven § 11 kan likevel utpeke en faglig kvalifisert person som ansvarlig leder av selskapets eller lagets regnskapsførervirksomhet. Er den utpekte person ikke autorisert regnskapsfører etter lovens § 1, har selskapet eller laget ikke rett til å benytte betegnelsen «autorisert» eller forkortelser som antyder at selskapet eller laget er autorisert, jfr. loven § 1. Autorisasjonsstyret kan avslå å godta person utpekt etter annet ledd dersom personens faglige kvalifikasjoner finnes åpenbart utilstrekkelige. Det samme gjelder hvor det etter selskapets eller lagets forhold ikke ansees å være saklig grunnlag for at den utpekte person ikke er autorisert regnskapsfører. Bestemmelsene i dette ledd får tilsvarende anvendelse for andre næringsdrivende som etter bransjemessig sedvane utfører regnskapsføring som ledd i annen næring. Det er et vilkår at næringsdrivende som nevnt i foregående punktum gir melding om sin regnskapsførervirksomhet til Autorisasjonsstyret i samsvar med denne forskrift.</article><article class="legalP" data-absoluteaddress="/kapittel/1/kapittel/2/paragraf/2/ledd/5/" id="kapittel-1-kapittel-2-paragraf-2-ledd-5">Bestemmelsene i foregående ledd gjelder inntil videre, dog ikke ut over 1. januar 1999.</article></article></section><section class="section" data-name="kap3" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTI/forskrift/1993-12-01-1076/KAPITTEL_1-3" data-partID="k1-3"><h3>Kapittel 3. Faglig ansvar i selskap</h3><article class="legalArticle" data-lovdata-URL="LTI/forskrift/1993-12-01-1076/§3-1" data-name="§3-1" data-partID="§3-1" data-absoluteaddress="/kapittel/1/kapittel/3/paragraf/1/" id="kapittel-1-kapittel-3-paragraf-1"><h4 class="legalArticleHeader"><span class="legalArticleValue">§ 3-1</span>. <span class="legalArticleTitle">Oppfylling av faglig ansvarskrav</span></h4><article class="legalP" data-absoluteaddress="/kapittel/1/kapittel/3/paragraf/1/ledd/1/" id="kapittel-1-kapittel-3-paragraf-1-ledd-1">Selskap eller lag som nevnt i lovens § 11 skal ha autorisert regnskapsfører som daglig leder, jfr. dog overgangsbestemmelsene i § 2-2.</article></article></section><section class="section" data-name="kap4" data-section-type="default" data-absoluteaddress="/kapittel/1/kapittel/4/" id="kapittel-1-kapittel-4" data-lovdata-URL="LTI/forskrift/1993-12-01-1076/KAPITTEL_1-4" data-partID="k1-4"><h3>Kapittel 4. Gebyr og tilsyn</h3><article class="legalArticle" data-lovdata-URL="LTI/forskrift/1993-12-01-1076/§4-1" data-name="§4-1" data-partID="§4-1" data-absoluteaddress="/kapittel/1/kapittel/4/paragraf/1/" id="kapittel-1-kapittel-4-paragraf-1"><h4 class="legalArticleHeader"><span class="legalArticleValue">§ 4-1</span>. <span class="legalArticleTitle">Gebyr</span></h4><article class="legalP" data-absoluteaddress="/kapittel/1/kapittel/4/paragraf/1/ledd/1/" id="kapittel-1-kapittel-4-paragraf-1-ledd-1">For autorisasjon etter lovens § 1 eller registrering etter lovens § 16 betales et årlig gebyr på kr. 400,-.</article><article class="legalP" data-absoluteaddress="/kapittel/1/kapittel/4/paragraf/1/ledd/2/" id="kapittel-1-kapittel-4-paragraf-1-ledd-2">Gebyret skrives ut av Autorisasjonsstyret.</article><article class="legalP" data-absoluteaddress="/kapittel/1/kapittel/4/paragraf/1/ledd/3/" id="kapittel-1-kapittel-4-paragraf-1-ledd-3">Gebyrpliktig person eller selskap kan etter vedtak i Autorisasjonsstyret slettes fra registeret dersom gebyr ikke er betalt ved forfall.</article></article><article class="legalArticle" data-lovdata-URL="LTI/forskrift/1993-12-01-1076/§4-2" data-name="§4-2" data-partID="§4-2" data-absoluteaddress="/kapittel/1/kapittel/4/paragraf/2/" id="kapittel-1-kapittel-4-paragraf-2"><h4 class="legalArticleHeader"><span class="legalArticleValue">§ 4-2</span>. <span class="legalArticleTitle">Tilsyn med regnskapsførere</span></h4><article class="legalP" data-absoluteaddress="/kapittel/1/kapittel/4/paragraf/2/ledd/1/" id="kapittel-1-kapittel-4-paragraf-2-ledd-1">Tilsynsmyndighet med regnskapsførere etter lovens § 13 delegeres til Autorisasjonsstyret. Kredittilsynet kan begrense utøvelsen av overordnet tilsynsmyndighet etter lovens § 13 til Autorisasjonsstyrets virksomhet.</article></article></section><section class="section" data-name="kap5" data-section-type="default" data-absoluteaddress="/kapittel/1/kapittel/5/" id="kapittel-1-kapittel-5" data-lovdata-URL="LTI/forskrift/1993-12-01-1076/KAPITTEL_1-5" data-partID="k1-5"><h3>Kapittel 5. Særlige regler om visse selskaper mv.</h3><article class="legalArticle" data-lovdata-URL="LTI/forskrift/1993-12-01-1076/§5-1" data-name="§5-1" data-partID="§5-1" data-absoluteaddress="/kapittel/1/kapittel/5/paragraf/1/" id="kapittel-1-kapittel-5-paragraf-1"><h4 class="legalArticleHeader"><span class="legalArticleValue">§ 5-1</span>. <span class="legalArticleTitle">Regnskapslag i jord- og skogbruk</span></h4><article class="legalP" data-absoluteaddress="/kapittel/1/kapittel/5/paragraf/1/ledd/1/" id="kapittel-1-kapittel-5-paragraf-1-ledd-1">Sammenslutning av regnskapspliktige som nevnt i lovens § 11 (regnskapslag) som utelukkende har medlemmer som driver personlig virksomhet innen jordbruk, skogbruk eller gartneri, jfr. ligningsloven § 5-1, unntas fra autorisasjonsplikt etter lovens § 1. Det samme gjelder når slikt regnskapslag fører regnskap for slike medlemmers virksomhet utenfor jordbruk, skogbruk eller gartneri.</article><article class="legalP" data-absoluteaddress="/kapittel/1/kapittel/5/paragraf/1/ledd/2/" id="kapittel-1-kapittel-5-paragraf-1-ledd-2">Unntaket etter første ledd gjelder ikke dersom regnskapslaget påtar seg oppdrag for medlemmer som ikke driver jordbruk, skogbruk eller gartneri.</article><article class="legalP" data-absoluteaddress="/kapittel/1/kapittel/5/paragraf/1/ledd/3/" id="kapittel-1-kapittel-5-paragraf-1-ledd-3">Regnskapslag som går inn under unntakene i første ledd har ikke rett til å benytte betegnelsen autorisert», «ARL», el. lign., jfr. loven § 1. Forøvrig gjelder bestemmelsene i loven og denne forskrift også for regnskapslag etter denne paragraf, herunder reglene om meldeplikt til Autorisasjonsstyret.</article></article><article class="legalArticle" data-lovdata-URL="LTI/forskrift/1993-12-01-1076/§5-2" data-name="§5-2" data-partID="§5-2" data-absoluteaddress="/kapittel/1/kapittel/5/paragraf/2/" id="kapittel-1-kapittel-5-paragraf-2"><h4 class="legalArticleHeader"><span class="legalArticleValue">§ 5-2</span>. <span class="legalArticleTitle">Frivillig autorisasjon</span></h4><article class="legalP" data-absoluteaddress="/kapittel/1/kapittel/5/paragraf/2/ledd/1/" id="kapittel-1-kapittel-5-paragraf-2-ledd-1">Regnskapslag som nevnt i § 5-1 kan søke autorisasjon på lovens alminnelig vilkår.</article><article class="legalP" data-absoluteaddress="/kapittel/1/kapittel/5/paragraf/2/ledd/2/" id="kapittel-1-kapittel-5-paragraf-2-ledd-2">Frivillig autorisert regnskapslag skal benytte betegnelsen «Autorisert regnskapslag» (ARL) i tilknytning til navnet.</article></article><article class="legalArticle" data-lovdata-URL="LTI/forskrift/1993-12-01-1076/§5-3" data-name="§5-3" data-partID="§5-3" data-absoluteaddress="/kapittel/1/kapittel/5/paragraf/3/" id="kapittel-1-kapittel-5-paragraf-3"><h4 class="legalArticleHeader"><span class="legalArticleValue">§ 5-3</span>. <span class="legalArticleTitle">Konsern og samarbeidende selskaper</span></h4><article class="legalP" data-absoluteaddress="/kapittel/1/kapittel/5/paragraf/3/ledd/1/" id="kapittel-1-kapittel-5-paragraf-3-ledd-1">I konsernforhold kan regnskapsføring for øvrige konsernselskap utøves av ett av konsernselskapene uavhengig av bestemmelsene i lov av 18. juni 1993 nr. 109 om autorisasjon av regnskapsførere.</article><article class="legalP" data-absoluteaddress="/kapittel/1/kapittel/5/paragraf/3/ledd/2/" id="kapittel-1-kapittel-5-paragraf-3-ledd-2">Bestemmelsene i første ledd får tilsvarende anvendelse for varig samarbeidende eller krysseide selskaper dersom samarbeidet eller eierforholdene er av vesentlig samme karakter som et konsernforhold.</article></article></section><section class="section" data-name="kap6" data-section-type="default" data-absoluteaddress="/kapittel/1/kapittel/6/" id="kapittel-1-kapittel-6" data-lovdata-URL="LTI/forskrift/1993-12-01-1076/KAPITTEL_1-6" data-partID="k1-6"><h3>Kapittel 6. Særlige regler om revisorer</h3><article class="legalArticle" data-lovdata-URL="LTI/forskrift/1993-12-01-1076/§6-1" data-name="§6-1" data-partID="§6-1" data-absoluteaddress="/kapittel/1/kapittel/6/paragraf/1/" id="kapittel-1-kapittel-6-paragraf-1"><h4 class="legalArticleHeader"><span class="legalArticleValue">§ 6-1</span>. <span class="legalArticleTitle">Hvilke revisorer bestemmelsene gjelder for</span></h4><article class="legalP" data-absoluteaddress="/kapittel/1/kapittel/6/paragraf/1/ledd/1/" id="kapittel-1-kapittel-6-paragraf-1-ledd-1">Bestemmelsene i dette kapittel gjelder for statsautoriserte og registrerte revisorer som er oppført i Kredittilsynets register over revisorer og revisjonsselskaper som nevnt i revisorloven § 11, jfr. forskrift av 19. september 1990 nr. 766 om revisjon og revisorer.</article></article><article class="legalArticle" data-lovdata-URL="LTI/forskrift/1993-12-01-1076/§6-2" data-name="§6-2" data-partID="§6-2" data-absoluteaddress="/kapittel/1/kapittel/6/paragraf/2/" id="kapittel-1-kapittel-6-paragraf-2"><h4 class="legalArticleHeader"><span class="legalArticleValue">§ 6-2</span>. <span class="legalArticleTitle">Revisorers regnskapsførervirksomhet</span></h4><article class="legalP" data-absoluteaddress="/kapittel/1/kapittel/6/paragraf/2/ledd/1/" id="kapittel-1-kapittel-6-paragraf-2-ledd-1">Revisor som oppfyller vilkårene etter § 6-1 kan drive regnskapsførervirksomhet for andre enn egne revisjonsklienter i samsvar med reglene i lov om autorisasjon av regnskapsførere uten autorisasjon som nevnt i lovens § 1. Forøvrig får lovens bestemmelser tilsvarende anvendelse for regnskapsføring etter denne paragraf.</article><article class="legalP" data-absoluteaddress="/kapittel/1/kapittel/6/paragraf/2/ledd/2/" id="kapittel-1-kapittel-6-paragraf-2-ledd-2">Dersom revisor som nevnt i § 6-1 vil drive regnskapsførervirksomhet skal det gis melding til Autorisasjonsstyret før regnskapsførervirksomheten tar til. Autorisasjonsstyret skal innføre vedkommende revisor i registeret uten ytterligere krav om dokumentasjon så lenge vilkårene i § 6-1 er oppfylt.</article><article class="legalP" data-absoluteaddress="/kapittel/1/kapittel/6/paragraf/2/ledd/3/" id="kapittel-1-kapittel-6-paragraf-2-ledd-3">Revisor som nytter adgangen etter bestemmelsene i denne paragraf har ikke rett til å benytte betegnelser på sin virksomhet som viser at vedkommende er autorisert etter lovens § 1.</article></article></section><section class="section" data-name="kap7" data-section-type="default" data-absoluteaddress="/kapittel/1/kapittel/7/" id="kapittel-1-kapittel-7" data-lovdata-URL="LTI/forskrift/1993-12-01-1076/KAPITTEL_1-7" data-partID="k1-7"><h3>Kapittel 7. Regnskapsførerregisteret</h3><article class="legalArticle" data-lovdata-URL="LTI/forskrift/1993-12-01-1076/§7-1" data-name="§7-1" data-partID="§7-1" data-absoluteaddress="/kapittel/1/kapittel/7/paragraf/1/" id="kapittel-1-kapittel-7-paragraf-1"><h4 class="legalArticleHeader"><span class="legalArticleValue">§ 7-1</span>. <span class="legalArticleTitle">Melding til registeret</span></h4><article class="legalP" data-absoluteaddress="/kapittel/1/kapittel/7/paragraf/1/ledd/1/" id="kapittel-1-kapittel-7-paragraf-1-ledd-1">Autorisasjonsstyret kan bestemme at meldinger til registeret skal gis på skjema med innhold som fastsettes av Autorisasjonsstyret. Krav om opplysninger kan ikke gå ut over det som er nødvendig for å praktisere loven.</article></article><article class="legalArticle" data-lovdata-URL="LTI/forskrift/1993-12-01-1076/§7-2" data-name="§7-2" data-partID="§7-2" data-absoluteaddress="/kapittel/1/kapittel/7/paragraf/2/" id="kapittel-1-kapittel-7-paragraf-2"><h4 class="legalArticleHeader"><span class="legalArticleValue">§ 7-2</span>. <span class="legalArticleTitle">Registerføringen</span></h4><article class="legalP" data-absoluteaddress="/kapittel/1/kapittel/7/paragraf/2/ledd/1/" id="kapittel-1-kapittel-7-paragraf-2-ledd-1">Autorisasjonsstyrets sekretariat foretar foreløpig registrering av innkomne meldinger og søknader fra person, selskap eller lag (registerenhet) som antas å være meldingspliktig eller meldingsberettiget.</article><article class="legalP" data-absoluteaddress="/kapittel/1/kapittel/7/paragraf/2/ledd/2/" id="kapittel-1-kapittel-7-paragraf-2-ledd-2">Endelig registerføring skjer ved vedtak i Autorisasjonsstyret, og gir rettsvirkninger etter denne forskrift.</article></article><article class="legalArticle" data-lovdata-URL="LTI/forskrift/1993-12-01-1076/§7-3" data-name="§7-3" data-partID="§7-3" data-absoluteaddress="/kapittel/1/kapittel/7/paragraf/3/" id="kapittel-1-kapittel-7-paragraf-3"><h4 class="legalArticleHeader"><span class="legalArticleValue">§ 7-3</span>. <span class="legalArticleTitle">Sletting av registerenhet</span></h4><article class="legalP" data-absoluteaddress="/kapittel/1/kapittel/7/paragraf/3/ledd/1/" id="kapittel-1-kapittel-7-paragraf-3-ledd-1">Registerenhet skal slettes fra regnskapsførerregisteret dersom vilkårene for registrering faller bort.</article><article class="legalP" data-absoluteaddress="/kapittel/1/kapittel/7/paragraf/3/ledd/2/" id="kapittel-1-kapittel-7-paragraf-3-ledd-2">Vedtak om sletting av registerenhet treffes av Autorisasjonsstyret.</article><article class="legalP" data-absoluteaddress="/kapittel/1/kapittel/7/paragraf/3/ledd/3/" id="kapittel-1-kapittel-7-paragraf-3-ledd-3">Registerenhet som slettes fra regnskapsførerregisteret taper retten til å utøve regnskapsførervirksomhet etter loven når melding er gitt om slikt vedtak. Autorisasjonsstyret kan gi klage over slikt vedtak oppsettende virkning i samsvar med forvaltningslovens regler.</article></article><article class="legalArticle" data-lovdata-URL="LTI/forskrift/1993-12-01-1076/§7-4" data-name="§7-4" data-partID="§7-4" data-absoluteaddress="/kapittel/1/kapittel/7/paragraf/4/" id="kapittel-1-kapittel-7-paragraf-4"><h4 class="legalArticleHeader"><span class="legalArticleValue">§ 7-4</span>. <span class="legalArticleTitle">Registeropplysningenes offentlighet</span></h4><article class="legalP" data-absoluteaddress="/kapittel/1/kapittel/7/paragraf/4/ledd/1/" id="kapittel-1-kapittel-7-paragraf-4-ledd-1">Opplysninger i regnskapsførerregisteret er offentlige når det gjelder navn eller firma, forretningsadresse, når den registrerte sist fornyet sin autorisasjon i medhold av lovens § 5, samt registreringsnummer. Videre skal det opplyses om person eller selskap er registrert med rett til å utøve regnskapsførervirksomhet og på hvilket grunnlag registreringen i tilfelle er gjennomført.</article><article class="legalP" data-absoluteaddress="/kapittel/1/kapittel/7/paragraf/4/ledd/2/" id="kapittel-1-kapittel-7-paragraf-4-ledd-2">Opplysninger fra registeret er ikke offentlige i videre utstrekning enn det som går fram av første ledd.</article><article class="legalP" data-absoluteaddress="/kapittel/1/kapittel/7/paragraf/4/ledd/3/" id="kapittel-1-kapittel-7-paragraf-4-ledd-3">Bestemmelsene om offentlighet gjelder ikke for foreløpig registrering, jfr. forskriften § 7-2.</article></article><article class="legalArticle" data-lovdata-URL="LTI/forskrift/1993-12-01-1076/§7-5" data-name="§7-5" data-partID="§7-5" data-absoluteaddress="/kapittel/1/kapittel/7/paragraf/5/" id="kapittel-1-kapittel-7-paragraf-5"><h4 class="legalArticleHeader"><span class="legalArticleValue">§ 7-5</span>. <span class="legalArticleTitle">Opplysninger til offentlig myndighet</span></h4><article class="legalP" data-absoluteaddress="/kapittel/1/kapittel/7/paragraf/5/ledd/1/" id="kapittel-1-kapittel-7-paragraf-5-ledd-1">Bestemmelsene i § 7-2 begrenser ikke den rett til å kreve opplysninger som offentlig myndighet har i medhold av lov eller forskrift fastsatt i medhold av lov, og begrenser ikke Finans- og tolldepartementets eller Kredittilsynets innsyn i registeropplysningene.</article></article><article class="legalArticle" data-lovdata-URL="LTI/forskrift/1993-12-01-1076/§7-6" data-name="§7-6" data-partID="§7-6" data-absoluteaddress="/kapittel/1/kapittel/7/paragraf/6/" id="kapittel-1-kapittel-7-paragraf-6"><h4 class="legalArticleHeader"><span class="legalArticleValue">§ 7-6</span>. <span class="legalArticleTitle">Registrert regnskapsfører</span></h4><article class="legalP" data-absoluteaddress="/kapittel/1/kapittel/7/paragraf/6/ledd/1/" id="kapittel-1-kapittel-7-paragraf-6-ledd-1">Person, selskap eller lag som har fått melding om oppføring i Regnskapsførerregisteret i medhold av overgangsreglene i § 2-2 første eller annet ledd, kan nytte betegnelsen «registrert regnskapsfører» i sin regnskapsførervirksomhet.</article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-12-01-1076/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft straks.</article></section></main></body></html>