<!DOCTYPE html><html lang="no"><head><title>Forskrift om innkreving av avgift ved omsetning av egg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:25</dd><dt class="legacyID">Datokode</dt><dd class="legacyID">FOR-1993-11-22-1059</dd><dt class="dokid">DokumentID</dt><dd class="dokid">LTI/forskrift/1993-11-22-1059</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 19</dd><dt class="dateInForce">I kraft fra</dt><dd class="dateInForce">1994-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-10-23-1884</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§7</li></ul></dd><dt class="dateOfPublication">Kunngjort</dt><dd class="dateOfPublication">1993-12-17</dd><dt class="title">Tittel</dt><dd class="title">Forskrift om innkreving av avgift ved omsetning av egg.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 22. november 1993 med hjemmel i lov av 10. juli 1936 nr. 6 til å fremja umsetnaden av jordbruksvaror § 7 annet ledd.</dd><dt class="refid">RefID</dt><dd class="refid">forskrift/1993-11-22-1059</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innkreving av avgift ved omsetning av egg.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-11-22-1059" id="dokument"><h1>Forskrift om innkreving av avgift ved omsetning av egg.</h1><article class="legalArticle" data-lovdata-URL="LTI/forskrift/1993-11-22-1059/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For egg som leveres til godkjent eggpakkeri og andre forhandlere skal avgiften kreves opp av forhandleren og trekkes fra i oppgjøret med produsenten.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forhandleren har plikt til å holde avgiften adskilt i egen kasse. Innehaver eller i tilfelle styret eller daglig leder er ansvarlig for avgiften.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Omsetningsrådet bestemmer hvem som i tillegg til godkjente eggpakkerier skal regnes som forhandlere.</article></article><article class="legalArticle" data-lovdata-URL="LTI/forskrift/1993-11-22-1059/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forhandleren skal hver måned sende oppgave til Omsetningsrådet over mottatt eggkvantum. Oppgaven og avgiftsbeløpet skal være sendt Omsetningsrådet innen den 15. i neste måned.</article></article><article class="legalArticle" data-lovdata-URL="LTI/forskrift/1993-11-22-1059/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Forhandlere som krever opp avgiften plikter å sende årsoppgave til Omsetningsrådet over totalt mottak av egg fra hver enkelt produsent i kalenderåret. Årsoppgaven skal være alfabetisk ordnet på navn med adresse og skal sendes Omsetningsrådet senest innen 30 dager etter utløpet av året.</article></article><article class="legalArticle" data-lovdata-URL="LTI/forskrift/1993-11-22-1059/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Plikt til å kreve opp avgift gjelder enten eggene blir betalt med penger, med andre varer eller blir avregnet i annet mellomregnskap med produsenten.</article></article><article class="legalArticle" data-lovdata-URL="LTI/forskrift/1993-11-22-1059/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved salg som ikke går inn under § 1 i disse forskrifter oppkreves avgiften hos produsenten.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">For hvert kalenderår skal produsenten sende inn oppgave over eggsalget til Omsetningsrådet. Oppgaven skal være sendt Omsetningsrådet innen 30 dager etter utløpet av året.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Produsenten plikter også å sende inn oppgave for hvert kalenderår over hvor meget som er levert av egg til forhandlere, samt å oppgi hvor mange høner han/hun har i sin besetning og antall uker i produksjon. Produsenten skal også oppgi om han/hun er med på ordningen med kontraktproduksjon av konsumegg eller er rugeeggprodusent.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Denne oppgaveplikten gjelder alle eggprodusentene, uavhengig av hvor de har levert produksjonen sin gjennom året.</article></article><article class="legalArticle" data-lovdata-URL="LTI/forskrift/1993-11-22-1059/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Omsetningsrådet, eller den det gir fullmakt til, fører tilsyn med at oppgavene over innbetalinger etter disse forskrifter er riktige og har adgang til all bokføring, korrespondanse og opptegnelser som vedkommer eggproduksjonen og eggomsetningen, herunder næringsoppgaven for jordbruket.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">De som fører kontroll har taushetsplikt om drifts- og omsetningsforhold som de blir kjent med, så langt de ikke etter sin tjenesteplikt må melde opplysningene videre.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Forfalte krav kan motregnes i senere utbetalinger av produksjonstillegg eller annet tilskudd, dersom kravet ikke blir innfridd i rett tid.</article></article><article class="legalArticle" data-lovdata-URL="LTI/forskrift/1993-11-22-1059/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Omsetningsrådet kan i det enkelte tilfelle dispensere fra disse forskrifter.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Omsetningsrådet utarbeider oppgaveskjemaer og gir nærmere bestemmelser om innbetaling av avgiften.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Dersom Omsetningsrådet krever det, kan det for større produsenter forlanges at de sender oppgave og betaler avgift hver måned.</article></article><article class="legalArticle" data-lovdata-URL="LTI/forskrift/1993-11-22-1059/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overtredelse av bestemmelsene i disse forskrifter er straffbart.</article></article><article class="legalArticle" data-lovdata-URL="LTI/forskrift/1993-11-22-1059/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse forskrifter trer i kraft 1. januar 1994, samtidig oppheves forskrift av 23. oktober 1985 nr. 1884 om innkreving av avgift ved omsetning av egg.</article></article></main></body></html>