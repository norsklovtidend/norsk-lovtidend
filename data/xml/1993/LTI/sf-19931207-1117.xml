<!DOCTYPE html><html lang="no"><head><title>Forskrift om autorisasjon for installatører som utfører arbeid knyttet til overføringsnett for kringkasting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:59</dd><dt class="legacyID">Datokode</dt><dd class="legacyID">FOR-1993-12-07-1117</dd><dt class="dokid">DokumentID</dt><dd class="dokid">LTI/forskrift/1993-12-07-1117</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 20</dd><dt class="dateInForce">I kraft fra</dt><dd class="dateInForce">1994-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1899-04-29/§1</li><li>lov/1899-04-29/§3</li><li>forskrift/1987-06-05-461</li></ul></dd><dt class="dateOfPublication">Kunngjort</dt><dd class="dateOfPublication">1993-12-23</dd><dt class="title">Tittel</dt><dd class="title">Forskrift om autorisasjon for installatører som utfører arbeid knyttet til overføringsnett for kringkasting.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 7. desember 1993 med hjemmel i lov 29. april 1899 om Enerett for Staten til Befordring af Meddelelse ved Hjælp af Telegraflinjer og lignende Anlæg (telegrafloven) § 1, jf. § 3, jf. kgl.res. 5. juni 1987 nr. 461 pkt. 2.</dd><dt class="refid">RefID</dt><dd class="refid">forskrift/1993-12-07-1117</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om autorisasjon for installatører som utfører arbeid knyttet til overføringsnett for kringkasting.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Plikt til å ha autorisasjon</li><li>§ 4. Ansvar</li><li>§ 5. Krav til utdanning og praksis (kvalifisert person)</li><li>§ 6. Krav til installatøren</li><li>§ 7. Søknad om autorisasjon</li><li>§ 8. Hvem autorisasjonen gjelder for, varighet av autorisasjon, endringer i autorisert virksomhet, gebyr</li><li>§ 9. Kontroll</li><li>§ 10. Klage</li><li>§ 11. Tilbakekall av autorisasjon</li><li>§ 12. Utfyllende bestemmelser og dispensasjon</li><li>§ 13. Straff</li><li>§ 14. Ikrafttredelse og overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/1993-12-07-1117" id="dokument"><h1>Forskrift om autorisasjon for installatører som utfører arbeid knyttet til overføringsnett for kringkasting.</h1><article class="legalArticle" data-lovdata-URL="LTI/forskrift/1993-12-07-1117/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder krav til installatører som utfører arbeid knyttet til overføringsnett for kringkasting (kabel-TV, fellesantenneanlegg m.v.) som omfatter flere enn fire frittstående bygninger eller flere enn ti mottakertilkoplinger.</article></article><article class="legalArticle" data-lovdata-URL="LTI/forskrift/1993-12-07-1117/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med installatør forstås i denne forskrift næringsvirksomhet som bygger, ombygger, utvider, installerer utstyr for signalformidling<sup class="footnotereference" data-footnotereferencevalue="1" data-unique-footnote-counter="1">1</sup> m.v. eller driver service og vedlikehold på overføringsnett som nevnt i § 1.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med overføringsnett for kringkasting menes i denne forskrift anlegg som ved hjelp av elektromagnetiske bølger overfører kringkastingssignaler, via kabler eller andre overføringsmedia med tilsvarende funksjon, mellom nettets inngang og signaloverleveringspunkter herunder mottakertilkoplinger, antenner, antennekontakter e.l. En hovedsentral er en del av overføringsnettet. Overføringsnett for kringkasting omfatter ikke offentlige telenett.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. § 1 annet ledd i forskrift 7. desember 1993 nr. 1116 om overføringsnett for kringkasting.</article></footer></article><article class="legalArticle" data-lovdata-URL="LTI/forskrift/1993-12-07-1117/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Plikt til å ha autorisasjon</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er forbudt uten autorisasjon fra Statens teleforvaltning å utføre arbeid knyttet til overføringsnett for kringkasting som nevnt i § 1, jf. § 2 første ledd.</article></article><article class="legalArticle" data-lovdata-URL="LTI/forskrift/1993-12-07-1117/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ansvar</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Installatøren har ansvaret for at arbeidet utføres i samsvar med gjeldende regelverk.</article></article><article class="legalArticle" data-lovdata-URL="LTI/forskrift/1993-12-07-1117/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til utdanning og praksis (kvalifisert person)</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Hos installatøren skal det være en fast heltidsansatt person som minst må ha følgende kompetanse (kvalifisert person):<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">tekniske kunnskaper som tilsvarer det som kreves ved 3-årig videregående skoles linjer for elektronikk, samt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">eksamen fra kurs i kabel-TV-teknikk eller tilsvarende kompetanse fra fagfeltet, og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">to års relevant praksis.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Statens teleforvaltning fastsetter nærmere krav til faglig innhold i kurs i kabel-TV-teknikk som nevnt ovenfor.</article></article><article class="legalArticle" data-lovdata-URL="LTI/forskrift/1993-12-07-1117/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til installatøren</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Installatøren skal ha personell med tilstrekkelig kompetanse og kjennskap til de elektriske og funksjonelle spesifikasjoner for de aktuelle utstyr og systemer, slik at arbeid som faller inn under denne forskrift blir utført på en faglig forsvarlig måte og i samsvar med gjeldende installasjonsbestemmelser.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Installatøren skal kunne:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/2/punkt/1/" id="paragraf-6-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/2/punkt/1/ledd/1/" id="paragraf-6-ledd-2-punkt-1-ledd-1">planlegge, dimensjonere og utarbeide teknisk dokumentasjon for overføringsnett for kringkasting</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/2/punkt/2/" id="paragraf-6-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/2/punkt/2/ledd/1/" id="paragraf-6-ledd-2-punkt-2-ledd-1">installere utstyr i følge tilvirkers veiledning og gjeldende tekniske forskrifter for overføringsnett</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/2/punkt/3/" id="paragraf-6-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/6/ledd/2/punkt/3/ledd/1/" id="paragraf-6-ledd-2-punkt-3-ledd-1">utføre nødvendige målinger og foreta idriftsettelse</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/2/punkt/4/" id="paragraf-6-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/6/ledd/2/punkt/4/ledd/1/" id="paragraf-6-ledd-2-punkt-4-ledd-1">utarbeide måleprotokoll og oppdatere dokumentasjonen ved idriftsettelse</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/2/punkt/5/" id="paragraf-6-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/6/ledd/2/punkt/5/ledd/1/" id="paragraf-6-ledd-2-punkt-5-ledd-1">yte service og vedlikehold på overføringsnett og utarbeide servicerapport.</article></article></li></ul></article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Installatøren skal sørge for at tilstrekkelig teknisk utrustning, måleinstrumenter, verktøy, forskrifter og øvrig dokumentasjon er tilgjengelig, slik at virksomheten skjer på en faglig forsvarlig måte. Statens teleforvaltning kan fastsette nærmere regler om krav til slikt utstyr.</article></article><article class="legalArticle" data-lovdata-URL="LTI/forskrift/1993-12-07-1117/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Søknad om autorisasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Søknad om autorisasjon sendes til Statens teleforvaltning på fastsatt skjema, og skal være vedlagt kopier av vitnemål og attester m.v.</article></article><article class="legalArticle" data-lovdata-URL="LTI/forskrift/1993-12-07-1117/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Hvem autorisasjonen gjelder for, varighet av autorisasjon, endringer i autorisert virksomhet, gebyr</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Autorisasjonen gjelder for virksomhet på én adresse. Virksomhet som utøves under annet navn eller adresse, for eksempel virksomhet ved filial, krever egen autorisasjon.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Autorisasjonen gis skriftlig. Den gjelder for 4 år ad gangen.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Endringer i personell eller virksomhet, herunder adresseendring og opphør av virksomhet, skal straks meldes til Statens teleforvaltning.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Statens teleforvaltning kan for en avgrenset periode, for å hindre at autorisert virksomhet må innstilles, fravike kravet om utdanning og praksis.</article><article class="legalP" data-absoluteaddress="/paragraf/8/ledd/5/" id="paragraf-8-ledd-5">Installatøren må betale årlig gebyr<sup class="footnotereference" data-footnotereferencevalue="1" data-unique-footnote-counter="1">1</sup>.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. forskrift 30. oktober 1992 om gebyr for autorisasjoner.</article></footer></article><article class="legalArticle" data-lovdata-URL="LTI/forskrift/1993-12-07-1117/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Statens teleforvaltning kan kontrollere om virksomheten utøves i henhold til denne forskrift.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Når Statens teleforvaltning ber om det, plikter installatør å sende inn oppgave over utført installasjonsarbeid m.v.</article></article><article class="legalArticle" data-lovdata-URL="LTI/forskrift/1993-12-07-1117/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Klage over enkeltvedtak truffet av Statens teleforvaltning i medhold av denne forskrift, avgjøres av Statens teleforvaltningsråd.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Klagesak av prinsipiell betydning eller telepolitisk karakter avgjøres av Samferdselsdepartementet etter at Statens teleforvaltningsråd har gitt begrunnet forslag til vedtak.</article></article><article class="legalArticle" data-lovdata-URL="LTI/forskrift/1993-12-07-1117/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilbakekall av autorisasjon</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Ved vesentlige eller gjentatte brudd på en eller flere av bestemmelsene i gjeldende forskrifter for overføringsnett for kringkasting kan installatørens autorisasjon trekkes tilbake.</article></article><article class="legalArticle" data-lovdata-URL="LTI/forskrift/1993-12-07-1117/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Utfyllende bestemmelser og dispensasjon</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Statens teleforvaltning kan gi utfyllende bestemmelser til denne forskrift.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Statens teleforvaltning kan i enkelttilfeller dispensere fra bestemmelsene i denne forskrift når særlige hensyn tilsier det.</article></article><article class="legalArticle" data-lovdata-URL="LTI/forskrift/1993-12-07-1117/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Overtredelse av denne forskrift er straffbart, jf. lov 29. april 1899 om Enerett for Staten til Befordring af Meddelelse ved Hjælp af Telegraflinjer og lignende Anlæg (telegrafloven) § 6.</article></article><article class="legalArticle" data-lovdata-URL="LTI/forskrift/1993-12-07-1117/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse og overgangsregler</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Forskriften trer i kraft 1. januar 1994.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Etablert virksomhet som utfører arbeid som omfattes av denne forskrift, kan fortsette slik virksomhet uten autorisasjon inntil ett år etter ikrafttredelse av denne forskrift. Søknad om autorisasjon må være Statens teleforvaltning i hende senest tre måneder før utløpet av overgangsperioden.</article></article></main></body></html>