<!DOCTYPE html><html lang="no"><head><title>Lov om endringer i lov av 4. mars 1983 nr. 7 om eierseksjoner, lov av 4. februar 1960 nr. 1 om boligbyggelag og lov av 4. februar 1960 nr. 2 om borettslag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:32</dd><dt class="legacyID">Datokode</dt><dd class="legacyID">LOV-1993-04-30-42</dd><dt class="dokid">DokumentID</dt><dd class="dokid">LTI/lov/1993-04-30-42</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 7</dd><dt class="dateInForce">I kraft fra</dt><dd class="dateInForce">1993-04-30</dd><dt class="changesToDocuments">Endrer</dt><dd class="changesToDocuments"><ul><li>lov/1983-03-04-7</li><li>lov/1960-02-04-1</li><li>lov/1960-02-04-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1993-05-13</dd><dt class="titleShort">Korttittel</dt><dd class="titleShort">Endringslov til eierseksjonsloven m.m.</dd><dt class="title">Tittel</dt><dd class="title">Lov om endringer i lov av 4. mars 1983 nr. 7 om eierseksjoner, lov av 4. februar 1960 nr. 1 om boligbyggelag og lov av 4. februar 1960 nr. 2 om borettslag.</dd><dt class="miscInformation">Annet om dokumentet</dt><dd class="miscInformation">Ot.prp.nr.40 (1992–1993), Innst.O.nr.68 (1992–1993), Besl.O.nr.79 (1992–1993). Odels- og lagtingsvedtak hhv. 29. mars og 1. april 1993. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">lov/1993-04-30-42</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 4. mars 1983 nr. 7 om eierseksjoner, lov av 4. februar 1960 nr. 1 om boligbyggelag og lov av 4. februar 1960 nr. 2 om borettslag.<ul class="tocSubUl"><li>I.<ul class="tocSubUl"><li>§ 16a. Fravikelse</li></ul></li><li>II.</li><li>III.</li><li>IV.</li></ul></li></ul></dd></dl></header><main class="documentBody" data-lovdata-URL="LTI/lov/1993-04-30-42" id="dokument"><h1>Lov om endringer i lov av 4. mars 1983 nr. 7 om eierseksjoner, lov av 4. februar 1960 nr. 1 om boligbyggelag og lov av 4. februar 1960 nr. 2 om borettslag.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1993-04-30-42/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 4. mars 1983 nr. 7 om eierseksjoner gjøres følgende endringer:</article> <article class="defaultP" margin-top="true">§ 16 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Hvis en sameier til tross for advarsel vesentlig misligholder sine forpliktelser, kan styret pålegge vedkommende å selge seksjonen. Kravet om advarsel gjelder ikke i de tilfeller der det kan kreves fravikelse etter § 16a. Advarsel skal gis skriftlig og opplyse om at vesentlig mislighold gir sameiet rett til å kreve seksjonen solgt. Pålegg om salg skal gis skriftlig og opplyse om at seksjonen kan kreves solgt ved tvangssalg hvis pålegget ikke er etterkommet innen en frist som ikke skal settes kortere enn seks måneder fra pålegget er mottatt.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Er pålegget ikke etterkommet innen fristen, kan seksjonen kreves solgt gjennom namsmyndighetene, etter reglene om tvangssalg så langt de passer. Tvangsfullbyrdelsesloven §§ 4-18 og 4-19 gjelder tilsvarende. Dersom det innen fristen etter tvangsfullbyrdelsesloven § 11-7 første ledd reises innvendinger mot tvangssalget, skal begjæringen om tvangssalg ikke tas til følge, med mindre innvendingene er åpenbart grunnløse. Bestemmelsene i tvangsfullbyrdelsesloven § 11-20 om det minste bud som kan stadfestes, gjelder ikke ved tvangssalg etter denne paragraf.</article> <article class="defaultP" margin-top="true">§ 16a skal lyde:</article><article class="futureLegalArticle" data-name="§16a" data-partID="§16a" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 16a</span>. <span class="legalArticleTitle">Fravikelse</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Medfører sameierens oppførsel fare for ødeleggelse eller vesentlig forringelse av eiendommen, eller er sameierens oppførsel til alvorlig plage eller sjenanse for eiendommens øvrige brukere, kan sameiets styre kreve fravikelse av seksjonen etter tvangsfullbyrdelsesloven kapittel 13. Begjæring om fravikelse kan settes frem tidligst samtidig med at det gis pålegg etter § 16 om salg. Begjæringen settes frem for namsretten. Dersom det innen fristen etter tvangsfullbyrdelsesloven § 13-6 reises innvendinger mot fravikelsen, skal begjæringen om fravikelse ikke tas til følge, med mindre innvendingene er åpenbart grunnløse.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Etter reglene i paragrafen her kan det også kreves fravikelse i forhold til bruker som ikke er sameier, når vedkommende sameier senest samtidig gis pålegg etter § 16 om salg.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1993-04-30-42/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 4. februar 1960 nr. 1 om boligbyggelag gjøres følgende endringer:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">I §§ 3, 33, 34 og 51 skal ordene «tillitsmann» og «tillitsmenn» endres til henholdsvis «tillitsvalgt» og «tillitsvalgte».</article> <article class="defaultP" margin-top="true">§ 12 annet ledd første punktum skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Vedkommende skal underrettes om grunnen til styrets vedtak og om at han eller hun innen 30 dager etter at han eller hun er gjort kjent med vedtaket, kan kreve at styret legger vedtaket fram for første ordinære, eller – om styret finner det formålstjenlig – ekstraordinære generalforsamling.</article> <article class="defaultP" margin-top="true">§ 20 skal lyde:</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Når særlige forhold foreligger, har et styremedlem rett til å tre tilbake før funksjonstiden er ute. Om tilbaketreden skal gis rimelig forhåndsvarsel til styret og likeså til den som har valgt ham eller henne når styremedlemmet ikke er valgt av laget.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Et styremedlem kan fjernes før utløpet av funksjonstiden. Vedtak herom treffes av generalforsamlingen eller av representantskapet dersom dette i følge vedtektene velger styre. I begge tilfeller krever et slikt vedtak minst to tredjedeler av de avgitte stemmer.</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">Opphører vervet som styremedlem før utløpet av funksjonstiden eller inntrer det for styremedlemmet en hindring som nevnt i § 18 annet ledd, og varamedlem for vedkommende ikke finnes, skal de øvrige styremedlemmer sørge for at det blir valgt nytt styremedlem for resten av hans eller hennes funksjonstid. Hører valget under generalforsamlingen, kan det utstå til neste ordinære generalforsamling dersom styret er vedtaksført med de gjenstående medlemmene og varamedlemmer.</article> <article class="defaultP" margin-top="true">§ 21 tredje ledd annet punktum skal lyde:</article><article class="legalP" data-absoluteaddress="/kapittel/2/ledd/7/" id="kapittel-2-ledd-7">Er han eller hun ikke tilstede, og det ikke er valgt noen nestleder, velger styret en møteleder.</article><article class="legalP" data-absoluteaddress="/kapittel/2/ledd/8/" id="kapittel-2-ledd-8">I § 35 annet ledd skal «hans» endres til «ordførerens».</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1993-04-30-42/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 4. februar 1960 nr. 2 om borettslag gjøres følgende endringer:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">I §§ 4 og 56 skal ordene «tillitsmann» og «tillitsmenn» endres til henholdsvis «tillitsvalgt» og «tillitsvalgte».</article> <article class="defaultP" margin-top="true">§ 29 annet ledd siste punktum skal lyde:</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Andelseierens rett til å heve avtalen etter dette ledd faller bort hvis han eller hun ikke har gjort bruk av retten innen en måned etter at han eller hun fikk kjennskap til forholdet.</article> <article class="defaultP" margin-top="true">§ 34 a annet ledd skal lyde:</article><article class="legalP" data-absoluteaddress="/kapittel/3/ledd/4/" id="kapittel-3-ledd-4">Styret kan bare nekte en andelseier som nevnt i § 13 annet og fjerde ledd å fremleie boligen, dersom forhold ved fremleietakeren gir saklig grunnlag for nektelsen.</article><article class="legalP" data-absoluteaddress="/kapittel/3/ledd/5/" id="kapittel-3-ledd-5">I § 43 første ledd skal «ham» endres til «ham eller henne».</article> <article class="defaultP" margin-top="true">§ 43 tredje ledd første punktum skal lyde:</article><article class="legalP" data-absoluteaddress="/kapittel/3/ledd/6/" id="kapittel-3-ledd-6">Opphører vervet som styremedlem før utløpet av funksjonstiden eller inntrer det for styremedlemmet en hindring som nevnt i § 41 annet ledd og varamedlem for ham eller henne ikke finnes, skal de øvrige styremedlemmer sørge for at det blir valgt nytt styremedlem for resten av hans eller hennes funksjonstid.</article> <article class="defaultP" margin-top="true">§ 46 fjerde ledd nytt tredje punktum skal lyde:</article><article class="legalP" data-absoluteaddress="/kapittel/3/ledd/7/" id="kapittel-3-ledd-7">Med boligbyggelag som borettslaget ikke er tilknyttet, kan det inngås avtale om forretningsførsel som er uoppsigelig fra borettslagets side for et tidsrom på inntil fem år.</article> <article class="defaultP" margin-top="true">§ 77 syvende ledd tredje punktum skal lyde:</article><article class="legalP" data-absoluteaddress="/kapittel/3/ledd/8/" id="kapittel-3-ledd-8">Det som er bestemt om revisjonsberetningen i § 66 tredje ledd gjelder tilsvarende.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1993-04-30-42/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Loven trer i kraft straks.</article></section></main></body></html>