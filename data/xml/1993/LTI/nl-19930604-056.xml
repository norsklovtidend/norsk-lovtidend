<!DOCTYPE html><html lang="no"><head><title>Lov om endringer i straffeloven, lov om fullbyrding av nordiske dommer på straff m.v. og strafferegistreringsloven (samfunnstjeneste).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:35</dd><dt class="legacyID">Datokode</dt><dd class="legacyID">LOV-1993-06-04-56</dd><dt class="dokid">DokumentID</dt><dd class="dokid">LTI/lov/1993-06-04-56</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 9</dd><dt class="dateInForce">I kraft fra</dt><dd class="dateInForce">1993-06-04</dd><dt class="changesToDocuments">Endrer</dt><dd class="changesToDocuments"><ul><li>lov/1902-05-22-10</li><li>lov/1963-11-15</li><li>lov/1971-06-11-52</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1993-06-30</dd><dt class="titleShort">Korttittel</dt><dd class="titleShort">Endringslov til straffeloven m.v.</dd><dt class="title">Tittel</dt><dd class="title">Lov om endringer i straffeloven, lov om fullbyrding av nordiske dommer på straff m.v. og strafferegistreringsloven (samfunnstjeneste).</dd><dt class="miscInformation">Annet om dokumentet</dt><dd class="miscInformation">Ot.prp.nr.49 (1992–1993), Innst.O.nr.78 (1992–1993), Besl.O.nr.92 (1992–1993). Odels- og lagtingsvedtak hhv. 29. april og 4. mai 1993. Fremmet av Justis- og politidepartementet.</dd><dt class="refid">RefID</dt><dd class="refid">lov/1993-06-04-56</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeloven, lov om fullbyrding av nordiske dommer på straff m.v. og strafferegistreringsloven (samfunnstjeneste).<ul class="tocSubUl"><li>I.</li><li>II.<ul class="tocSubUl"><li>Kapittel 3. Gjennomføring av straff i frihet.<ul class="tocSubUl"><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></li><li>III.</li><li>IV.</li></ul></li></ul></dd></dl></header><main class="documentBody" data-lovdata-URL="LTI/lov/1993-06-04-56" id="dokument"><h1>Lov om endringer i straffeloven, lov om fullbyrding av nordiske dommer på straff m.v. og strafferegistreringsloven (samfunnstjeneste).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1993-06-04-56/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I Almindelig borgerlig Straffelov av 22. mai 1902 nr. 10 gjøres følgende endringer:</article> <article class="defaultP" margin-top="true">§ 72 annet ledd nytt annet punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Tilsvarende gjelder der domfelte i eller utenfor riket utfører samfunnstjeneste i henhold til dom.</article> <article class="defaultP" margin-top="true">Ny § 73 a skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Idømt samfunnstjeneste faller bort ved foreldelse etter de samme frister som for frihetsstraff. Fristen beregnes etter lengden av den subsidiære fengselsstraffen fastsatt etter § 28 a annet ledd. §§ 71 siste ledd siste punktum, 72, 73 og 74 fjerde ledd gjelder tilsvarende så langt de passer.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1993-06-04-56/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 15. november 1963 om fullbyrding av nordiske dommer på straff m.v. gjøres følgende endringer:</article> <article class="defaultP" margin-top="true">Kapittel 3 skal lyde:</article><section class="section" data-name="kap3" data-section-type="default" data-absoluteaddress="/kapittel/2/kapittel/1/" id="kapittel-2-kapittel-1" data-lovdata-URL="LTI/lov/1993-06-04-56/KAPITTEL_2-1" data-partID="k2-1"><h3>Kapittel 3. Gjennomføring av straff i frihet.</h3><article class="legalArticle" data-lovdata-URL="LTI/lov/1993-06-04-56/§7" data-name="§7" data-partID="§7" data-absoluteaddress="/kapittel/2/kapittel/1/paragraf/1/" id="kapittel-2-kapittel-1-paragraf-1"><h4 class="legalArticleHeader"><span class="legalArticleValue">§ 7</span>.</h4><article class="legalP" data-absoluteaddress="/kapittel/2/kapittel/1/paragraf/1/ledd/1/" id="kapittel-2-kapittel-1-paragraf-1-ledd-1">På begjæring kan det her i riket settes i verk tilsyn med personer som i Danmark, Finland, Island eller Sverige har fått<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/kapittel/1/paragraf/1/ledd/1/punkt/1/" id="kapittel-2-kapittel-1-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/kapittel/1/paragraf/1/ledd/1/punkt/1/ledd/1/" id="kapittel-2-kapittel-1-paragraf-1-ledd-1-punkt-1-ledd-1">betinget dom med tilsyn eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/kapittel/1/paragraf/1/ledd/1/punkt/2/" id="kapittel-2-kapittel-1-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/kapittel/1/paragraf/1/ledd/1/punkt/2/ledd/1/" id="kapittel-2-kapittel-1-paragraf-1-ledd-1-punkt-2-ledd-1">dom på samfunnstjeneste.</article></article></li></ul></article></article><article class="legalArticle" data-lovdata-URL="LTI/lov/1993-06-04-56/§8" data-name="§8" data-partID="§8" data-absoluteaddress="/kapittel/2/kapittel/1/paragraf/2/" id="kapittel-2-kapittel-1-paragraf-2"><h4 class="legalArticleHeader"><span class="legalArticleValue">§ 8</span>.</h4><article class="legalP" data-absoluteaddress="/kapittel/2/kapittel/1/paragraf/2/ledd/1/" id="kapittel-2-kapittel-1-paragraf-2-ledd-1">Blir det satt i verk tilsyn etter § 7 bokstav a, gjelder de regler for tilsyn med lovbrytere som er gitt i medhold av straffeloven § 53 nr. 6. Blir det satt i verk tilsyn etter § 7 bokstav b, gjelder reglene om gjennomføring av samfunnstjeneste i straffeloven § 28 a fjerde ledd og i eller i medhold av § 28 b.</article><article class="legalP" data-absoluteaddress="/kapittel/2/kapittel/1/paragraf/2/ledd/2/" id="kapittel-2-kapittel-1-paragraf-2-ledd-2">De særvilkår som er fastsatt i den betingete dom, og de forutsetninger som gjelder for samfunnstjenesten, får virkning her i riket så langt de passer. Departementet kan i samband med at det treffes avgjørelse etter § 17, foreta endring til så vidt mulig tilsvarende vilkår eller forutsetninger.</article><article class="legalP" data-absoluteaddress="/kapittel/2/kapittel/1/paragraf/2/ledd/3/" id="kapittel-2-kapittel-1-paragraf-2-ledd-3">Bestemmelsene i straffeloven §§ 28 c og 54 gjelder tilsvarende. Treffer retten avgjørelse om fullbyrding av en betinget frihetsstraff eller subsidiær frihetsstraff, skal denne fullbyrdes som fengselsstraff, jfr. § 4. Hvis det i dommen ikke er fastsatt frihetsstraff, kan retten fastsette straffen eller overlate avgjørelsen til vedkommende myndighet i domslandet etter siste ledd.</article><article class="legalP" data-absoluteaddress="/kapittel/2/kapittel/1/paragraf/2/ledd/4/" id="kapittel-2-kapittel-1-paragraf-2-ledd-4">Dersom omstendighetene taler for det, kan departementet eller retten overlate til vedkommende myndighet i domslandet å treffe avgjørelser i saker hvor det etter reglene i tredje ledd er spørsmål om å endre en betinget dom eller å fullbyrde frihetsstraff.</article></article><article class="legalArticle" data-lovdata-URL="LTI/lov/1993-06-04-56/§9" data-name="§9" data-partID="§9" data-absoluteaddress="/kapittel/2/kapittel/1/paragraf/3/" id="kapittel-2-kapittel-1-paragraf-3"><h4 class="legalArticleHeader"><span class="legalArticleValue">§ 9</span>.</h4><article class="legalP" data-absoluteaddress="/kapittel/2/kapittel/1/paragraf/3/ledd/1/" id="kapittel-2-kapittel-1-paragraf-3-ledd-1">Når en person som i Danmark, Finland, Island eller Sverige har fått betinget dom eller dom på samfunnstjeneste, her i riket blir kjent skyldig i en straffbar handling, kan retten, selv om det ikke er satt i verk tilsyn etter § 7, fastsette en samlet ubetinget straff for begge handlinger i samsvar med reglene om dette i straffeloven § 54 nr. 3 eller § 28 c annet ledd.</article></article><article class="legalArticle" data-lovdata-URL="LTI/lov/1993-06-04-56/§10" data-name="§10" data-partID="§10" data-absoluteaddress="/kapittel/2/kapittel/1/paragraf/4/" id="kapittel-2-kapittel-1-paragraf-4"><h4 class="legalArticleHeader"><span class="legalArticleValue">§ 10</span>.</h4><article class="legalP" data-absoluteaddress="/kapittel/2/kapittel/1/paragraf/4/ledd/1/" id="kapittel-2-kapittel-1-paragraf-4-ledd-1">Til myndighetene i Danmark, Finland, Island eller Sverige kan det settes fram begjæring om at det der settes i verk tilsyn og andre tiltak som det er truffet bestemmelse om i en betinget dom eller dom på samfunnstjeneste, avsagt her i riket.</article><article class="legalP" data-absoluteaddress="/kapittel/2/kapittel/1/paragraf/4/ledd/2/" id="kapittel-2-kapittel-1-paragraf-4-ledd-2">Er tilsyn med en betinget domfelt eller med samfunnstjeneste i medhold av første ledd overført til myndighetene i Danmark, Finland, Island eller Sverige, gjelder bestemmelsene i straffeloven om betinget dom eller samfunnstjeneste bare dersom domfelte her i riket kjennes skyldig i en straffbar handling, eller myndighetene i vedkommende land overlater til domstol her i riket å treffe avgjørelse om endring av den betingete dom eller fullbyrdelse av subsidiær frihetsstraff.</article><article class="legalP" data-absoluteaddress="/kapittel/2/kapittel/1/paragraf/4/ledd/3/" id="kapittel-2-kapittel-1-paragraf-4-ledd-3">Dersom myndighetene i det land som tilsynet er overført til, treffer bestemmelse om forlengelse av prøvetiden eller om endring av særlige vilkår i den betingete dom eller bestemmelse som nevnt i straffeloven § 28 b tredje og fjerde ledd, har denne bestemmelse virkning her i riket.</article></article><article class="legalArticle" data-lovdata-URL="LTI/lov/1993-06-04-56/§11" data-name="§11" data-partID="§11" data-absoluteaddress="/kapittel/2/kapittel/1/paragraf/5/" id="kapittel-2-kapittel-1-paragraf-5"><h4 class="legalArticleHeader"><span class="legalArticleValue">§ 11</span>.</h4><article class="legalP" data-absoluteaddress="/kapittel/2/kapittel/1/paragraf/5/ledd/1/" id="kapittel-2-kapittel-1-paragraf-5-ledd-1">Treffes det i Danmark, Finland, Island eller Sverige beslutning om fullbyrding av straff for en handling som det her i riket er gitt betinget dom eller samfunnstjeneste for, har denne beslutning samme virkning som en avgjørelse truffet etter reglene i straffeloven § 54 eller § 28 c.</article><article class="legalP" data-absoluteaddress="/kapittel/2/kapittel/1/paragraf/5/ledd/2/" id="kapittel-2-kapittel-1-paragraf-5-ledd-2">Blir en person som her i riket har fått betinget dom eller dom på samfunnstjeneste, i Danmark, Finland, Island eller Sverige dømt for en straffbar handling begått i prøvetiden eller gjennomføringstiden uten at den nye dommen avgjør spørsmålet om endring av den betingete dom eller fullbyrdelse av subsidiær frihetsstraff, kan spørsmålet om den betingete dommen eller den subsidiære frihetsstraffen skal fullbyrdes, bringes inn for forhørsretten til avgjørelse.</article> <article class="defaultP" margin-top="true">§ 17 siste punktum skal lyde:</article><article class="legalP" data-absoluteaddress="/kapittel/2/kapittel/1/paragraf/5/ledd/3/" id="kapittel-2-kapittel-1-paragraf-5-ledd-3">Lyder dommen på frihetsstraff eller samfunnstjeneste, skal den dømte i alminnelighet gis anledning til å uttale seg før vedtak gjøres.</article> <article class="defaultP" margin-top="true">§ 19 første ledd tredje punktum skal lyde:</article><article class="legalP" data-absoluteaddress="/kapittel/2/kapittel/1/paragraf/5/ledd/4/" id="kapittel-2-kapittel-1-paragraf-5-ledd-4">Lyder dommen på frihetsstraff eller samfunnstjeneste, skal det beskikkes offentlig forsvarer for den dømte.</article></article></section></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1993-06-04-56/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 11. juni 1971 nr. 52 om strafferegistrering gjøres følgende endringer:</article> <article class="defaultP" margin-top="true">§ 1 første og annet ledd skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">I et Strafferegister som omfatter hele riket, tas inn opplysninger om dommer, vedtatte forelegg og andre avgjørelser som går ut på:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/ledd/2/punkt/1/" id="kapittel-3-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/3/ledd/2/punkt/1/ledd/1/" id="kapittel-3-ledd-2-punkt-1-ledd-1">Frihetsstraff, samfunnstjeneste, rettighetstap eller utsettelse med å idømme straff.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/ledd/2/punkt/2/" id="kapittel-3-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/3/ledd/2/punkt/2/ledd/1/" id="kapittel-3-ledd-2-punkt-2-ledd-1">Bot for forbrytelse.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/ledd/2/punkt/3/" id="kapittel-3-ledd-2-punkt-3"><span class="data-originalId">3.</span><article class="legalP" data-absoluteaddress="/kapittel/3/ledd/2/punkt/3/ledd/1/" id="kapittel-3-ledd-2-punkt-3-ledd-1">Sikring, forvaring eller anbringelse i arbeidshus.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/3/ledd/2/punkt/4/" id="kapittel-3-ledd-2-punkt-4"><span class="data-originalId">4.</span><article class="legalP" data-absoluteaddress="/kapittel/3/ledd/2/punkt/4/ledd/1/" id="kapittel-3-ledd-2-punkt-4-ledd-1">Betinget påtaleunnlatelse etter straffeprosessloven § 69 i sak om forbrytelse.</article></article></li></ul></article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Gjelder avgjørelsen et foretak, jf straffeloven § 48 a, skal det opplyses om det i registeret.</article> <article class="defaultP" margin-top="true">§ 1 nåværende annet ledd blir nytt tredje ledd.</article> <article class="defaultP" margin-top="true">§ 6 første ledd skal lyde:</article><article class="legalP" data-absoluteaddress="/kapittel/3/ledd/4/" id="kapittel-3-ledd-4">I attest som nevnt i § 5 skal det ikke tas med opplysninger om:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/ledd/4/punkt/1/" id="kapittel-3-ledd-4-punkt-1"><span class="data-originalId">1.</span><article class="legalP" data-absoluteaddress="/kapittel/3/ledd/4/punkt/1/ledd/1/" id="kapittel-3-ledd-4-punkt-1-ledd-1">Påtaleunnlatelse for forseelse, ubetinget påtaleunnlatelse for forbrytelse eller overføring av straffesak til megling i konfliktråd.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/ledd/4/punkt/2/" id="kapittel-3-ledd-4-punkt-2"><span class="data-originalId">2.</span><article class="legalP" data-absoluteaddress="/kapittel/3/ledd/4/punkt/2/ledd/1/" id="kapittel-3-ledd-4-punkt-2-ledd-1">Dom på militær arrest.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/ledd/4/punkt/3/" id="kapittel-3-ledd-4-punkt-3"><span class="data-originalId">3.</span><article class="legalP" data-absoluteaddress="/kapittel/3/ledd/4/punkt/3/ledd/1/" id="kapittel-3-ledd-4-punkt-3-ledd-1">Bot for forseelse, med mindre den etter politiets skjønn kan være av betydning for formålet med attesten og ikke er eldre enn 2 år regnet fra dommen eller vedtagelsen av forelegget.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/3/ledd/4/punkt/4/" id="kapittel-3-ledd-4-punkt-4"><span class="data-originalId">4.</span><article class="legalP" data-absoluteaddress="/kapittel/3/ledd/4/punkt/4/ledd/1/" id="kapittel-3-ledd-4-punkt-4-ledd-1">Bot for forbrytelse etter dom som er avsagt eller forelegg som er vedtatt mer enn 2 år før attesten blir utstedt.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/3/ledd/4/punkt/5/" id="kapittel-3-ledd-4-punkt-5"><span class="data-originalId">5.</span><article class="legalP" data-absoluteaddress="/kapittel/3/ledd/4/punkt/5/ledd/1/" id="kapittel-3-ledd-4-punkt-5-ledd-1">Betinget påtaleunnlatelse for forbrytelse når påtaleunnlatelsen er meddelt eller dommen er avsagt mer enn 2 år før attesten blir utstedt.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/3/ledd/4/punkt/6/" id="kapittel-3-ledd-4-punkt-6"><span class="data-originalId">6.</span><article class="legalP" data-absoluteaddress="/kapittel/3/ledd/4/punkt/6/ledd/1/" id="kapittel-3-ledd-4-punkt-6-ledd-1">Betinget dom når dommen er avsagt mer enn 5 år før attesten blir utstedt. Det samme gjelder dom på sikring når dommen ikke har medført anbringelse i anstalt og sikringstiden er utløpt, samt dom på bemyndigelse til anbringelse i tvangsarbeid eller kursted når bemyndigelsen ikke har vært brukt.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/3/ledd/4/punkt/7/" id="kapittel-3-ledd-4-punkt-7"><span class="data-originalId">7.</span><article class="legalP" data-absoluteaddress="/kapittel/3/ledd/4/punkt/7/ledd/1/" id="kapittel-3-ledd-4-punkt-7-ledd-1">Dom på ubetinget fengsel inntil 6 måneder, ungdomsfengsel eller arbeidsskole når den dømte er løslatt, på prøve eller endelig, mer enn 5 år før attesten blir utstedt. Det samme gjelder for dom på bemyndigelse til anbringelse i tvangsarbeid eller kursted når bemyndigelsen har vært brukt. Det samme gjelder også dom på samfunnstjeneste der den subsidiære fengselsstraffen er inntil 6 måneder, og samfunnstjenesten er utført mer enn 5 år før attesten blir utstedt.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/3/ledd/4/punkt/8/" id="kapittel-3-ledd-4-punkt-8"><span class="data-originalId">8.</span><article class="legalP" data-absoluteaddress="/kapittel/3/ledd/4/punkt/8/ledd/1/" id="kapittel-3-ledd-4-punkt-8-ledd-1">Dom på tidsbestemt rettighetstap såfremt dommen er avsagt mer enn 10 år før attesten blir utstedt.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/3/ledd/4/punkt/9/" id="kapittel-3-ledd-4-punkt-9"><span class="data-originalId">9.</span><article class="legalP" data-absoluteaddress="/kapittel/3/ledd/4/punkt/9/ledd/1/" id="kapittel-3-ledd-4-punkt-9-ledd-1">Dom på ubetinget fengsel over 6 måneder eller forvaring såfremt den dømte er løslatt, på prøve eller endelig, mer enn 10 år før attesten blir utstedt. Det samme gjelder dom på samfunnstjeneste der den subsidiære straffen er over 6 måneder, og samfunnstjenesten er utført mer enn 10 år før attesten blir utstedt.</article></article></li><li data-li-identifier="10." data-name="10."><article class="listArticle" data-absoluteaddress="/kapittel/3/ledd/4/punkt/10/" id="kapittel-3-ledd-4-punkt-10"><span class="data-originalId">10.</span><article class="legalP" data-absoluteaddress="/kapittel/3/ledd/4/punkt/10/ledd/1/" id="kapittel-3-ledd-4-punkt-10-ledd-1">Dom på sikring som har medført anbringelse i anstalt, såfremt det er gått mer enn 10 år siden sikringstiden utløp.</article></article></li><li data-li-identifier="11." data-name="11."><article class="listArticle" data-absoluteaddress="/kapittel/3/ledd/4/punkt/11/" id="kapittel-3-ledd-4-punkt-11"><span class="data-originalId">11.</span><article class="legalP" data-absoluteaddress="/kapittel/3/ledd/4/punkt/11/ledd/1/" id="kapittel-3-ledd-4-punkt-11-ledd-1">Strafferettslige reaksjoner ilagt foretak, jf straffeloven § 48 a.</article></article></li></ul></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1993-06-04-56/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Endringene trer i kraft straks.</article></section></main></body></html>