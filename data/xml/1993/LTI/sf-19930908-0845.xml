<!DOCTYPE html><html lang="no"><head><title>Forskrift om adgang til frivillig pensjonstrygd for arbeidstakere på utenlandsk skip og borefartøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:37</dd><dt class="legacyID">Datokode</dt><dd class="legacyID">FOR-1993-09-08-845</dd><dt class="dokid">DokumentID</dt><dd class="dokid">LTI/forskrift/1993-09-08-845</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 15</dd><dt class="dateInForce">I kraft fra</dt><dd class="dateInForce">1993-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1948-12-03-7/§1</li></ul></dd><dt class="dateOfPublication">Kunngjort</dt><dd class="dateOfPublication">1993-10-01</dd><dt class="title">Tittel</dt><dd class="title">Forskrift om adgang til frivillig pensjonstrygd for arbeidstakere på utenlandsk skip og borefartøy.</dd><dt class="miscInformation">Annet om dokumentet</dt><dd class="miscInformation">Fastsatt av styret i Pensjonstrygden for sjømenn 8. september 1993 med hjemmel i lov av 3. desember 1948 nr. 7 om pensjonstrygd for sjømenn § 1 nr. 2 første ledd bokstav d annet punktum.</dd><dt class="refid">RefID</dt><dd class="refid">forskrift/1993-09-08-845</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til frivillig pensjonstrygd for arbeidstakere på utenlandsk skip og borefartøy.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-09-08-845" id="dokument"><h1>Forskrift om adgang til frivillig pensjonstrygd for arbeidstakere på utenlandsk skip og borefartøy.</h1><article class="legalArticle" data-lovdata-URL="LTI/forskrift/1993-09-08-845/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter omfatter norsk statsborger og person med fast bopel i Norge meldt til folkeregisteret som er tilsatt på skip eller borefartøy innført i utenlandsk skipsregister, men som ikke er pliktig omfattet av pensjonstrygden for sjømenn etter lovens § 1 nr. 2 første ledd bokstav d første punktum.</article></article><article class="legalArticle" data-lovdata-URL="LTI/forskrift/1993-09-08-845/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For å kunne bli frivillig pensjonstrygdet etter disse forskrifter kreves at arbeidstakeren<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">er frivillig trygdet etter lov om folketrygd § 1-4 bokstav b for pensjonsdelen.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">påtar seg å svare arbeidstaker- og rederavgift etter de bestemmelser og satser som gjelder til enhver tid for arbeidstakere som er pliktig omfattet av trygden.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">søker om det på slik måte som Pensjonstrygden bestemmer.</article></article></li></ul></article></article><article class="legalArticle" data-lovdata-URL="LTI/forskrift/1993-09-08-845/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Pensjonstrygden kan innhente de opplysninger en finner nødvendig for å avgjøre en søknad om frivillig trygd, samt for å kontrollere at vilkårene for trygdedekning er til stede.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Pensjonstrygden kan sette som vilkår for å innvilge søknaden at søkeren oppnevner en representant for seg her i riket som trygden godkjenner.</article></article><article class="legalArticle" data-lovdata-URL="LTI/forskrift/1993-09-08-845/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Vedtak om frivillig trygd gjelder fra og med kalendermåneden etter den måned søknaden kom inn eller fra et senere tidspunkt som søknaden angir.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dersom det finnes rimelig, kan vedtaket gis tilbakevirkende kraft. Skal vedtaket gis virkning for lenger tid tilbake enn tre måneder før den kalendermåned søknaden kom inn, må det dreie seg om samme arbeidsforhold, og det skal svares renter etter de regler som gjelder ved for sent betalt pensjonsavgift (morarenter).</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">I den utstrekning det ikke følger noe annet av disse forskrifter, har den frivillig trygdede samme rettigheter og plikter etter lov om pensjonstrygd for sjømenn som pliktig trygdede.</article></article><article class="legalArticle" data-lovdata-URL="LTI/forskrift/1993-09-08-845/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Rederavgiften beregnes etter samme avgiftsgrunnlag som benyttes ved beregning av pensjonsavgiften til folketrygden. Pensjonstrygden kan nytte et annet avgiftsgrunnlag dersom en finner grunn til det.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Avgiftsgrunnlaget kan revideres med tilbakevirkende kraft.</article></article><article class="legalArticle" data-lovdata-URL="LTI/forskrift/1993-09-08-845/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Arbeidstaker- og rederavgift svares normalt i terminer på to måneder, og forfaller til betaling den 20. i påfølgende måned. Dersom det foreligger særlige grunner, kan Pensjonstrygden bestemme at andre terminer og forfallstidspunkt skal benyttes.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Arbeidstakeren er selv ansvarlig for at arbeidstakeravgift og rederavgift betales til trygden, og at betaling skjer til rett tid.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Ved forsinket betaling, skal det svares morarenter etter samme regler som ved pliktig trygd.</article></article><article class="legalArticle" data-lovdata-URL="LTI/forskrift/1993-09-08-845/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Arbeidstakeren plikter å melde fra dersom trygdedekningen i folketrygden endres eller opphører, og må for øvrig oppfylle de plikter som trygden pålegger vedrørende registrering, meldinger, innsending av avgiftsoppgaver, innbetaling av avgift, m.v.</article></article><article class="legalArticle" data-lovdata-URL="LTI/forskrift/1993-09-08-845/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Arbeidstakeren kan til enhver tid be om at trygd etter disse forskrifter opphører. Opphør etter krav fra arbeidstakeren kan ikke skje med virkning for tidligere tidsrom som det er betalt avgift for, og hvor vilkårene for frivillig trygd var oppfylt.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Pensjonstrygden kan bestemme at frivillig trygd opphører dersom arbeidstakeren ikke oppfyller sine plikter overfor trygden. Skyldes opphøret at det ikke er betalt korrekt avgift, herunder eventuelle morarenter, fastsettes tidsrommet trygdedekningen har vart i forhold til innbetalt avgift. Slik etterfølgende beregning av trygdet tidsrom foretas også i andre tilfelle hvor det viser seg i ettertid at det er betalt for lite avgift, jf. lovens § 3 nr. 1 første punktum.</article></article><article class="legalArticle" data-lovdata-URL="LTI/forskrift/1993-09-08-845/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse forskrifter trer i kraft straks og gis virkning fra 1. mai 1993.</article></article></main></body></html>