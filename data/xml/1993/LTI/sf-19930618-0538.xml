<!DOCTYPE html><html lang="no"><head><title>Forskrift om endring i forskrift om stevnevidners og polititjenestemenns utførelse av forkynnelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:27</dd><dt class="legacyID">Datokode</dt><dd class="legacyID">FOR-1993-06-18-538</dd><dt class="dokid">DokumentID</dt><dd class="dokid">LTI/forskrift/1993-06-18-538</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 11</dd><dt class="dateInForce">I kraft fra</dt><dd class="dateInForce">1993-08-12</dd><dt class="changesToDocuments">Endrer</dt><dd class="changesToDocuments"><ul><li>forskrift/1927-06-24-9812</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1915-08-13-5/§63</li><li>lov/1915-08-13-5/§190</li></ul></dd><dt class="dateOfPublication">Kunngjort</dt><dd class="dateOfPublication">1993-07-12</dd><dt class="title">Tittel</dt><dd class="title">Forskrift om endring i forskrift om stevnevidners og polititjenestemenns utførelse av forkynnelser.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 18. juni 1993 med hjemmel i lov 13. august 1915 nr. 5 § 63 og § 190. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1993-06-18-538</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stevnevidners og polititjenestemenns utførelse av forkynnelser.</li></ul></dd></dl></header><main class="documentBody" data-lovdata-URL="LTI/forskrift/1993-06-18-538" id="dokument"><h1>Forskrift om endring i forskrift om stevnevidners og polititjenestemenns utførelse av forkynnelser.</h1><article class="legalP" data-absoluteaddress="/ledd/1/" id="ledd-1">I forskrift av 24. juni 1927 om stevnevidners og polititjenestemenns utførelse av forskynnelser gjøres følgende endringer:</article> <article class="defaultP" margin-top="true">Overskriften skal lyde:</article><article class="legalP" data-absoluteaddress="/ledd/2/" id="ledd-2"><i>Forskrift om stevnevitners, politiansattes og fengselstjenestemenns utførelse av forkynnelser.</i></article> <article class="defaultP" margin-top="true">§ 1 annet punktum skal lyde:</article><article class="legalP" data-absoluteaddress="/ledd/3/" id="ledd-3">Dette gjelder også de ansatte i politiet og fengselstjenestemenn som det blir overdratt å utføre forkynnelser.</article> <article class="defaultP" margin-top="true">§ 2 første ledd annet punktum skal lyde:</article><article class="legalP" data-absoluteaddress="/ledd/4/" id="ledd-4">Høyesteretts stevnevitner avgir forsikring ved Oslo byrett.</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/ledd/5/" id="ledd-5">Hvert hovedstevnevitne skal føre en journal, enten papir- eller edb-basert, som fastsatt av Justisdepartementet. Ethvert skrift som kommer til forkynnelse, føres inn i journalen og gis et nummer. Nummerrekken begynner med tallet 1 ved hvert årsskifte.</article><article class="legalP" data-absoluteaddress="/ledd/6/" id="ledd-6">Journalen godkjennes av herreds- og byrettens formann som også har tilsyn med at den blir ført riktig. Den skal forelegges formannen til ettersyn minst en gang årlig.</article><article class="legalP" data-absoluteaddress="/ledd/7/" id="ledd-7">For Høyesteretts stevnevitner, politiets ansatte og fengslenes tjenestemenn godkjennes og etterses journaler av henholdsvis Høyesteretts direktør, politimesteren og fengselsdirektøren.</article><article class="legalP" data-absoluteaddress="/ledd/8/" id="ledd-8">Departementet kan gi nærmere bestemmeelser om lagring av journalen.</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/ledd/9/" id="ledd-9">Hvert skrift som kommer til forkynnelse skal straks innføres i journalen. Alle skriftstykker skal forsynes med journalnummer og årstall. På det eksemplar som skal sendes tilbake til rekvirenten skrives også den dato det er mottatt og antallet av de skriftstykker som er mottatt.</article> <article class="defaultP" margin-top="true">§ 7 annet ledd skal lyde:</article><article class="legalP" data-absoluteaddress="/ledd/10/" id="ledd-10">Når forkynnelsen er forelagt av en offentlig myndighet og skriftet er påtegnet «Haster», bør forkynnelsen utføres før andre forretninger. Går det mer enn 4 dager mellom mottagelsen og forkynnelsen av stevning i straffesak, skal stevnevitne oppgi grunnen til det i bevidnelsen på skriftet (se § 10) og i journalens rubrikk for anmerkninger. Er det grunn til å anta allerede ved mottakelsen at forkynning i disse tilfeller først vil skje etter 4 dager, skal rekvirenten varsles omgående. Tilsvarende hvis forkynning ikke er skjedd innen 4 dager.</article> <article class="defaultP" margin-top="true">§ 9 tredje ledd skal lyde:</article><article class="legalP" data-absoluteaddress="/ledd/11/" id="ledd-11">Dersom den som forkynnelse på en annens vegne foregår for, uberettiget nekter å motta forkynnelsen, og fastholder vegringen efterat han er gjort bekjent med ansvaret, skal bemerkning gjøres om det i bevidnelsen på skriftet, (se § 10) og i journalens rubrikk for anmerkninger.</article> <article class="defaultP" margin-top="true">§ 11 første ledd skal lyde:</article><article class="legalP" data-absoluteaddress="/ledd/12/" id="ledd-12">Når forkynnelsen er skjedd og det nødvendige er innført i journalen, blir skriftet – eller i tilfelle en særskilt bevidnelse om forkynnelsen, se § 177 siste ledd – snarest mulig å sende tilbake til den som har forlangt forkynnelsen, eller til den han måtte ha oppgitt.</article> <article class="defaultP" margin-top="true">§ 12 skal lyde:</article><article class="legalP" data-absoluteaddress="/ledd/13/" id="ledd-13">Alle bevitnelser og bekreftelser skal av stevnevitnet (den politiansatte/fengselstjenestemannen) utferdiges under påberop av avgitt forsikring således:<ul class="defaultList"><li><article class="listArticle" data-absoluteaddress="/ledd/13/punkt/1/" id="ledd-13-punkt-1"><article class="legalP" data-absoluteaddress="/ledd/13/punkt/1/ledd/1/" id="ledd-13-punkt-1-ledd-1">«Dette bevitnes (bekreftes) i henhold til avgitt forsikring.<ul class="defaultList"><li><article class="listArticle" data-absoluteaddress="/ledd/13/punkt/1/ledd/1/punkt/1/" id="ledd-13-punkt-1-ledd-1-punkt-1"><article class="legalP" data-absoluteaddress="/ledd/13/punkt/1/ledd/1/punkt/1/ledd/1/" id="ledd-13-punkt-1-ledd-1-punkt-1-ledd-1">N. N.</article></article></li></ul></article></article></li><li><article class="listArticle" data-absoluteaddress="/ledd/13/punkt/2/" id="ledd-13-punkt-2"><article class="legalP" data-absoluteaddress="/ledd/13/punkt/2/ledd/1/" id="ledd-13-punkt-2-ledd-1">stevnevitne (politiansatt/fengselsbetjent) i X»</article></article></li></ul></article> <article class="defaultP" margin-top="true">§ 13 nr. 2 nest siste punktum skal lyde:</article><article class="legalP" data-absoluteaddress="/ledd/14/" id="ledd-14">Domfelte leveres et eksemplar av «Rettledning til domfelte»</article></main></body></html>