<!DOCTYPE html><html lang="no"><head><title>Forskrift for ordningen med eksportrestitusjon for visse importregulerte jordbruksvarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:19</dd><dt class="legacyID">Datokode</dt><dd class="legacyID">FOR-1993-06-22-560</dd><dt class="dokid">DokumentID</dt><dd class="dokid">LTI/forskrift/1993-06-22-560</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 12</dd><dt class="dateInForce">I kraft fra</dt><dd class="dateInForce">1993-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-07-31-632</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1934-06-22-5</li><li>forskrift/1982-06-11-963</li></ul></dd><dt class="dateOfPublication">Kunngjort</dt><dd class="dateOfPublication">1993-07-26</dd><dt class="title">Tittel</dt><dd class="title">Forskrift for ordningen med eksportrestitusjon for visse importregulerte jordbruksvarer.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 22. juni 1993 med hjemmel i lov av 22. juni 1934 nr. 5 om midlertidig innførselsforbud m.v., jfr. kgl.res. av 11. juni 1982.</dd><dt class="refid">RefID</dt><dd class="refid">forskrift/1993-06-22-560</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for ordningen med eksportrestitusjon for visse importregulerte jordbruksvarer.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-06-22-560" id="dokument"><h1>Forskrift for ordningen med eksportrestitusjon for visse importregulerte jordbruksvarer.</h1><article class="legalArticle" data-lovdata-URL="LTI/forskrift/1993-06-22-560/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med ordningen med eksportrestitusjon for visse importregulerte jordbruksvarer er å gjøre det mulig for norsk næringsmiddelindustri å levere bearbeidede jordbruksvarer til eksportmarkeder. Ordningen med eksportrestitusjon for visse importregulerte jordbruksvarer er selvfinansierende.</article></article><article class="legalArticle" data-lovdata-URL="LTI/forskrift/1993-06-22-560/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften gjelder utbetaling av tilskudd til bedrifter som eksporterer ferdigvarer under tollposisjonene 02.10, 16.01 og 16.02 og ferdigvarer med tollvarenumrene 20.01.9040, 20.01.9090, 20.04.1009 og 20.05.2009. Under tollposisjon 02.10 er utbetalingen av tilskudd begrenset til spekemat. Ordningen kan utvides til også å gjelde andre ferdigvarer med innhold av importregulerte jordbruksvarer.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Leveranser til Svalbard og Jan Mayen, oljeinstallasjoner i Nordsjøen, skip i utenriksfart, herunder leveranser for salg ombord på ferger, internasjonal transitthall på flyplasser, Kongen, ambassader/utenlandske representasjoner, NATO-hovedkvarteret og NATO-styrker på øvelse i Norge anses også som eksport.</article></article><article class="legalArticle" data-lovdata-URL="LTI/forskrift/1993-06-22-560/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ordningen med eksportrestitusjon for visse importregulerte jordbruksvarer omfatter følgende råvarer:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">storfekjøtt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">svinekjøtt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">fårekjøtt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">geitekjøtt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">hestekjøtt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">fjørfekjøtt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/7/" id="paragraf-3-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/7/ledd/1/" id="paragraf-3-ledd-1-punkt-7-ledd-1">potet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/8/" id="paragraf-3-ledd-1-punkt-8"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/8/ledd/1/" id="paragraf-3-ledd-1-punkt-8-ledd-1">potetprodukter.</article></article></li></ul></article></article><article class="legalArticle" data-lovdata-URL="LTI/forskrift/1993-06-22-560/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Eksportrestitusjonssatsene fastsettes av Statkorn, Forvaltning. Satsene skal normalt tilsvare forskjellen mellom norsk engrospris og importpris for de ulike kvaliteter av råvarene i § 3 tillagt importkostnader. Importkostnadene skal være direkte kostnader knyttet til importen og kostnader til administrasjon i forbindelse med import. Statkorn, Forvaltning fastsetter den perioden eksportrestitusjonssatsene skal gjelde for.</article></article><article class="legalArticle" data-lovdata-URL="LTI/forskrift/1993-06-22-560/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Utbetalingene til eksportrestitusjon dekkes av Prisutjevningsfondet for importregulerte jordbruksvarer. Disse utbetalingene finansieres ved at det ilegges prisutjevningsbeløp på lisensiert import av råvarer.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Ved markedsdekning innenlands kan eksporten innenfor ordningen betraktes som ledd i den vanlige markedsreguleringen og finansieres med markedsreguleringsmidler.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Administrasjonskostnader i Statkorn, Forvaltning i forbindelse med ordningen, skal dekkes av Prisutjevningsfondet for importregulerte jordbruksvarer.</article></article><article class="legalArticle" data-lovdata-URL="LTI/forskrift/1993-06-22-560/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Eksportrestitusjon for storfekjøtt, svinekjøtt, fårekjøtt, geitekjøtt og hestekjøtt skal dekkes av prisutjevningsbeløp innkrevd på import av storfekjøtt, svinekjøtt, fårekjøtt, geitekjøtt og hestekjøtt. Disse kjøttslagene kan behandles samlet. Eksportrestitusjon for fjørfekjøtt og potet/potetprodukter skal dekkes av prisutjevningsbeløp innkrevd på import av hhv. fjørfekjøtt og potet/potetprodukter.</article></article><article class="legalArticle" data-lovdata-URL="LTI/forskrift/1993-06-22-560/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Statkorn, Forvaltning avgir årsrapport og regnskap for ordningen til Landbruksdepartementet. Det gis samtidig oppgave over eksport av den enkelte råvare.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Det skal være overenstemmelse mellom inntekter og utgifter for det enkelte år. Regnskapet for ordningen med eksportrestitusjon for importregulerte jordbruksvarer følger kalenderåret.</article></article><article class="legalArticle" data-lovdata-URL="LTI/forskrift/1993-06-22-560/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Bedrifter som ønsker å komme inn under ordningen, kan på grunnlag av dokumentert eksport søke om restitusjon. Søknaden skal sendes Statkorn, Forvaltning og inneholde følgende opplysninger:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">Hvilke varer som bedriften eksporterer. Hver eksportvare skal være påført tollvarenummer.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">Eksportert kvantum av den enkelte vare.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/1/punkt/3/" id="paragraf-8-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/8/ledd/1/punkt/3/ledd/1/" id="paragraf-8-ledd-1-punkt-3-ledd-1">Resepter for hver av eksportvarene. Hver råvare skal være påført et råvarenummer.</article></article></li></ul></article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Eksportbedriftene kan sende inn månedlige krav om eksportrestitusjon. Kravet og dokumentasjonen skal være Statkorn, Forvaltning i hende senest den 20. i måneden etter at eksporten fant sted. Oversikt over forventet eksport for kommende år sendes Statkorn, Forvaltning senest 15. desember.</article></article><article class="legalArticle" data-lovdata-URL="LTI/forskrift/1993-06-22-560/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Ved dokumentasjon av faktisk forbruk av kjøtt eller poteter/potetprodukter innrømmes helt eller delvis eksportrestitusjon. Krav til dokumentasjon fastsettes av Statkorn, Forvaltning.</article></article><article class="legalArticle" data-lovdata-URL="LTI/forskrift/1993-06-22-560/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Som rådgivende organ for ordningen kan Statkorn, Forvaltning nedsette et fagutvalg for kjøtt og et fagutvalg for poteter/potetprodukter.</article></article><article class="legalArticle" data-lovdata-URL="LTI/forskrift/1993-06-22-560/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Statkorn, Forvaltning administrerer ordningen med eksportrestitusjon for visse importregulerte jordbruksvarer og kan gi utfyllende bestemmelser til denne forskriften, herunder overgangsbestemmelser i forhold til tidligere forskrift av 31. juli 1990 nr. 632 om til utfylling av pkt. 4 i forskrift for prisutjevningsfondet for importregulerte jordbruksvarer.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Bedriftene er forpliktet til å gi riktige opplysninger og alltid å rette seg etter gjeldende bestemmelser for ordningen. Overtredelse av bestemmelsene i denne forskriften og evt. utfyllende bestemmelser vil kunne medføre inndragning av utbetalt restitusjon.</article></article><article class="legalArticle" data-lovdata-URL="LTI/forskrift/1993-06-22-560/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Vedtak fattet med hjemmel i disse bestemmelsene kan påklages til Landbruksdepartementet etter forvaltningslovens regler.</article></article><article class="legalArticle" data-lovdata-URL="LTI/forskrift/1993-06-22-560/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskriften trer i kraft 1. juli 1993 og erstatter tidligere forskrift av 31. juli 1990 nr. 632 til utfylling av pkt. 4 i forskrift for prisutjevningsfondet for importregulerte jordbruksvarer gitt i medhold av § 1, 4. ledd i lov av 22. juni 1935 nr. 5 om midlertidig innførselsforbud m.v. og utfyllende bestemmelser av 26. september 1991. Bestemmelsene om utbetaling av eksportrestitusjon for potetprodukter, jfr. §§ 2, 3, 4, 8 og 9 trer i kraft med virkning fra 1. april.</article></article></main></body></html>