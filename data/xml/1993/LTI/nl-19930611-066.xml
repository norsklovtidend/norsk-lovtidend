<!DOCTYPE html><html lang="no"><head><title>Lov om pristiltak.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:55</dd><dt class="legacyID">Datokode</dt><dd class="legacyID">LOV-1993-06-11-66</dd><dt class="dokid">DokumentID</dt><dd class="dokid">LTI/lov/1993-06-11-66</dd><dt class="ministry">Departement</dt><dd class="ministry"><ul><li>Administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 10</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1933-05-19-11</li><li>lov/1939-02-17-1</li><li>lov/1967-07-07-13</li><li>lov/1975-05-30-20</li><li>lov/1975-12-12-59</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1993-07-09</dd><dt class="titleShort">Korttittel</dt><dd class="titleShort">Pristiltaksloven</dd><dt class="title">Tittel</dt><dd class="title">Lov om pristiltak.</dd><dt class="miscInformation">Annet om dokumentet</dt><dd class="miscInformation">Ot.prp.nr.41 (1992–1993), Innst.O.nr.127 (1992–1993), Besl.O.nr.140 (1992–1993). Odels- og lagtingsvedtak hhv. 3. og 9. juni 1993. Fremmet av Administrasjonsdepartementet.</dd><dt class="refid">RefID</dt><dd class="refid">lov/1993-06-11-66</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om pristiltak.<ul class="tocSubUl"><li>§ 1. Fullmakt til prisregulering</li><li>§ 2. Urimelige priser og forretningsvilkår</li><li>§ 3. Kontrollmyndigheter og opplysningsplikt</li><li>§ 4. Straff</li><li>§ 5. Inndragning</li><li>§ 6. Tilbakebetaling av ulovlig merpris</li><li>§ 7. Ikrafttredelse m.v.</li><li>§ 8. Endring i andre lover</li></ul></li></ul></dd></dl></header><main class="documentBody" data-lovdata-URL="LTI/lov/1993-06-11-66" id="dokument"><h1>Lov om pristiltak.</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 19. mai 1933 nr. 11 om omsetningsavgift</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov 17. februar 1939 nr. 1 om gjeldsbrev</article></article></li><li data-li-identifier="3." data-name="3."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov 7. juli 1967 nr. 13 om husleieregulering m.v. for boliger</article></article></li><li data-li-identifier="4." data-name="4."><article class="listArticle" data-text-size="small" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Lov 30. mai 1975 nr. 20 om tomtefeste</article></article></li><li data-li-identifier="5." data-name="5."><article class="listArticle" data-text-size="small" data-absoluteaddress="/punkt/5/" id="punkt-5"><span class="data-originalId">5.</span><article class="legalP" data-absoluteaddress="/punkt/5/ledd/1/" id="punkt-5-ledd-1">Lov 12. desember 1975 nr. 59 om dokumentavgift</article></article></li></ul></article><article class="legalArticle" data-lovdata-URL="LTI/lov/1993-06-11-66/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fullmakt til prisregulering</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Når det er nødvendig for å fremme en samfunnsmessig forsvarlig prisutvikling, kan Kongen fastsette:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">vedtak om maksimalpriser, minstepriser, prisstopp, prisberegninger, rabatter, maksimalavanser, leverings- og betalingsvilkår og andre bestemmelser om priser, fortjenester og forretningsvilkår, eller</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">vedtak om meldeplikt for endring av størrelser i nr. 1.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Kongen skal gi melding til Stortinget om særlig viktige reguleringer som vedtas etter første ledd.</article></article><article class="legalArticle" data-lovdata-URL="LTI/lov/1993-06-11-66/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Urimelige priser og forretningsvilkår</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er forbudt å ta, kreve eller avtale priser som er urimelige. Heller ikke må det kreves, avtales eller opprettholdes forretningsvilkår som virker urimelig overfor den annen part eller som åpenbart er i strid med allmenne interesser.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med pris menes i denne lov vederlag av enhver art, uten hensyn til om det ellers brukes andre betegnelser som godtgjørelse, salær, honorar, frakt, takst, leieavgift eller liknende.</article></article><article class="legalArticle" data-lovdata-URL="LTI/lov/1993-06-11-66/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kontrollmyndigheter og opplysningsplikt</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Konkurransetilsynet eller den Kongen bestemmer skal kontrollere at § 2 og vedtak i medhold av § 1 overholdes. Kongen kan gi nærmere bestemmelser om hvordan kontrollen skal utføres.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Enhver plikter å gi kontrollmyndighetene de opplysninger og utlevere de dokumenter for gransking som disse myndigheter krever for å kunne utføre sine gjøremål etter loven, blant annet for å undersøke en mulig overtredelse av denne lov eller vedtak i medhold av denne lov, eller for å undersøke prisforhold m.v. ellers. Opplysningene kan kreves gitt skriftlig eller muntlig innen en fastsatt frist både fra enkelte og fra grupper av ervervsdrivende. Om nødvendig kan det kreves hjelp av politiet for å få utlevert det materiale som kontrollmyndighetene har behov for.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Den kontrollerte har plikt til å la kontrollmyndighetene få besiktige bedrifter, andre faste eiendommer og løsøregjenstander.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Kontrollmyndighetene skal gis adgang til datamaskin eller annet teknisk hjelpemiddel for å få tilgang til informasjon som er tilgjengelig ved bruk av slikt hjelpemiddel.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Opplysninger som kreves etter annet ledd kan gis uten hinder av den lovbestemte taushetsplikt som ellers påhviler ligningsmyndigheter, andre skattemyndigheter og myndigheter som har til oppgave å overvåke offentlig regulering av ervervsvirksomhet. Slik taushetsplikt er heller ikke til hinder for at dokumenter som befinner seg hos slike myndigheter, utleveres for gransking.</article></article><article class="legalArticle" data-lovdata-URL="LTI/lov/1993-06-11-66/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Med bøter eller med fengsel inntil tre år straffes den som uaktsomt eller forsettlig:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">overtrer denne lovs § 2 eller vedtak etter denne lovs § 1,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">unnlater å etterkomme pålegg om opplysninger og/eller medvirke til gransking etter § 3,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">gir uriktige eller ufullstendige opplysninger til kontrollmyndighetene, eller</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">medvirker til overtredelse som nevnt i bokstavene a til c.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Den som har kjøpt en ting eller rettighet eller mottatt en ytelse på ulovlige vilkår, kan bare straffes for medvirkning hvis han eller hun har tilskyndet eller forledet til overtredelsen.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Under skjerpende omstendigheter kan fengsel inntil seks år anvendes. Ved avgjørelsen av om det foreligger skjerpende omstendigheter skal det blant annet legges vekt på faren for stor skade eller ulempe, den tilsiktede vinning ved overtredelsen, overtredelsens omfang og varighet, utvist skyld, om overtredelsen er søkt skjult ved falske regnskaper eller lignende oppgaver og om den skyldige tidligere er straffet for overtredelse av økonomisk reguleringslovgivning.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">I bestemmelse som er fastsatt i medhold av § 1 kan det fastsettes at brudd på bestemmelsen ikke skal medføre straff.</article></article><article class="legalArticle" data-lovdata-URL="LTI/lov/1993-06-11-66/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Inndragning</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Dersom noen har tatt høyere pris enn lovlig etter bestemmelser som er gitt i eller i medhold av denne lov, kan det inndras et beløp som antas å svare til den oppnådde merpris. Dette gjelder uten hensyn til om forholdet kan medføre straffansvar.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Inndragning av merprisen foretas enten hos den som har tatt den ulovlige pris eller hos den han eller hun har handlet på vegne av eller til fordel for eller hos begge.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Fradrag skal gjøres for det beløp som den ansvarlige har tilbakebetalt til den skadelidte eller som den ansvarlige i dommen eller forelegget blir tilpliktet å betale tilbake.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Dersom det er betalt offentlig avgift av inndragningsbeløpet, skal det gjøres fradrag tilsvarende den innbetalte avgift.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Dersom den ansvarlige er et foretak som inngår i et konsern, hefter foretakets morselskap og morselskapet i det konsern foretaket er en del av, subsidiært for inndragningsbeløpet. Med konsern menes her foretak som inngår i en eierstruktur som nevnt i aksjeloven § 1-2 og selskapsloven § 1-2 første ledd bokstav h, jf. annet ledd.</article><article class="legalP" data-absoluteaddress="/paragraf/5/ledd/6/" id="paragraf-5-ledd-6">Adgangen til å reise sak med krav på inndragning etter denne paragraf faller bort når det har gått ti år etter at merprisen er oppnådd.</article></article><article class="legalArticle" data-lovdata-URL="LTI/lov/1993-06-11-66/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilbakebetaling av ulovlig merpris</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Den som har betalt høyere pris enn lovlig, kan kreve overprisen tilbakebetalt dersom han eller hun ikke etter forholdene må anses for i vesentlig grad medansvarlig for overtredelsen.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Krav om at den avtalte pris skal settes ned til lovlig pris eller krav om tilbakebetaling av overprisen, gir ikke den annen part rett til å heve avtalen dersom:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/6/ledd/2/punkt/1/" id="paragraf-6-ledd-2-punkt-1"><span class="data-originalId">1)</span><article class="legalP" data-absoluteaddress="/paragraf/6/ledd/2/punkt/1/ledd/1/" id="paragraf-6-ledd-2-punkt-1-ledd-1">det gjelder ervervsmessig omsetning av ting eller ytelser til forbruker, eller</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/6/ledd/2/punkt/2/" id="paragraf-6-ledd-2-punkt-2"><span class="data-originalId">2)</span><article class="legalP" data-absoluteaddress="/paragraf/6/ledd/2/punkt/2/ledd/1/" id="paragraf-6-ledd-2-punkt-2-ledd-1">hevingen ville virke urimelig under hensyn til den skyld begge parter har utvist og omstendighetene for øvrig.</article></article></li></ul></article></article><article class="legalArticle" data-lovdata-URL="LTI/lov/1993-06-11-66/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse m.v.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Loven trer i kraft fra den tid Kongen bestemmer.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Kongen bestemmer om og i hvilken utstrekning bestemmelser som er gitt i eller i medhold av denne lov skal gjelde for Svalbard.</article></article><article class="legalArticle" data-lovdata-URL="LTI/lov/1993-06-11-66/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Endring i andre lover</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fra den tid loven trer i kraft gjøres følgende endringer i andre lover:</article> <article class="defaultP" margin-top="true">1. Lov 19. mai 1933 nr. 11 om omsetningsavgift</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">De myndigheter som er tillagt funksjoner etter lov om pristiltak, plikter på forlangende og uten hinder av den taushetsplikt som ellers påhviler dem, å gi skatteinspektørene og Direktøren for skattevesenet opplysninger om tilskudd som de har latt utbetale av offentlige midler eller av særskilte prisreguleringsfond.</article> <article class="defaultP" margin-top="true">2. Lov 17. februar 1939 nr. 1 om gjeldsbrev</article> <article class="defaultP" margin-top="true">§ 15 første ledd skal lyde:</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Avhender legitimasjonshavaren eit omsetningsgjeldsbrev til eige eller pant, og mottakaren får det i hende, kan utgjevaren ikkje gjera gjeldande</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">at kravet er ugildt etter reglane i §§ 29-33 eller 36 i avtalelova, eller § 2 i pristiltakslova, eller at gjeldsbrevet er utgjeve utan hans vilje etter at han skreiv under det,</article><article class="legalP" data-absoluteaddress="/paragraf/8/ledd/5/" id="paragraf-8-ledd-5">at han ikkje har fått det vederlaget som var avtala, eller har andre motsegner frå det rettshøvet som var grunnlag for gjeldsbrevet,</article><article class="legalP" data-absoluteaddress="/paragraf/8/ledd/6/" id="paragraf-8-ledd-6">at kravet er betala før gjeldsbrevet vart avhendt eller at det er bortfalle eller brigda med avtale, motrekningsfråsegn eller oppseiing eller i dom.</article> <article class="defaultP" margin-top="true">3. Lov 7. juli 1967 nr. 13 om husleieregulering m.v. for boliger</article> <article class="defaultP" margin-top="true">§ 18 skal lyde:</article><article class="legalP" data-absoluteaddress="/paragraf/8/ledd/7/" id="paragraf-8-ledd-7">Til behandling av saker etter denne lov velges kommunale husleienemnder.</article><article class="legalP" data-absoluteaddress="/paragraf/8/ledd/8/" id="paragraf-8-ledd-8">Husleienemnda skal ha minst tre medlemmer med varamedlemmer. Av medlemmene skal én være huseier som også er utleier, og én leieboer. Husleienemnda er bare vedtaksfør når mer enn halvparten av medlemmene, likevel minst tre, er til stede.</article><article class="legalP" data-absoluteaddress="/paragraf/8/ledd/9/" id="paragraf-8-ledd-9">Medlemmene og varamedlemmene velges av kommunestyret for kommunevalgperioden, men fungerer inntil nye medlemmer og varamedlemmer er valgt. Bestemmelsene i § 14 i lov av 25. september 1992 nr. 107 om kommuner og fylkeskommuner får tilsvarende anvendelse. Finnes det lokale huseier- eller leieboerorganisasjoner i kommunen, skal disse gis høve til å komme med forslag til henholdsvis huseier- og leieboerrepresentant før det foretas valg.</article><article class="legalP" data-absoluteaddress="/paragraf/8/ledd/10/" id="paragraf-8-ledd-10">Kommunen utreder utgiftene ved husleienemndas virksomhet og kan tilstå medlemmene av nemnda en rimelig godtgjørelse for deres arbeid. Staten kan yte tilskudd til utgiftene i den utstrekning Stortinget måtte bestemme.</article><article class="legalP" data-absoluteaddress="/paragraf/8/ledd/11/" id="paragraf-8-ledd-11">Kongen gir nærmere forskrifter om husleienemndenes organisasjon og virksomhet og om framgangsmåten ved valg av medlemmer til nemndene.</article> <article class="defaultP" margin-top="true">§ 20 første ledd og annet ledd første punktum skal lyde:</article><article class="legalP" data-absoluteaddress="/paragraf/8/ledd/12/" id="paragraf-8-ledd-12">Klage over vedtak truffet av husleienemnda, behandles og avgjøres av Konkurransetilsynet. Bestemmelsene i § 19 første og annet ledd gjelder tilsvarende for tilsynets behandling, med de endringer som følger av denne paragraf.</article><article class="legalP" data-absoluteaddress="/paragraf/8/ledd/13/" id="paragraf-8-ledd-13">Dersom klagen ikke bare gjelder saksbehandlingen eller slike forutsetninger for vedtaket som kan prøves uten befaring av boligen, oppnevner Konkurransetilsynet et særskilt utvalg til å gi innstilling om avgjørelsen.</article> <article class="defaultP" margin-top="true">§ 21 oppheves.</article> <article class="defaultP" margin-top="true">§ 22 første ledd skal lyde:</article><article class="legalP" data-absoluteaddress="/paragraf/8/ledd/14/" id="paragraf-8-ledd-14">Konkurransetilsynet kan av eget tiltak overprøve husleienemndas vedtak.</article> <article class="defaultP" margin-top="true">§ 24 skal lyde:</article><article class="legalP" data-absoluteaddress="/paragraf/8/ledd/15/" id="paragraf-8-ledd-15">Enhver plikter å gi Kongen, departementet og de myndigheter som er nevnt i kapittel IV eller de særskilte tillitsmenn som disse myndigheter oppnevner, de opplysninger som de krever for å kunne utføre sine gjøremål etter denne lov. Opplysningene kan kreves gitt skriftlig eller muntlig innen den frist som myndighetene eller deres tillitsmenn fastsetter.</article><article class="legalP" data-absoluteaddress="/paragraf/8/ledd/16/" id="paragraf-8-ledd-16">Myndighetene som nevnt i første ledd kan også kreve enten selv eller gjennom oppnevnte tillitsmenn å få granske forretningsdokumenter, forretningspapirer, møteprotokoller og andre bøker og dokumenter samt å få besiktige bedrifter og andre faste eiendommer og løsøregjenstander.</article><article class="legalP" data-absoluteaddress="/paragraf/8/ledd/17/" id="paragraf-8-ledd-17">Myndighetene kan om nødvendig kreve hjelp fra politiet for å få utlevert bøker og dokumenter som nevnt i annet ledd. Ved tvangssalg av leierett som kommer inn under § 17, kan myndighetene om nødvendig be om bistand fra politiet for å få gjennomført besiktigelse av boligen.</article> <article class="defaultP" margin-top="true">§ 25 skal lyde:</article><article class="legalP" data-absoluteaddress="/paragraf/8/ledd/18/" id="paragraf-8-ledd-18">Er en husleienemnd ugild, behandler Konkurransetilsynet saken i første instans. I tilfelle av ugildhet for Konkurransetilsynet avgjør departementet hvilken myndighet som skal behandle saken.</article> <article class="defaultP" margin-top="true">§ 26 fjerde ledd skal lyde:</article><article class="legalP" data-absoluteaddress="/paragraf/8/ledd/19/" id="paragraf-8-ledd-19">I bestemmelse som utferdiges i medhold av loven, kan det fastsettes at brudd på bestemmelsen ikke medfører straff.</article> <article class="defaultP" margin-top="true">4. Lov 30. mai 1975 nr. 20 om tomtefeste</article> <article class="defaultP" margin-top="true">I kapitlet «Festeavgift» skal ny § 14 a lyde:</article><article class="legalP" data-absoluteaddress="/paragraf/8/ledd/20/" id="paragraf-8-ledd-20">Kongen kan treffe vedtak om høyeste lovlige festeavgift og gi nærmere bestemmelser om gjennomføring av vedtaket og kontroll med at det etterleves.</article> <article class="defaultP" margin-top="true">5. Lov 12. desember 1975 nr. 59 om dokumentavgift</article> <article class="defaultP" margin-top="true">§ 7 femte ledd første punktum skal lyde:</article><article class="legalP" data-absoluteaddress="/paragraf/8/ledd/21/" id="paragraf-8-ledd-21">Er eiendoms- eller bruksrett til fast eiendom overtatt med hjemmel i lov til pris som er fastsatt med hjemmel i lov av 1. juni 1917 nr. 1 eller i lov om pristiltak, skal avgiften beregnes etter denne pris.</article></article></main></body></html>