<!DOCTYPE html><html lang="no"><head><title>Forskrift om endring i forskrift om godtgjørelse av utgifter til viktigere legemidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:11</dd><dt class="legacyID">Datokode</dt><dd class="legacyID">FOR-1993-07-05-588</dd><dt class="dokid">DokumentID</dt><dd class="dokid">LTI/forskrift/1993-07-05-588</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 12</dd><dt class="dateInForce">I kraft fra</dt><dd class="dateInForce">1993-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-12-19-2151</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§2-5</li></ul></dd><dt class="dateOfPublication">Kunngjort</dt><dd class="dateOfPublication">1993-07-26</dd><dt class="title">Tittel</dt><dd class="title">Forskrift om endring i forskrift om godtgjørelse av utgifter til viktigere legemidler.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 5. juli 1993 med hjemmel i lov 17. juni 1966 nr. 12 om folketrygd § 2-5 nr. 3 bokstav a.</dd><dt class="refid">RefID</dt><dd class="refid">forskrift/1993-07-05-588</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om godtgjørelse av utgifter til viktigere legemidler.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1993-07-05-588" id="dokument"><h1>Forskrift om endring i forskrift om godtgjørelse av utgifter til viktigere legemidler.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-07-05-588/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 19. desember 1984 nr. 2151 om godtgjørelse av utgifter til viktigere legemidler gjøres følgende endringer:</article> <article class="defaultP" margin-top="true">§ 1 tredje ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Ved de sykdommer som er nevnt i § 9, jfr. § 2, ytes godtgjørelse bare hvis det er på det rene at sykdommen er gått inn i en langvarig fase og legen har overbevist seg om at det er behov for langvarig medikasjon.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Utgifter til legemidler og bandasjemateriell m.v. etter disse forskrifter godtgjøres etter følgende regler:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">Dersom det finnes flere preparater innenfor de enkelte legemiddelgrupper som er nevnt i § 9, med samme generiske virkestoff og som regnes som medisinsk likeverdige, skal legen forskrive det billigste synonympreparat dersom ikke tungtveiende medisinske grunner tilsier noe annet. Ved igangværende behandling skal legen vurdere om det uten skadevirkninger kan skiftes over til billigste synonympreparat.</article><article class="legalP" data-absoluteaddress="/kapittel/1/ledd/3/punkt/1/ledd/2/" id="kapittel-1-ledd-3-punkt-1-ledd-2">For preparater som inneholder samme virkestoff i samme styrke og legemiddelform, og som er funnet medisinsk likeverdige, kan Rikstrygdeverket fastsette en egen referansepris. Referanseprisen er det maksimale beløp som folketrygden kan godtgjøre.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">Den trygdede skal betale en egenandel på 30 prosent av reseptbeløpet, men ikke mer enn 300 kroner pr resept. Barn under 7 år skal ikke betale egenandel. Barn mellom 7 og 16 år og personer som har fylt 67 år eller mottar uførepensjon etter folketrygdlovens kapittel 8 skal betale en egenandel på 10 prosent av reseptbeløpet, men ikke mer enn 75 kroner pr resept. Ved reitererte resepter skal det betales ny egenandel etter utlevering av et kvantum svarende til tre måneders forbruk av legemidlet.</article><article class="legalP" data-absoluteaddress="/kapittel/1/ledd/3/punkt/2/ledd/2/" id="kapittel-1-ledd-3-punkt-2-ledd-2">Dersom det er forskrevet et preparat som har en pris som overstiger referanseprisen, beregnes egenandelen av referanseprisen. Det overskytende beløp betales av den trygdede, men medregnes ikke under utgiftstaket for egenandeler.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">Det ytes full godtgjørelse for utgifter til legemidler forskrevet for tuberkulose, veneriske sykdommer og tilstander med immunsvikt. Det samme gjelder for legemidler som omfattes av § 6. Der det er fastsatt referansepris dekker folketrygden utgifter innenfor den fastsatte referansepris, jfr nr. 1, annet ledd.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/3/punkt/4/" id="kapittel-1-ledd-3-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/3/punkt/4/ledd/1/" id="kapittel-1-ledd-3-punkt-4-ledd-1">Legen skal informere pasienten om at synonympreparatene regnes som medisinsk likeverdige, og om de økonomiske konsekvenser av å forskrive et preparat som er dyrere enn fastsatt referansepris.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-07-05-588/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft 1. september 1993 og gjelder for resepter som er utstedt tidligst fra og med denne dato.</article></section></main></body></html>