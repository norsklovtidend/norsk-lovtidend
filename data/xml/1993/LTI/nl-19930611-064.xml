<!DOCTYPE html><html lang="no"><head><title>Lov om avtalefestet pensjon for offentlige tjenestemenn m.fl.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:59</dd><dt class="legacyID">Datokode</dt><dd class="legacyID">LOV-1993-06-11-64</dd><dt class="dokid">DokumentID</dt><dd class="dokid">LTI/lov/1993-06-11-64</dd><dt class="ministry">Departement</dt><dd class="ministry"><ul><li>Administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 10</dd><dt class="dateInForce">I kraft fra</dt><dd class="dateInForce">1993-06-11</dd><dt class="changesToDocuments">Endrer</dt><dd class="changesToDocuments"><ul><li>lov/1949-07-28-26</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1993-07-09</dd><dt class="titleShort">Korttittel</dt><dd class="titleShort">Lov om avtalefestet pensjon for off tjenestemenn</dd><dt class="title">Tittel</dt><dd class="title">Lov om avtalefestet pensjon for offentlige tjenestemenn m.fl.</dd><dt class="miscInformation">Annet om dokumentet</dt><dd class="miscInformation">Ot.prp.nr.98 (1992–1993), Innst.O.nr.114 (1992–1993), Besl.O.nr.136 (1992–1993). Odels- og lagtingsvedtak hhv. 3. og 9. juni 1993. Fremmet av Administrasjonsdepartementet.</dd><dt class="refid">RefID</dt><dd class="refid">lov/1993-06-11-64</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om avtalefestet pensjon for offentlige tjenestemenn m.fl.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/lov/1993-06-11-64" id="dokument"><h1>Lov om avtalefestet pensjon for offentlige tjenestemenn m.fl.</h1><article class="defaultP" data-text-size="small">Endringer i andre lover:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/1/" id="punkt-1"><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 28. juli 1949 nr. 26 om Statens Pensjonskasse.</article></article></li></ul></article><article class="legalArticle" data-lovdata-URL="LTI/lov/1993-06-11-64/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Loven gjelder for arbeidstakere i stilling som gir rett til medlemskap i Statens Pensjonskasse.</article></article><article class="legalArticle" data-lovdata-URL="LTI/lov/1993-06-11-64/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Arbeidstaker som etter 30. september 1993, fratrer sin stilling etter fylte 64 år, har rett til pensjon etter denne lov når dette er bestemt i tariffavtale hvor staten er part.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Loven gjelder for pensjon som ytes i et bestemt tidsrom fram til arbeidstakeren ved fylte 65 år kan tilstås alderspensjon etter lov om Statens Pensjonskasse § 21 fjerde ledd.</article></article><article class="legalArticle" data-lovdata-URL="LTI/lov/1993-06-11-64/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Pensjonen beregnes etter tariffavtale hvor staten er part og i samsvar med bestemmelsene i lov om statstilskott til ordninger for avtalefestet pensjon av 23. desember 1988 nr. 110 § 2.</article></article><article class="legalArticle" data-lovdata-URL="LTI/lov/1993-06-11-64/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Pensjonsordningen skal administreres av Rikstrygdeverket og trygdekontorene for så vidt gjelder tilståelse og utbetaling av pensjoner. Spørsmålet om en arbeidstaker er omfattet av pensjonsavtalen avgjøres av departementet.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Vedtak truffet av Rikstrygdeverket eller trygdekontorene skal kunne ankes inn for Trygderetten etter lov av 16. desember 1966 nr. 9.</article></article><article class="legalArticle" data-lovdata-URL="LTI/lov/1993-06-11-64/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ytelser etter denne lov er statsgarantert.</article></article><article class="legalArticle" data-lovdata-URL="LTI/lov/1993-06-11-64/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Departementet kan gi forskrifter om utfylling av vilkårene i §§ 1 – 4.</article></article><article class="legalArticle" data-lovdata-URL="LTI/lov/1993-06-11-64/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne lov trer i kraft straks.</article></article><article class="legalArticle" data-lovdata-URL="LTI/lov/1993-06-11-64/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fra den tid loven trer i kraft gjøres følgende endringer i lov av 28. juli 1949 nr. 26 om Statens Pensjonskasse:</article> <article class="defaultP" margin-top="true">§ 21 nytt fjerde ledd skal lyde:</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Rett til alderspensjon etter fylte 65 år har også arbeidstaker som har fratrådt med pensjon etter lov om avtalefestet pensjon for offentlige tjenestemenn m.fl.</article> <article class="defaultP" margin-top="true">§ 24 første ledd første punktum skal lyde:</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Fratrer et medlem sin stilling med minst tre års tjenestetid, men uten rett til straks å få pensjon etter denne lov eller lov om avtalefestet pensjon for offentlige tjenestemenn m.fl., har han rett til oppsatt alderspensjon fra den aldersgrense som gjelder for stillingen, dog tidligst fra hans fylte 65 år.</article> <article class="defaultP" margin-top="true">§ 26 annet ledd skal lyde:</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Når et medlem dør uten at hans alderspensjon er begynt å løpe etter reglene i foregående ledd, og han ved dødsfallet heller ikke oppebar invalidepensjon, skal det, dersom han etterlater seg ektefelle, utbetales et beløp svarende til en måneds alderspensjon regnet som om han med uforandret grunnlag hadde stått i tjenesten til aldersgrensen. Det samme gjelder mottaker av pensjon etter lov om avtalefestet pensjon for offentlige tjenestemenn m.fl.</article> <article class="defaultP" margin-top="true">§ 32 første ledd skal lyde:</article><article class="legalP" data-absoluteaddress="/paragraf/8/ledd/5/" id="paragraf-8-ledd-5">Når et mannlig medlem dør skal enken ha enkepensjon. Det samme gjelder når mannlig mottager av pensjon etter lov om avtalefestet pensjon for offentlige tjenestemenn m.fl. dør.</article> <article class="defaultP" margin-top="true">§ 32 annet ledd skal lyde:</article><article class="legalP" data-absoluteaddress="/paragraf/8/ledd/6/" id="paragraf-8-ledd-6">Pensjonen skal være 60 pst. av den alderspensjonen mannen hadde, eller ville ha fått om han med uforandret grunnlag hadde stått i tjenesten til aldersgrensen. Hvis medlemmet mottok ytelse etter lov om avtalefestet pensjon for offentlige tjenestemenn m.fl., skal enkepensjonen beregnes som om han mottok vanlig alderspensjon etter § 23. Bestemmelsene i § 28 første ledd annet punktum gjelder tilsvarende for fastsetting av enkepensjon.</article></article></main></body></html>