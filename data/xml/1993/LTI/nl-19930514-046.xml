<!DOCTYPE html><html lang="no"><head><title>Lov om endringer i lov av 17. juni 1966 nr. 12 om folketrygd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">LOV-1993-05-14-46</dd><dt class="dokid">DokumentID</dt><dd class="dokid">LTI/lov/1993-05-14-46</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 8</dd><dt class="dateInForce">I kraft fra</dt><dd class="dateInForce">Kongen bestemmer (1993-07-01)</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1993-06-11</dd><dt class="titleShort">Korttittel</dt><dd class="titleShort">Lov om endringer i folketrygdloven</dd><dt class="title">Tittel</dt><dd class="title">Lov om endringer i lov av 17. juni 1966 nr. 12 om folketrygd.</dd><dt class="miscInformation">Annet om dokumentet</dt><dd class="miscInformation">Ot.prp.nr.39 (1992–1993), Innst.O.nr.71 (1992–1993), Besl.O.nr.88 (1992–1993). Odels- og lagtingsvedtak hhv. 26. april og 4. mai 1993. Fremmet av Sosialdepartementet.</dd><dt class="refid">RefID</dt><dd class="refid">lov/1993-05-14-46</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 17. juni 1966 nr. 12 om folketrygd.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1993-05-14-46" id="dokument"><h1>Lov om endringer i lov av 17. juni 1966 nr. 12 om folketrygd.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1993-05-14-46/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 17. juni 1966 nr. 12 om folketrygd gjøres følgende endringer:</article> <article class="defaultP" margin-top="true">§ 3-2 nr. 1 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Retten til sykepenger er betinget av at den trygdede er helt arbeidsufør og at funksjonsnedsettelsen klart skyldes sykdom. Arbeidsuførhet som skyldes sosiale, økonomiske eller andre livsproblemer gir ikke rett til sykepenger.</article> <article class="defaultP" margin-top="true">§ 5-4 nr. 1 og nr. 2 skal lyde:</article><article class="numberedLegalP" data-numerator="1" data-absoluteaddress="/kapittel/1/nummer/1/" id="kapittel-1-nummer-1">1. Til den som er trygdet med rett til sykepenger ytes attføringspenger<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/nummer/1/punkt/1/" id="kapittel-1-nummer-1-punkt-1"><span class="data-originalId">a.</span><article class="legalP" data-absoluteaddress="/kapittel/1/nummer/1/punkt/1/ledd/1/" id="kapittel-1-nummer-1-punkt-1-ledd-1">under fortsatt arbeidsuførhet etter utløpet av stønadstiden for sykepenger, jfr. § 3-12 A første ledd, dersom funksjonsnedsettelsen klart skyldes sykdom. Arbeidsuførhet som skyldes sosiale, økonomiske eller andre livsproblemer gir ikke rett til attføringspenger. Attføringspenger ytes bare for den tid den trygdede får aktiv behandling med utsikt til bedring av arbeidsevnen. Retten gjelder trygdet som er 16 år eller eldre.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/nummer/1/punkt/2/" id="kapittel-1-nummer-1-punkt-2"><span class="data-originalId">b.</span><article class="legalP" data-absoluteaddress="/kapittel/1/nummer/1/punkt/2/ledd/1/" id="kapittel-1-nummer-1-punkt-2-ledd-1">i den tid han eller hun gjennomgår attføring som nevnt i § 5-3, dersom han eller hun er 19 år eller eldre.</article></article></li></ul><article class="legalP" data-absoluteaddress="/kapittel/1/nummer/1/ledd/1/" id="kapittel-1-nummer-1-ledd-1">Den som samtidig fyller vilkårene for attføringspenger og for sykepenger, har rett til den høyeste av ytelsene.</article></article><article class="numberedLegalP" data-numerator="2" data-absoluteaddress="/kapittel/1/nummer/2/" id="kapittel-1-nummer-2">2. Til den som er trygdet uten rett til sykepenger, ytes attføringspenger<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/nummer/2/punkt/1/" id="kapittel-1-nummer-2-punkt-1"><span class="data-originalId">a.</span><article class="legalP" data-absoluteaddress="/kapittel/1/nummer/2/punkt/1/ledd/1/" id="kapittel-1-nummer-2-punkt-1-ledd-1">fra det tidspunkt han eller hun har vært arbeidsufør uavbrutt i 52 uker og fortsatt er arbeidsufør, dersom funksjonsnedsettelsen klart skyldes sykdom. Arbeidsuførhet som skyldes sosiale, økonomiske eller andre livsproblemer gir ikke rett til attføringspenger. Attføringspenger ytes bare for den tid han eller hun får aktiv behandling med utsikt til bedring av arbeidsevnen. Retten gjelder trygdet som er 16 år eller eldre.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/nummer/2/punkt/2/" id="kapittel-1-nummer-2-punkt-2"><span class="data-originalId">b.</span><article class="legalP" data-absoluteaddress="/kapittel/1/nummer/2/punkt/2/ledd/1/" id="kapittel-1-nummer-2-punkt-2-ledd-1">i den tid han eller hun gjennomgår attføring som nevnt i § 5-3, dersom han eller hun er 19 år eller eldre.</article></article></li></ul><article class="legalP" data-absoluteaddress="/kapittel/1/nummer/2/ledd/1/" id="kapittel-1-nummer-2-ledd-1">Attføringspenger etter nr. 1 a og nr. 2 a i denne bestemmelsen ytes vanligvis ikke lenger enn sammenhengende i 52 uker. Departementet gir forskrifter om når det likevel kan ytes attføringspenger i en lengre periode.</article></article> <article class="defaultP" margin-top="true">§ 5-5 siste ledd siste punktum oppheves.</article> <article class="defaultP" margin-top="true">§ 18-5 andre ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Dersom en lege har en uforsvarlig eller regelstridig praksis ved utstedelse av legeerklæringer i saker som gjelder krav om sykepenger, stønad under attføring eller uførhet, kan Rikstrygdeverket bestemme at trygden i inntil ett år ikke skal gi slike ytelser på grunnlag av erklæringer fra legen. Det samme gjelder en lege som ikke innen rimelig tid gir trygden de opplysninger som er nødvendige for at trygden kan avgjøre saken, jf § 14-2 nr. 1 og § 18-2 første ledd.</article> <article class="defaultP" margin-top="true">Någjeldende tredje ledd oppheves.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1993-05-14-46/KAPITTEL_2" data-partID="k2"><h2 data-text-align="center">II.</h2><article class="defaultP"><i>Ikrafttredelse og overgangsbestemmelser.</i></article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene i folketrygdloven §§ 3-2, 5-4, 5-5 og 18-5 trer i kraft fra den tid Kongen bestemmer.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Endringene i §§ 3-2 nr. 1 første ledd og 5-4 nr. 1 bokstav a og b og nr. 2 bokstav a og b gis virkning for krav framsatt etter dette tidspunkt. Endringen i § 5-4 nr. 2 annet ledd gis virkning for krav framsatt etter dette tidspunkt, likevel slik at attføringspenger kan ytes sammenhengende i 52 uker etter ikrafttredelsestidspunktet.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Endringen i § 18-5 gis virkning for regelstridig praksis etter dette tidspunkt.</article></section></main></body></html>