<!DOCTYPE html><html lang="no"><head><title>Lov om endringer i lov av 13. juni 1980 nr. 24 om ligningsforvaltning (ligningsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:08</dd><dt class="legacyID">Datokode</dt><dd class="legacyID">LOV-1993-06-18-114</dd><dt class="dokid">DokumentID</dt><dd class="dokid">LTI/lov/1993-06-18-114</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 11</dd><dt class="dateInForce">I kraft fra</dt><dd class="dateInForce">1993-06-18</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-24</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1993-07-12</dd><dt class="titleShort">Korttittel</dt><dd class="titleShort">Endringslov til ligningsloven</dd><dt class="title">Tittel</dt><dd class="title">Lov om endringer i lov av 13. juni 1980 nr. 24 om ligningsforvaltning (ligningsloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.100 (1992–1993), Innst.O.nr.142 (1992–1993), Besl.O.nr.154 (1992–1993). Odels- og lagtingsvedtak hhv. 15. og 18. juni 1993. Fremmet av Finans- og tolldepartementet.</dd><dt class="refid">RefID</dt><dd class="refid">lov/1993-06-18-114</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 13. juni 1980 nr. 24 om ligningsforvaltning (ligningsloven).<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1993-06-18-114" id="dokument"><h1>Lov om endringer i lov av 13. juni 1980 nr. 24 om ligningsforvaltning (ligningsloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1993-06-18-114/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 13. juni 1980 nr. 24 om ligningsforvaltning (ligningsloven) gjøres følgende endringer:</article> <article class="defaultP" margin-top="true">§ 6-7 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Forsikringsselskaper skal ukrevet levere oppgave over utbetalinger i siste år, herunder tilbakebetaling av forsikringspremie, til forsikrede og skadelidte, med opplysninger om forsikringens art m.v.</article> <article class="defaultP" margin-top="true">§ 6-16 bokstav c skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">c. i forskrift bestemme at de i denne paragraf spesifiserte oppgavene; lønnsoppgave m.v. etter § 6-2, saldo- og renteoppgaver ved årsskifte eller ved oppgjør av konti i løpet av det siste inntektsår etter § 6-4 og § 6-13 nr. 2 d, kontrolloppgaver fra Verdipapirsentralen etter § 6-5, forsikringspremier m.m.; spareinnskudd og innskudd i aksjefond etter § 6-6, fordelingsoppgaver over inntekter, utgifter og formue i boligselskaper etter skatteloven § 51 sjette ledd, utbetalinger m.v. fra forsikringsselskaper etter § 6-7, skal overføres i maskinlesbar form.</article> <article class="defaultP" margin-top="true">§ 6-8 nr. 1 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Den som har leiet fast eiendom som ikke utelukkende skal tjene hans eget boligbehov, skal ukrevet levere oppgave over påløpt leie samt utbetaling i siste år til den enkelte utleier uansett om leieren har foretatt utbetalingen selv. Oppgaven skal leveres innen 31. januar til ligningskontoret i den kommune hvor den faste eiendom ligger.</article> <article class="defaultP" margin-top="true">§ 6-8 nr. 2 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Den som mot godtgjøring har formidlet leie av fast eiendom skal ukrevet levere oppgave over inngåtte kontrakter siste år med den enkelte utleier og gi opp avtalt leie og i tilfelle leie som er påløpt, og leie som han har betalt eller formidlet betaling av. Nr. 1 siste punktum får tilsvarende anvendelse.</article> <article class="defaultP" margin-top="true">§ 9-5 nytt nr. 8 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Når arbeidsgiver har levert uriktige eller ufullstendige oppgaver over ytelser til ansatte, og det medfører uforholdsmessig byrde å gjennomføre ordinære endringssaker for den enkelte, kan ligningsnemnda gjøre vedtak om at det, i stedet for å foreta endring av ligning på den enkelte ansattes hånd, skal foretas et summarisk oppgjør av skatt og arbeidsgiveravgift på arbeidsgiverens hånd (summarisk fellesoppgjør). Vedtaket kan påklages av arbeidsgiver etter reglene i § 9-2.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Summarisk fellesoppgjør kan vedtas innen de frister som er gitt i § 9-6 nr. 1.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Departementet gir forskrift om beregning og gjennomføring av summarisk fellesoppgjør.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1993-06-18-114/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I trer i kraft straks.</article></section></main></body></html>