<!DOCTYPE html><html lang="no"><head><title>Forskrift for markedsordningen for epler og pærer – produksjonssesongen 1993.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">FOR-1993-06-28-737</dd><dt class="dokid">DokumentID</dt><dd class="dokid">LTI/forskrift/1993-06-28-737</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 13</dd><dt class="dateInForce">I kraft fra</dt><dd class="dateInForce">1993-09-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§18</li><li>lov/1936-07-10-6/§19</li></ul></dd><dt class="dateOfPublication">Kunngjort</dt><dd class="dateOfPublication">1993-08-20</dd><dt class="title">Tittel</dt><dd class="title">Forskrift for markedsordningen for epler og pærer – produksjonssesongen 1993.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 28. juni 1993 med hjemmel i lov av 10. juli 1936 nr. 6 om omsetning av jordbruksvarer §§ 18 og 19 og jordbruksavtalen 1990-92 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/1993-06-28-737</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for markedsordningen for epler og pærer – produksjonssesongen 1993.<ul class="tocSubUl"><li>1.</li><li>2. Formål</li><li>3. Økonomiske virkemidler knyttet til ordningen</li><li>4. Arealavtaler</li><li>5. Krav og rettigheter</li><li>6. Den videre behandling av arealavtalene</li><li>7. Reaksjoner ved brudd på markedsordningen</li><li>8. Utfyllende bestemmelser</li><li>9. Klageadgang</li></ul></li></ul></dd></dl></header><main class="documentBody" data-lovdata-URL="LTI/forskrift/1993-06-28-737" id="dokument"><h1>Forskrift for markedsordningen for epler og pærer – produksjonssesongen 1993.</h1><article class="legalArticle" data-lovdata-URL="LTI/forskrift/1993-06-28-737/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fastsatt med hjemmel i lov av 10. juli 1936 nr. 6 om omsetning av jordbruksvarer §§ 18 og 19 og jordbruksavtalen 1990-92 og etter samråd med Norges Bondelag og Norsk Bonde- og Småbrukarlag.</article></article><article class="legalArticle" data-lovdata-URL="LTI/forskrift/1993-06-28-737/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Markedsordningen har som formål å sikre en effektiv norsk kvalitetsproduksjon av epler og pærer gjennom produksjons- og markedsregulering. Produksjonsmålet er på 7.500 tonn konsumepler klasse 1 og bedre, og 1.500 tonn konsumpærer klasse 1 og bedre.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Epler og pærer klasse 1 og bedre kan bare omsettes innenfor markedsordningen.</article></article><article class="legalArticle" data-lovdata-URL="LTI/forskrift/1993-06-28-737/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Økonomiske virkemidler knyttet til ordningen</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Markedsordningen for epler og pærer omfatter bl.a. økonomiske virkemidler fastsatt i eller i medhold av jordbruksavtalen. Dette gjelder grunntilskudd, distrikts- og kvalitetstilskudd, frakttilskudd, tilskudd til fruktlagre, tilskudd til reguleringslagring, tilskudd til fabrikklevering og tilskudd til prisnedskriving ved billigsalgsaksjoner. Tilskuddsordningene kommer til anvendelse når omsetningen av epler og pærer foregår etter de regler og forskrifter som gjelder for markedsordningen.</article></article><article class="legalArticle" data-lovdata-URL="LTI/forskrift/1993-06-28-737/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Arealavtaler</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Som et ledd i markedsordningen for epler og pærer skal den enkelte produsent inngå arealavtale med Omsetningsrådet som har ordningens administrasjon, inkludert iverksetting av begrensninger i kvantum markedsført vare i henhold til produksjonsmålene.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Arealavtalen skal gi oversikt over produksjon og produksjonsfordeling gjennom opplysninger om fruktareal m.v. En sammenstilling av opplysningen i arealavtalene skal gi grunnlag for en effektiv produksjons- og markedsregulering.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Omsetningsrådet er ansvarlig for utarbeiding av skjema for arealavtale.</article></article><article class="legalArticle" data-lovdata-URL="LTI/forskrift/1993-06-28-737/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Krav og rettigheter</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Arealavtale kan bare inngås av produsenter som er registrert for produksjonstillegg etter generelle forskrifter for produksjonstillegg i jordbruket. Denne retten til å inngå arealavtale gjelder også for de registrerte produsenter som ikke er berettiget til produksjonstillegg for salgsproduksjon av planteprodukter. Arealavtale kan bare inngås med Omsetningsrådet gjennom grossister som er godkjent for førstehåndsomsetning av epler og pærer i henhold til markedsordningen. Det er Omsetningsrådet som etter søknad godkjenner grossister.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Det kan bare inngås en avtale for hvert bruk.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Produsenten er ansvarlig for at skjema for inngåelse av arealavtale leveres godkjent grossist i rett tid.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Produsenter som oppfyller foranstående krav kan omsette epler og pærer gjennom de grossister som er med i markedsordningen og dermed kommer inn under gjeldende tilskuddsordninger etter forskrifter for disse. Arealavtalene gir i seg selv ingen form for pris- eller avsetningsgaranti.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Arealavtalen må omfatte brukets hele areal av epler og pærer.</article><article class="legalP" data-absoluteaddress="/paragraf/5/ledd/6/" id="paragraf-5-ledd-6">Produsenter som er tilsluttet markedsordningen gjennom arealavtale plikter å levere alle epler og pærer klasse I og II gjennom godkjent grossist innen markedsordningen. Forutsatt at det blir gitt melding til Omsetningsrådet, kan klasse II likevel leveres direkte fra produsent/fruktlager til pressing.</article><article class="legalP" data-absoluteaddress="/paragraf/5/ledd/7/" id="paragraf-5-ledd-7">Grossister som deltar i markedsordningen, må medvirke til inngåelse av arealavtaler.</article><article class="legalP" data-absoluteaddress="/paragraf/5/ledd/8/" id="paragraf-5-ledd-8">Fruktlagre/produsenter må bare pakke klasse I for konsum. Grossister som deltar i ordningen, må bare levere epler og pærer klasse I til konsum. Øvrige klassifiseringer skal leveres til pressing/andre industriformål.</article><article class="legalP" data-absoluteaddress="/paragraf/5/ledd/9/" id="paragraf-5-ledd-9">Grossister som deltar i ordningen må for norske epler og pærer klasse I og II bare kjøpe disse kvalitetene fra produsent/fruktlager/grossist tilsluttet markedsordningen.</article><article class="legalP" data-absoluteaddress="/paragraf/5/ledd/10/" id="paragraf-5-ledd-10">Grossistene plikter å gi markedsordningens administrasjon opplysninger vedrørende omsatt kvantum, lager m.v. og å følge de gjeldene klassifiserings- og merkingsbestemmelser.</article><article class="legalP" data-absoluteaddress="/paragraf/5/ledd/11/" id="paragraf-5-ledd-11">Grossister må medvirke til gjennomføring av nødvendige kontrolltiltak.</article></article><article class="legalArticle" data-lovdata-URL="LTI/forskrift/1993-06-28-737/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>. <span class="legalArticleTitle">Den videre behandling av arealavtalene</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Registrerte produsenter som var med i markedsordningen i 1992 sender kun evt. endringsmelding til Omsetningsrådet innen 15. juli 1993.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">For nye produsenter utfylles arealavtale i tre eksemplarer og undertegnes av produsenten og godkjent grossist i tre eksemplarer. Produsenten og grossisten beholder ett hver. Produsenten skal formidle skjemaet til grossist innen 1. august 1993. Vedkommende grossist oversender et eksemplar til Omsetningsrådet senest innen 10. august 1993.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Dersom Omsetningsrådet finner at arealavtalen ikke tilfredsstiller de krav som er satt i punkt 2 foran, skal bruker og grossist underrettes om dette innen 20. august 1993.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Produsenten må gi de tilleggsopplysninger og medvirke til å gjennomføre de kontrolltiltak Omsetningsrådet finner nødvendige.</article></article><article class="legalArticle" data-lovdata-URL="LTI/forskrift/1993-06-28-737/7" data-name="7" data-partID="7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">7</span>. <span class="legalArticleTitle">Reaksjoner ved brudd på markedsordningen</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved brudd på markedsordningens forskrifter og utfyllende bestemmelser kan Omsetningsrådet sette i verk følgende reaksjonsformer:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">Skriftlig advarsel, med vilkår knyttet til advarselen som må oppfylles.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">Krav om tilbakebetaling/tilbakeholding av tilskudd under markedsordningen. Når krav om tilbakebetaling er framsatt, kan kravet motregnes i produksjonstillegg eller andre tilskudd som vedkommende har krav på, eller inndrives etter vanlige rettsregler. Det kan kreves morarenter av det beløp som skal tilbakebetales.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/7/ledd/1/punkt/3/" id="paragraf-7-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/7/ledd/1/punkt/3/ledd/1/" id="paragraf-7-ledd-1-punkt-3-ledd-1">Utelukkelse fra markedsordningen for en periode.</article></article></li></ul></article></article><article class="legalArticle" data-lovdata-URL="LTI/forskrift/1993-06-28-737/8" data-name="8" data-partID="8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">8</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Omsetningsrådet kan gi utfyllende bestemmelser til denne forskriften.</article></article><article class="legalArticle" data-lovdata-URL="LTI/forskrift/1993-06-28-737/9" data-name="9" data-partID="9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">9</span>. <span class="legalArticleTitle">Klageadgang</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Vedtak fattet med hjemmel i disse bestemmelser kan påklages til Landbruksdepartementet etter forvaltningslovens regler.</article></article></main></body></html>