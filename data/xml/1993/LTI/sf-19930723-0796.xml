<!DOCTYPE html><html lang="no"><head><title>Forskrift om skogavgift for driftsåret 1993/94.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:03</dd><dt class="legacyID">Datokode</dt><dd class="legacyID">FOR-1993-07-23-796</dd><dt class="dokid">DokumentID</dt><dd class="dokid">LTI/forskrift/1993-07-23-796</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 14</dd><dt class="dateInForce">I kraft fra</dt><dd class="dateInForce">1993-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-05-21/§41</li><li>lov/1965-05-21/§43</li><li>forskrift/1984-11-02-1808</li></ul></dd><dt class="dateOfPublication">Kunngjort</dt><dd class="dateOfPublication">1993-09-09</dd><dt class="title">Tittel</dt><dd class="title">Forskrift om skogavgift for driftsåret 1993/94.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 23. juli 1993 med hjemmel i lov av 21. mai 1965 om skogbruk og skogvern § 41 i henhold til kgl.res. av 2. november 1984, jfr. også § 43.</dd><dt class="refid">RefID</dt><dd class="refid">forskrift/1993-07-23-796</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om skogavgift for driftsåret 1993/94.<ul class="tocSubUl"><li>§ 1. Hovedregel for skogavgift.</li><li>§ 2. Satser for skogavgift.</li><li>§ 3. Melding om skogavgiftssats.</li><li>§ 4. Skogavgift etter søknad.</li><li>§ 5. Skogavgift for virke som utvises eller leveres til bruksberettigede i stats- eller bygdeallmenninger.</li><li>§ 6. Klage.</li><li>§ 7. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1993-07-23-796" id="dokument"><h1>Forskrift om skogavgift for driftsåret 1993/94.</h1><article class="legalArticle" data-lovdata-URL="LTI/forskrift/1993-07-23-796/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hovedregel for skogavgift.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For driftsåret 1993/94 (1. august 1993 til 31. juli 1994) skal det svares en skogavgift ved salg og annen overdragelse samt ved ekspropriasjon av hogget eller fremdrevet skogsvirke eller av trær på rot, ved skogeierens foredling av virke for videresalg og annen overdragelse, og ved skogeierens bruk av virke til andre formål enn til dekning av eget behov for jord- og skogbruksmessig virksomhet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Plikten til å svare skogavgift gjelder masse-, skur- og spesialvirke av bartre. Plikten til å svare skogavgift gjelder imidlertid ikke for virke som omfattes av ordningen med ekstraordinær investeringsstøtte til skogbruket i 1993, jfr. forskrift av 9. juli 1993 om ekstraordinær investeringsstøtte til skogbruket i 1993. Unntaket fra plikten til å svare skogavgift gjelder generelt også for virke av lauvtre (inkludert ved til brensel av lauvtre), ved til brensel av bartre, rundlast og gjerdestolper.</article></article><article class="legalArticle" data-lovdata-URL="LTI/forskrift/1993-07-23-796/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Satser for skogavgift.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For avgiftspliktig virke kan skogeier velge skogavgiftssats i hele prosentenheter innenfor intervallet fra 5 prosent til og med 25 prosent av virkets bruttoverdi. Når virket ikke blir bruttoverdiberegnet, skal skogavgiften være i hele kroner innenfor intervallet fra kr. 15,- til og med kr. 75,- pr. m<sup>3</sup> (fast målt).</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For virke som ikke omfattes av plikten til å svare skogavgift, jfr. denne forskrifts § 1, annet ledd, kan skogeier velge sats i hele prosentenheter innenfor intervallet fra 0 prosent til og med 25 prosent av virkets bruttoverdi. Når virket ikke blir bruttoverdiberegnet kan skogeier velge en skogavgift i hele kroner innenfor intervallet 0-75 kr pr. m<sup>3</sup>.</article></article><article class="legalArticle" data-lovdata-URL="LTI/forskrift/1993-07-23-796/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Melding om skogavgiftssats.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Skogeier skal normalt gi melding om valg av skogavgiftssats ved at satsen påføres tømmerkontrakt/målemelding. For virke som skogeier foredler for videresalg og annen overdragelse, og ved skogeiers bruk av virke til andre formål enn til dekning av eget behov i jord- og skogbruksmessig virksomhet, skal skogeier imidlertid gi skriftlig melding om valgt skogavgiftssats til skogbrukssjefen<sup class="footnotereference" data-footnotereferencevalue="1" data-unique-footnote-counter="1">1</sup> i det distrikt skogeiendommen ligger. Bygdeallmenningene sender slik melding til Landbruksdepartementet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Skogeier kan endre skogaviftssatsen i løpet av driftsåret, men ny sats kan ikke gjøres gjeldende for virke som er målt på meldingstidspunktet.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Dersom skogeier ikke gir meldinger om skogavgiftssats for driftsåret 1993/94, gjelder følgende regler:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/3/punkt/1/" id="paragraf-3-ledd-3-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/3/punkt/1/ledd/1/" id="paragraf-3-ledd-3-punkt-1-ledd-1">For virke som ikke omfattes av plikten til å svare skogavgift, skal det svares den samme skogavgiften som ved utgangen av det foregående driftsår. Dette gjelder både virke som omfattes av ordningen med ekstraordinær investeringsstøtte og virke som generelt er unntatt fra plikten til å svare skogavgift, jfr. denne forskrifts § 1 annet ledd.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/3/punkt/2/" id="paragraf-3-ledd-3-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/3/punkt/2/ledd/1/" id="paragraf-3-ledd-3-punkt-2-ledd-1">For virke som omfattes av plikten til å svare skogavgift (først og fremst masse-, skur- og spesialvirke av bartre innmålt etter 1. januar 1994, jfr denne forskrifts § 1, første og annet ledd, skal avgiften være den samme som ved utgangen av 1992. For skogeiere som ikke har svart skogavgift de to foregående driftsårene, skal avgiften være 10 prosent av virkets bruttoverdi eller kr. 30,- pr. m<sup>3</sup> når virket ikke blir bruttoverdiberegnet.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Kommunen fra 1. januar 1994.</article></footer></article><article class="legalArticle" data-lovdata-URL="LTI/forskrift/1993-07-23-796/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Skogavgift etter søknad.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Etter skriftlig søknad til skogbrukssjefen<sup class="footnotereference" data-footnotereferencevalue="1" data-unique-footnote-counter="1">1</sup> innen 1. desember 1993, kan skogavgiftssatsen settes i hele prosentenheter til 2, 3 eller 4 prosent av virkets bruttoverdi for avgiftspliktig virke. Når virket ikke blir bruttoverdiberegnet, kan avgiftssatsen settes til kr. 6,-, 9,- eller 12,- pr. m<sup>3</sup> fast mål. Den innvilgede avgiftssats skal gjelde ut driftsåret. Bygdeallmenningene sender slik søknad til Landbruksdepartementet.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Kommunen fra 1. januar 1994.</article></footer></article><article class="legalArticle" data-lovdata-URL="LTI/forskrift/1993-07-23-796/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Skogavgift for virke som utvises eller leveres til bruksberettigede i stats- eller bygdeallmenninger.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Skogavgift for avgiftspliktig virke som utvises eller leveres til bruksberettigede i stats- eller bygdeallmenninger skal være kr. 30,- pr. m<sup>3</sup> fast mål, mens den for trelast (skur- eller høvellast) som leveres til bruksberettigede i stats- eller bygdeallmenninger skal være kr. 60,- pr. m<sup>3</sup> fast mål.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Skogavgiften skal svares av den bruksberettigede.</article></article><article class="legalArticle" data-lovdata-URL="LTI/forskrift/1993-07-23-796/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Vedtak truffet i medhold av denne forskrift kan påklages etter kap. VI i lov av 10. februar 1967 om behandlingsmåten i forvaltningssaker (forvaltningsloven). Vedtak truffet av skogbrukssjefen<sup class="footnotereference" data-footnotereferencevalue="1" data-unique-footnote-counter="1">1</sup> kan klages til fylkesmannen.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Kommunen fra 1. januar 1994.</article></footer></article><article class="legalArticle" data-lovdata-URL="LTI/forskrift/1993-07-23-796/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft fra 1. august 1993.</article></article></main></body></html>