<!DOCTYPE html><html lang="no"><head><title>Forskrift om endring av forskrift om reglement for fengselsvesenet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">FOR-1993-12-29-1420</dd><dt class="dokid">DokumentID</dt><dd class="dokid">LTI/forskrift/1993-12-29-1420</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1994 Nr. 8</dd><dt class="dateInForce">I kraft fra</dt><dd class="dateInForce">1993-12-29</dd><dt class="changesToDocuments">Endrer</dt><dd class="changesToDocuments"><ul><li>forskrift/1961-12-12-8944</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1958-12-12-7/§56</li></ul></dd><dt class="dateOfPublication">Kunngjort</dt><dd class="dateOfPublication">1994-06-13</dd><dt class="title">Tittel</dt><dd class="title">Forskrift om endring av forskrift om reglement for fengselsvesenet.</dd><dt class="miscInformation">Annet om dokumentet</dt><dd class="miscInformation">Fastsatt av Fengselsstyret 29. desember 1993 med hjemmel i lov av 12. desember 1958 nr. 7 om fengselsvesenet § 56. Forskriften ble 29. desember 1993 nr. 1409 kunngjort i sin helhet med endringer, senest av 29. desember 1993. Denne kunngjøring gjelder endringer som ikke kom med i kunngjøringen 29. desember 1993.</dd><dt class="refid">RefID</dt><dd class="refid">forskrift/1993-12-29-1420</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om reglement for fengselsvesenet.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1993-12-29-1420" id="dokument"><h1>Forskrift om endring av forskrift om reglement for fengselsvesenet.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-12-29-1420/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 12. desember 1961 nr. 8944 for fengselsvesenet gjøres følgende endringer:</article> <article class="defaultP" margin-top="true">§ 13-3 syvende ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Enhver som deltar i rådsmøte har taushetsplikt etter reglene i fengselsloven § 7 og «Reglement for fengselstjenestemenns taushetsplikt» av 9. februar 1993.</article><article class="legalP" data-text-size="small" data-absoluteaddress="/kapittel/1/ledd/3/" id="kapittel-1-ledd-3">Endret ved rundskriv Fst 1/93.</article> <article class="defaultP" margin-top="true">§ 14-5 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Tilsynsrådets medlemmer har taushetsplikt etter reglene i fengsesloven § 7 og «Reglement for fengselstjenestemenns taushetsplikt» av 9. februar 1993.</article><article class="legalP" data-text-size="small" data-absoluteaddress="/kapittel/1/ledd/5/" id="kapittel-1-ledd-5">Endret ved rundskriv Fst 1/93.</article> <article class="defaultP" margin-top="true">§ 15-5 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Tilsynsmannen har taushetsplikt etter reglene i fengsesloven § 7 og «Reglement for fengselstjenestemenns taushetsplikt» av 9. februar 1993.</article><article class="legalP" data-text-size="small" data-absoluteaddress="/kapittel/1/ledd/7/" id="kapittel-1-ledd-7">Endret ved rundskriv Fst 1/93.</article> <article class="defaultP" margin-top="true">§ 22-16 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Med mindre særlige grunner taler imot det, jf. annet ledd, kan domfelte innsettes i eller overføres til åpen anstalt.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Særlig grunn kan være alvorlig svikt eller annet vesentlig disiplinærbrudd under nåværende eller tidligere anstaltopphold som gir grunnlag for å anta at domfelte ikke vil tilpasse seg et opphold i åpen anstalt. Særlige grunner kan også være opplysninger fra politi-, påtalemyndighet eller annen myndighet som gir grunn til å anta at vedkommende har et aktivt eller pågående narkotikamisbruk, eller at domfelte er under forfølgning for nye straffbare forhold.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Innsatte som er dømt til fengselstraff over 3 år, bør som regel ikke anbringes i åpen anstalt før de har utholdt en betydelig del av straffen. Bestemmelsen i forrige punktum gjelder likevel ikke for unge innsatte, som allerede tidlig under straffullbyrdelsen bør vurderes for anbringelse i åpen anstalt.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Domfelte i frihet som er idømt fengselsstraff inntil 6 måneder, og som ikke har begått nye straffbare handlinger siden siste dom, skal som hovedregel innsettes i åpen anstalt. Innsatte med gjenværende soningstid på 4 måneder fram til forventet løslatelse, skal vurderes overført til åpen anstalt.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Vedkommende direktør kan treffe beslutning om anbringelse i åpen anstalt når den gjenstående straffetid ikke overstiger 1 år, regnet til tidspunktet for endt løslating eller eventuell prøveløslating. For Berg kretsfengsel, Bergen landsfengsel avd. Osterøy og Ullersmo landsfengsel avd. Kroksrud arbeidskoloni og Hassel kretsfengsel, kan fengselsdirektøren treffe slik beslutning når den gjenstående straffetid ikke overstiger 3 år. Hvis gjenstående soningstid overstiger 1 år, alternativt 3 år, eller domfelte er idømt sikring, treffes beslutningen av Fengselsstyret.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Bestyreren av den åpne anstalt treffer beslutning om at den innsatte skal føres tilbake til lukket fengsel dersom den innsatte misbruker eller søker å misbruke plasseringen i åpen anstalt, eller dersom andre særlige grunner gjør det påkrevd.</article><article class="legalP" data-text-size="small" data-absoluteaddress="/kapittel/1/ledd/14/" id="kapittel-1-ledd-14">Endret ved rundskriv G-225/80, Fst 8/87, Fst 12/87 og 9/93.</article> <article class="defaultP" margin-top="true">§ 57-8 skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Arbeidslønnen skal etter at lovbestemte trekk er foretatt, betales til anstalten. Hvor mye anstalten skal trekke for den insattes opphold, avgjøres etter nærmere bestemmelser, fastsatt av Fengselsstyret. Fengselsstyret avgjør også hvor mye av lønnen som skal utbetales som lommepenger.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Det resterende beløp avsettes på egen rentebærende konto, som disponeres av anstalten og den innsatte i fellesskap. Dersom den innsatte ønsker det, kan pengene alternativt settes inn på en (ikke rentebærende) konto i anstalten.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Foruten dekning av nødvendige reiseutgifter kan kontoen etter foregående ledd bare benyttes til nødvendige økonomiske forpliktelser, slik som utgifter til bolig og eventuell forsørgelsesbyrde, samt til løslatelsesforberedende tiltak.</article><article class="legalP" data-text-size="small" data-absoluteaddress="/kapittel/1/ledd/18/" id="kapittel-1-ledd-18">Endret ved rundskriv Fst 6/89, Fst 2/92 og Fst 2/93.</article> <article class="defaultP" margin-top="true">§ 72-13 skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">(Opphevet ved rundskriv Fst 10/93).</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-12-29-1420/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>