<!DOCTYPE html><html lang="no"><head><title>Lov om endringer i lov av 14. desember 1917 nr. 16 om erverv av vannfall, bergverk og annen fast eiendom m.v. og lov av 14. desember 1917 nr. 17 om vassdragsreguleringer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">LOV-1993-06-11-99</dd><dt class="dokid">DokumentID</dt><dd class="dokid">LTI/lov/1993-06-11-99</dd><dt class="ministry">Departement</dt><dd class="ministry"><ul><li>Nærings- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 10</dd><dt class="dateInForce">I kraft fra</dt><dd class="dateInForce">1993-06-11</dd><dt class="changesToDocuments">Endrer</dt><dd class="changesToDocuments"><ul><li>lov/1917-12-14-16</li><li>lov/1917-12-14-17</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1993-07-09</dd><dt class="titleShort">Korttittel</dt><dd class="titleShort">Endringslov til konsesjonslovgivningen</dd><dt class="title">Tittel</dt><dd class="title">Lov om endringer i lov av 14. desember 1917 nr. 16 om erverv av vannfall, bergverk og annen fast eiendom m.v. og lov av 14. desember 1917 nr. 17 om vassdragsreguleringer.</dd><dt class="miscInformation">Annet om dokumentet</dt><dd class="miscInformation">Ot.prp.nr.70 (1992–1993), Innst.O.nr.133 (1992–1993), Besl.O.nr.131 (1992–1993). Odels- og lagtingsvedtak hhv. 1. og 9. juni 1993. Fremmet av Nærings- og energidepartementet.</dd><dt class="refid">RefID</dt><dd class="refid">lov/1993-06-11-99</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 14. desember 1917 nr. 16 om erverv av vannfall, bergverk og annen fast eiendom m.v. og lov av 14. desember 1917 nr. 17 om vassdragsreguleringer.</li></ul></dd></dl></header><main class="documentBody" data-lovdata-URL="LTI/lov/1993-06-11-99" id="dokument"><h1>Lov om endringer i lov av 14. desember 1917 nr. 16 om erverv av vannfall, bergverk og annen fast eiendom m.v. og lov av 14. desember 1917 nr. 17 om vassdragsreguleringer.</h1> <article class="defaultP" margin-top="true">1. I lov av 14. desember 1917 nr. 16 om erverv av vannfall, bergverk og annen fast eiendom m.v. gjøres følgende endringer:</article> <article class="defaultP" margin-top="true">§ 41 nytt første ledd skal lyde:</article><article class="legalP" data-absoluteaddress="/ledd/1/" id="ledd-1">Når det gjenstår mindre enn 25 år av konsesjonstiden for et vannfall som i henhold til konsesjon skal tilfalle staten, har Kongen med Stortingets samtykke adgang til å inngå avtale med konsesjonæren om at vannfallet med anlegg hjemfaller til staten med en gang. Konsesjonæren gis samtidig adgang til å erverve eiendomsrett til de rettigheter som har tilfalt staten, for en ny periode på 50 år.</article> <article class="defaultP" margin-top="true">Nåværende første til fjerde ledd blir nye andre til femte ledd.</article> <article class="defaultP" margin-top="true">2. I lov av 14. desember 1917 nr. 17 om vassdragsreguleringer gjøres følgende endringer:</article> <article class="defaultP" margin-top="true">§ 10 nr. 2 første ledd skal lyde:</article><article class="legalP" data-absoluteaddress="/ledd/2/" id="ledd-2">Når en regulering hovedsakelig skal utnyttes til alminnelig kraftforsyning og hensynet til andre almene interesser ikke taler mot det, kan reguleringskonsesjon gis på ubegrenset tid for vassdrag hvor vannkraften skal utnyttes av foretak organisert etter lov om statsforetak, en norsk kommune eller flere norske kommuner eller fylkeskommuner i fellesskap eller av aksjeselskaper, andelslag eller andre sammenslutninger hvor minst 2/3 av kapitalen eies av foretak organisert etter lov om statsforetak, en eller flere kommuner eller fylkeskommuner.</article> <article class="defaultP" margin-top="true">§ 10 nr. 2 tredje ledd oppheves.</article> <article class="defaultP" margin-top="true">Nåværende § 10 nr. 2 fjerde ledd blir nytt § 10 nr. 2 tredje ledd.</article> <article class="defaultP" margin-top="true">§ 20 a første ledd skal lyde:</article><article class="legalP" data-absoluteaddress="/ledd/3/" id="ledd-3">Når det gjenstår mindre enn 25 år av konsesjonstiden for et reguleringsanlegg som i henhold til konsesjon kan kreves avstått til staten, har Kongen adgang til å gi konsesjonæren reguleringskonsesjon eller tilsagn om reguleringskonsesjon for en ny konsesjonsperiode på inntil 50 år.</article> <article class="defaultP" margin-top="true">3. Bestemmelser om lovens ikrafttreden og anvendelse på eldre konsesjoner m.v.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/3/punkt/1/" id="ledd-3-punkt-1"><span class="data-originalId">1.</span><article class="legalP" data-absoluteaddress="/ledd/3/punkt/1/ledd/1/" id="ledd-3-punkt-1-ledd-1">Loven trer i kraft straks, med unntak av endringen i lov av 14. desember 1917 om vassdragsreguleringer § 10 nr. 2 første ledd, som trer i kraft fra den tid Kongen bestemmer.</article></article></li><li data-li-identifier="2." data-name="2."><article class="listArticle" data-absoluteaddress="/ledd/3/punkt/2/" id="ledd-3-punkt-2"><span class="data-originalId">2.</span><article class="legalP" data-absoluteaddress="/ledd/3/punkt/2/ledd/1/" id="ledd-3-punkt-2-ledd-1">Endringene i lov av 14. desember 1917 nr. 17 § 10 nr. 2 tredje ledd får anvendelse på samtlige konsesjoner hvor det er fastsatt vilkår om hjemfall til staten av private vannfallseieres andel.</article></article></li></ul></article></main></body></html>