<!DOCTYPE html><html lang="no"><head><title>Forskrift om legemidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:59</dd><dt class="legacyID">Datokode</dt><dd class="legacyID">FOR-1993-10-22-950</dd><dt class="dokid">DokumentID</dt><dd class="dokid">LTI/forskrift/1993-10-22-950</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 17</dd><dt class="dateInForce">I kraft fra</dt><dd class="dateInForce">Når EØS-avtalen trer i kraft for Norge.</dd><dt class="changesToDocuments">Endrer</dt><dd class="changesToDocuments"><ul><li>forskrift/1965-02-19-5</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§2</li><li>lov/1992-12-04-132/§14</li></ul></dd><dt class="dateOfPublication">Kunngjort</dt><dd class="dateOfPublication">1993-11-11</dd><dt class="title">Tittel</dt><dd class="title">Forskrift om legemidler.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av. 22. oktober 1993 med hjemmel i lov av 4. desember 1992 nr. 132 om legemidler m.v. §§ 2 og 14, jfr. EØS-avtalens vedlegg II, nr. XIII punkt 1 (Rdir 65/65/EØF) og punkt 3 (Rdir 75/319/EØF). Fremmet av Sosialdepartementet.</dd><dt class="refid">RefID</dt><dd class="refid">forskrift/1993-10-22-950</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om legemidler.<ul class="tocSubUl"><li>§ 1. Definisjoner. Forskriftens omfang</li><li>§ 2. Unntak fra definisjonen</li><li>§ 3. Salg</li><li>§ 4. Merking og pakningsvedlegg</li><li>§ 5. Unntak m.v.</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1993-10-22-950" id="dokument"><h1>Forskrift om legemidler.</h1><article class="legalArticle" data-lovdata-URL="LTI/forskrift/1993-10-22-950/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner. Forskriftens omfang</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Som legemiddel regnes i denne forskrift, med de unntak som er nevnt i § 2 nedenfor, stoffer, droger og preparater som er bestemt til eller utgis for å brukes til å forebygge, lege eller lindre sykdom, sykdomssymptomer eller smerter, påvirke fysiologiske funksjoner hos mennesker eller dyr, eller til ved innvortes eller utvortes bruk å påvise sykdom, jfr. lov om legemidler m.v. § 2 første ledd.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Som legemiddel regnes videre:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">Stoffer, droger og preparater som er oppført i bilag I til denne forskrift (Legemiddellisten) og droger som er merket med «L» i bilag III til denne forskrift (Urtelisten).</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">Stoffer, droger og preparater som i kjemisk sammensetning, egenskaper eller medisinsk virkning er så lik noe stoff, droge eller preparat som er oppført i bilag I, at de bør stilles i samme klasse.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/2/punkt/3/" id="paragraf-1-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/2/punkt/3/ledd/1/" id="paragraf-1-ledd-2-punkt-3-ledd-1">Vare som bringes i handelen eller reklameres på en slik måte at den fremtrer som legemiddel.</article></article></li></ul></article></article><article class="legalArticle" data-lovdata-URL="LTI/forskrift/1993-10-22-950/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra definisjonen</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Unntatt fra definisjonen i § 1 er følgende varegrupper:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Plantevernmidler, insektdrepende midler, midler til utrydding av skadedyr, og andre varer som det er gitt forskrifter om i henhold til lov om plantevernmiddel m.v. av 5. april 1963.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Dyrefôr med innhold av stoffer som er tillatt i henhold til annen lovgivning.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Varer som, etter en vurdering av legemiddel- og næringsmiddelmyndighetene, er tillatt solgt i henhold til næringsmiddellovgivningen.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Stoffer, droger og preparater som er oppført i bilag II til denne forskrift (Unntakslisten) og droger som er merket med «H» i bilag III til denne forskrift (Urtelisten).</article></article></li></ul></article></article><article class="legalArticle" data-lovdata-URL="LTI/forskrift/1993-10-22-950/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Salg</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Legemidler må, med de unntak som er fastsatt i eller i medhold av lov, bare selges av apotek og godkjente grossister. Varer som regnes som legemidler etter denne forskrift, skal til teknisk, vitenskapelig og annen ikke-medisinsk bruk omsettes i samsvar med forskrift om salg av legemidler til ikke-medisinsk bruk.</article></article><article class="legalArticle" data-lovdata-URL="LTI/forskrift/1993-10-22-950/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merking og pakningsvedlegg</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Legemidlers beholdere og ytre emballasje skal være forsynt med følgende opplysninger:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Legemiddelets navn, som kan være et handelsnavn eller generisk navn i forbindelse med et varemerke eller produsentens navn, eller en kjemisk betegnelse i forbindelse med et varemerke eller produsentens navn.</article><article class="legalP" data-absoluteaddress="/paragraf/4/ledd/1/punkt/1/ledd/2/" id="paragraf-4-ledd-1-punkt-1-ledd-2">Når navnet på et legemiddel som inneholder bare ett virksomt stoff er et handelsnavn, skal dette på en lett leselig måte etterfølges av det internasjonale generiske navn anbefalt av Verdens helseorganisasjon dersom et slikt navn foreligger, dersom dette ikke er tilfelle, skal det vanlige generiske navn angis.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Kvalitativ og kvantitativ oppgave over de virksomme stoffer, angitt pr. doseringsenhet eller, avhengig av administrasjonsmåten for en bestemt mengde eller vekt, de internasjonale generiske navn anbefalt av Verdens helseorganisasjon skal benyttes dersom slike navn foreligger, dersom dette ikke er tilfelle, skal det vanlige generiske navn angis.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Referansenummer til identifisering av fremstillingen (produksjonspartiets nummer).</article></article></li><li data-li-identifier="4." data-name="4."><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Nordisk varenummer.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">Navn og adresse til den ansvarlige for markedsføringen.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/4/ledd/1/punkt/6/" id="paragraf-4-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/4/ledd/1/punkt/6/ledd/1/" id="paragraf-4-ledd-1-punkt-6-ledd-1">Administrasjonsmåte.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/4/ledd/1/punkt/7/" id="paragraf-4-ledd-1-punkt-7"><span class="data-originalId">7.</span><article class="legalP" data-absoluteaddress="/paragraf/4/ledd/1/punkt/7/ledd/1/" id="paragraf-4-ledd-1-punkt-7-ledd-1">Utløpsdato i klartekst (angivelse av måned og år).</article></article></li><li data-li-identifier="8." data-name="8."><article class="listArticle" data-absoluteaddress="/paragraf/4/ledd/1/punkt/8/" id="paragraf-4-ledd-1-punkt-8"><span class="data-originalId">8.</span><article class="legalP" data-absoluteaddress="/paragraf/4/ledd/1/punkt/8/ledd/1/" id="paragraf-4-ledd-1-punkt-8-ledd-1">Eventuelt særlige forsiktighetsregler ved oppbevaring.</article></article></li><li data-li-identifier="9." data-name="9."><article class="listArticle" data-absoluteaddress="/paragraf/4/ledd/1/punkt/9/" id="paragraf-4-ledd-1-punkt-9"><span class="data-originalId">9.</span><article class="legalP" data-absoluteaddress="/paragraf/4/ledd/1/punkt/9/ledd/1/" id="paragraf-4-ledd-1-punkt-9-ledd-1">Eventuelt særlige forsiktighetsregler ved kassasjon av ubrukte preparater eller av avfall som stammer fra slike preparater.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">For preparater i blisterpakninger og legemidler der beholderen er så liten at fullstendig merking er umulig, vises til merkeregler utgitt av Nordisk legemiddelnemnd.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Pakningen skal være forsynt med pakningsvedlegg med mindre alle nødvendige opplysninger om preparatet er påført beholderen eller den ytre emballasje.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">For magistrelt forskrevne eller offisielle legemidler, for legemidler beregnet til forskning eller utviklingsforsøk og for mellomprodukter som skal bearbeides videre av en produsent med tilvirkertillatelse kreves ikke full etterlevelse av alle punkter ovenfor om merking og pakningsvedlegg.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Innførsel av større varepartier legemidler som råvare eller som ferdigvare i bulk i standardpakninger (baller og lignende) uten sådan angivelse som foran nevnt kan tillates, når tilfredsstillende opplysning fra avsenderen om innholdet på annen måte følger med.</article></article><article class="legalArticle" data-lovdata-URL="LTI/forskrift/1993-10-22-950/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak m.v.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Departementet avgjør i tvilstilfelle om en vare skal regnes som legemiddel etter denne forskrift og kan på nærmere fastsatte vilkår gjøre unntak fra forskriften.</article></article><article class="legalArticle" data-lovdata-URL="LTI/forskrift/1993-10-22-950/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft samtidig med at Avtale om Det europeiske samarbeidsområdet trer i kraft i Norge.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fra samme tidspunkt oppheves forskrift av 19. februar 1965 nr. 5 om legemidler.</article></article></main></body></html>