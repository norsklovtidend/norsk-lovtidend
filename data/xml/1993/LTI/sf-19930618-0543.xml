<!DOCTYPE html><html lang="no"><head><title>Forskrift om avgjørelsesmyndighet m v for Statens innkrevingssentral i saker om innkreving av underholdsbidrag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:28</dd><dt class="legacyID">Datokode</dt><dd class="legacyID">FOR-1993-06-18-543</dd><dt class="dokid">DokumentID</dt><dd class="dokid">LTI/forskrift/1993-06-18-543</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 11</dd><dt class="dateInForce">I kraft fra</dt><dd class="dateInForce">1993-06-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-12-09-5/§1</li><li>lov/1955-12-09-5/§16</li><li>lov/1981-04-08-7/§10</li></ul></dd><dt class="dateOfPublication">Kunngjort</dt><dd class="dateOfPublication">1993-07-12</dd><dt class="title">Tittel</dt><dd class="title">Forskrift om avgjørelsesmyndighet m v for Statens innkrevingssentral i saker om innkreving av underholdsbidrag.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 18. juni 1993 med hjemmel i lov av 9. desember 1955 nr. 5 om innkreving av underholdsbidrag m.v. § 1 tredje ledd og § 16 første ledd og lov av 8. april 1981 nr. 7 om barn og foreldre (barnelova) § 10 siste ledd.</dd><dt class="refid">RefID</dt><dd class="refid">forskrift/1993-06-18-543</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgjørelsesmyndighet m v for Statens innkrevingssentral i saker om innkreving av underholdsbidrag.<ul class="tocSubUl"><li>§ 1. Avgrensing av myndighetsområde</li><li>§ 2. Oppgaver etter bidragsinnkrevingsloven m v</li><li>§ 3. Myndighet etter barneloven m v</li><li>§ 4. Myndighet etter ekteskapsloven</li><li>§ 5. Fordeling av innkrevd bidrag</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1993-06-18-543" id="dokument"><h1>Forskrift om avgjørelsesmyndighet m v for Statens innkrevingssentral i saker om innkreving av underholdsbidrag.</h1><article class="legalArticle" data-lovdata-URL="LTI/forskrift/1993-06-18-543/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avgrensing av myndighetsområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Statens innkrevingsentral (SI) skal foreta innkreving av underholdsbidrag for ektefelle og/eller barn for så vidt gjelder saker der bidrag opphører å løpe senest 30. juni 1993 (i forskriften her kalt gjeldssaker).</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">For så vidt gjelder saker som behandles av Folketrygdkontoret for utenlandssaker, kan Rikstrygdeverket bestemme at bare en del av de aktuelle sakene skal overføres.</article></article><article class="legalArticle" data-lovdata-URL="LTI/forskrift/1993-06-18-543/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Oppgaver etter bidragsinnkrevingsloven m v</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">SI skal ha den kompetanse og de oppgaver ved behandlinga av gjeldssakene som er lagt til innkrevingssentralen for bidrag etter bidragsinnkrevingsloven og andre lover med forskrifter.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ved klage over SIs avgjørelser i medhold av første ledd gjelder reglene om klage over vedtak truffet av innkrevingssentralen for bidrag tilsvarende.</article></article><article class="legalArticle" data-lovdata-URL="LTI/forskrift/1993-06-18-543/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Myndighet etter barneloven m v</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I den utstrekning det under behandlinga av gjeldssaker som gjelder underholdsbidrag til barn oppstår spørsmål som etter barneloven eller andre lover ordinært behandles og avgjøres av bidragsfogdene, skal SI være bidragsfogd og forestå saksbehandling og treffe avgjørelser i samme utstrekning og etter de samme regler som de ordinære bidragsfogdene. Dersom spørsmålet allerede er tatt opp da saken overtas av SI, skal det likevel behandles og avgjøres av de ordinære organer.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">SIs avgjørelser etter første ledd kan påklages til trygdeetatens fylkeskontor i Nordland etter de regler som ordinært gjelder for klage over den aktuelle typen avgjørelser.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">I tilknytning til oppgavene etter første ledd første punktum kan SI i nødvendig utstrekning kreve bistand fra trygdekontorene og fra de lensmannskontorer som hadde saken til behandling før 1. oktober 1992.</article></article><article class="legalArticle" data-lovdata-URL="LTI/forskrift/1993-06-18-543/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Myndighet etter ekteskapsloven</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I saker om underholdsbidrag til ektefelle er SIs oppgaver begrenset til de oppgaver som omfattes av § 2. Dersom det etter en sak er overført til SI oppstår spørsmål om endring eller ettergivelse av bidrag etter ekteskapsloven, sendes saken tilbake til de organer som ordinært behandler slike spørsmål.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Ved tvist om gjeldens størrelse gjelder bestemmelsene i § 4 siste ledd tilsvarende.</article></article><article class="legalArticle" data-lovdata-URL="LTI/forskrift/1993-06-18-543/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fordeling av innkrevd bidrag</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">De beløp som etter §§ 1 – 4 innkreves av SI fra den enkelte bidragspliktige, fordeles til kravhaverne etter følgende prioritering:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Private krav.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Krav fra utlandet.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Kommunale krav.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">Statlige krav.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Ved fordelinga behandles folketrygdens krav på refusjon for utlagt bidragsforskott (forskotteringsloven § 10) og refusjon for utbetalt overgangsstønad (folketrygdloven § 12-3) som ett krav. Tilsvarende behandles alle krav fra samme kommune (transportkrav etter lov 17. desember 1971 nr. 119, krav etter barnevernsloven, krav etter lov om sosial omsorg eller sosialtjenesteloven, refusjonskrav for forskottering før 1.1.76) som ett krav og utbetales til kommunen under ett.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Dersom det er flere kravhavere med samme prioritet etter bestemmelsene i første ledd, skal de beløp som går til dekning av krav med den aktuelle prioriteten fordeles forholdsmessig mellom kravhaverne etter størrelsen av det totale kravet fra den enkelte kravhaver.</article></article><article class="legalArticle" data-lovdata-URL="LTI/forskrift/1993-06-18-543/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften her trer i kraft straks.</article></article></main></body></html>