<!DOCTYPE html><html lang="no"><head><title>Forskrift om endring i forskrift om krav til kjøretøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:40</dd><dt class="legacyID">Datokode</dt><dd class="legacyID">FOR-1993-04-23-324</dd><dt class="dokid">DokumentID</dt><dd class="dokid">LTI/forskrift/1993-04-23-324</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 8</dd><dt class="dateInForce">I kraft fra</dt><dd class="dateInForce">1993-07-11, 1993-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-01-25-91</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§15</li><li>lov/1965-06-18-4/§16</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">1993-06-11</dd><dt class="title">Tittel</dt><dd class="title">Forskrift om endring i forskrift om krav til kjøretøy.</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 23. april 1993 med hjemmel i vegtrafikkloven av 18. juni 1965 nr. 4 §§ 13 – 16, jfr. Samferdselsdepartementets delegeringsvedtak av 24. november 1980, jfr. EØS-avtalen vedlegg II, I nr. 44 (R.dir. 88/77/EØF).</dd><dt class="refid">RefID</dt><dd class="refid">forskrift/1993-04-23-324</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til kjøretøy.<ul class="tocSubUl"><li>§ 22-4. Avgasser – kravnivå R.dir. 91/542/EØF</li></ul></li></ul></dd></dl></header><main class="documentBody" data-lovdata-URL="LTI/forskrift/1993-04-23-324" id="dokument"><h1>Forskrift om endring i forskrift om krav til kjøretøy.</h1><article class="legalP" data-absoluteaddress="/ledd/1/" id="ledd-1">I forskrift av 25. januar 1990 nr. 91 om krav til kjøretøy gjøres følgende endringer:</article> <article class="defaultP" margin-top="true">§ 22-3 nr. 2.3 skal lyde:</article><article class="legalP" data-absoluteaddress="/ledd/2/" id="ledd-2">For biler som har motor med elektrisk tenning og som ikke omfattes av disse bestemmelser, jfr. nr. 2.1 og 2.2 gjelder § 22-5.</article> <article class="defaultP" margin-top="true">§ 22-3 nr. 8.1 skal lyde:</article><article class="legalP" data-absoluteaddress="/ledd/3/" id="ledd-3">Målemetoden er beskrevet i etterfølgende 5 tekniske annekser. Anneksene er identiske med anneks 1 – 5 til de svenske bestemmelsene SNFS 1987:3 (A 12) / SNFS 1989:8 (A 13).</article> <article class="defaultP" margin-top="true">§ 22-3 nr. 13.2 b) skal lyde:</article><article class="legalP" data-absoluteaddress="/ledd/4/" id="ledd-4">Svenske bestemmelser SNFS 1987:3 (A 12) / SNFS 1989:8 (A 13).</article> <article class="defaultP" margin-top="true">Ny § 22-4 skal lyde:</article><article class="futureLegalArticle" data-name="§22-4" data-partID="§22-4" data-absoluteaddress="/foreslåttparagraf/1/" id="foreslåttparagraf-1"><span class="futureLegalArticleHeader"><span class="legalArticleValue">§ 22-4</span>. <span class="legalArticleTitle">Avgasser – kravnivå R.dir. 91/542/EØF</span></span><p class="leddfortsettelse"><i>1. Generelle opplysninger</i></p><article class="legalP" data-absoluteaddress="/foreslåttparagraf/1/ledd/1/" id="foreslåttparagraf-1-ledd-1">R.dir. 88/77/EØF, endret ved R.dir. 91/542/EØF, har krav til utslippet av CO, HC, NOx og partikler fra dieselmotorer i motorvogner. Kjøresyklusen er EF/ECE's «13 mode»-syklus der motoren normalt er utmontert og kjøres i benk ved 13 faste belastningstilstander. Direktivet har ulike krav til prototyper (TAS = Type Approval Standard) og produksjonen (COP = Conformity of Production). Direktivet har to sett grenseverdier, A og B, der B er det strengeste og har senest ikrafttreden. Videre er det både for A- og B-kravene to forskjellige ikrafttredelsesdatoer, en for nye typegodkjenninger og en for nye registreringer. A-kravenes høyere grenseverdier for partikkelutslippet fra motorer med effekt ikke over 85 kW skal ta hensyn til at disse motorene normalt har oppdelt forbrenningsrom.</article></article> <article class="defaultP" margin-top="true"><i>2. Gyldighetsområde</i></article><article class="legalP" data-absoluteaddress="/ledd/5/" id="ledd-5">Bestemmelsene i denne paragraf gjelder for alle dieselmotorer til biler med tillatt totalvekt over 3.500 kg.</article> <article class="defaultP" margin-top="true"><i>3. Krav</i></article><article class="legalP" data-absoluteaddress="/ledd/6/" id="ledd-6">Motor skal tilfredsstille R.dir. 88/77/EØF, endret ved R.dir. 91/542/EØF, nivå A. Grenseverdiene i g/kWh er for prototyper:<table><tbody><tr><td data-text-align="left" data-vertical-align="top">CO: 4,5</td><td data-text-align="left" data-vertical-align="top">HC: 1,1</td><td data-text-align="left" data-vertical-align="top">NOx: 8,0</td><td data-text-align="left" data-vertical-align="top">partikler: 0,36<sup class="footnotereference" data-footnotereferencevalue="1">1</sup></td></tr></tbody></table></article><article class="legalP" data-absoluteaddress="/ledd/7/" id="ledd-7">og for produksjonen:<table><tbody><tr><td data-text-align="left" data-vertical-align="top">CO: 4,9</td><td data-text-align="left" data-vertical-align="top">HC: 1,23</td><td data-text-align="left" data-vertical-align="top">NOx: 9,0</td><td data-text-align="left" data-vertical-align="top">partikler: 0,4<sup class="footnotereference" data-footnotereferencevalue="1">1</sup></td></tr></tbody></table></article><footer class="footnotes"><article class="footnote" data-name="1)" data-unique-footnote-counter="1"><span class="footnoteLabel">1)</span> For motorer med effekt 85 kW eller mindre anvendes en faktor 1,7 for grenseverdien på partikler.</article></footer> <article class="defaultP" margin-top="true"><i>4. Dokumentasjon for overensstemmelse med bestemmelsene</i></article><article class="legalP" data-absoluteaddress="/ledd/8/" id="ledd-8">Ved første gangs registrering i Norge skal det fremlegges enten erklæring fra fabrikanten om at motoren tilfredsstiller kravene i disse bestemmelser eller et EØF-typegodkjenningsdokument som viser at motoren tilfredsstiller R.dir. 88/77/EØF, endret ved R.dir. 91/542/EØF.</article><article class="legalP" data-absoluteaddress="/ledd/9/" id="ledd-9">Alternativt kan fremlegges erklæring fra fabrikanten om at motoren tilfredsstiller amerikanske føderale bestemmelser for HDV 1991. Disse har kravnivå: CO: 15,5, HC: 1,3, NOx: 5,0 og partikler: 0,25 (for bybusser 0,10).<sup class="footnotereference" data-footnotereferencevalue="2">2</sup></article><footer class="footnotes"><article class="footnote" data-name="2)" data-unique-footnote-counter="2"><span class="footnoteLabel">2)</span> Europeisk og amerikansk kjøresyklus er forskjellige, så grenseverdiene er ikke uten videre sammenlignbare.</article></footer> <article class="defaultP" margin-top="true"><i>5. Ikrafttreden</i></article><article class="legalP" data-absoluteaddress="/ledd/10/" id="ledd-10">Bestemmelsene i denne paragraf trer i kraft 1. oktober 1993.</article> <article class="defaultP" margin-top="true">Nåværende § 22-4 blir ny § 22-5.</article></main></body></html>