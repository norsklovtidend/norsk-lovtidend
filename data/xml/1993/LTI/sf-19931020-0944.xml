<!DOCTYPE html><html lang="no"><head><title>Forskrift om endring av forskrift om regulering av trålfiske etter torsk og hyse nord for 62° n.br. i 1993.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:39</dd><dt class="legacyID">Datokode</dt><dd class="legacyID">FOR-1993-10-20-944</dd><dt class="dokid">DokumentID</dt><dd class="dokid">LTI/forskrift/1993-10-20-944</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1993 Nr. 17</dd><dt class="dateInForce">I kraft fra</dt><dd class="dateInForce">1993-10-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-12-18-1171</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li></ul></dd><dt class="dateOfPublication">Kunngjort</dt><dd class="dateOfPublication">1993-11-11</dd><dt class="title">Tittel</dt><dd class="title">Forskrift om endring av forskrift om regulering av trålfiske etter torsk og hyse nord for 62° n.br. i 1993.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 20. oktober 1993 med hjemmel i lov av 3. juni 1983 nr. 40 om saltvannsfiske m.v. §§ 4 og 5.</dd><dt class="refid">RefID</dt><dd class="refid">forskrift/1993-10-20-944</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om regulering av trålfiske etter torsk og hyse nord for 62° n.br. i 1993.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1993-10-20-944" id="dokument"><h1>Forskrift om endring av forskrift om regulering av trålfiske etter torsk og hyse nord for 62° n.br. i 1993.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1993-10-20-944/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 18. desember 1992 nr. 1171 om regulering av trålfiske etter torsk og hyse nord for 62° n.br. i 1993 gjøres følgende endringer:</article> <article class="defaultP" margin-top="true">§ 1 skal lyde:</article><article class="defaultP"><i>Virkeområde.</i></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Det er forbudt for norsk fartøy å fiske torsk og hyse med trål i Norges økonomiske sone nord for 62° N og i området utenfor Norges økonomiske sone mellom 11° V og 63° Ø nord for en linje trukket fra 11° V og 63° N rettvisende øst til 4° V, og derfra rettvisende sør til 62° N, og derfra rettvisende øst til norskekysten. Forbudet gjelder også for forsøksfiske og for norske fartøy som nyttes i torsk- og hysefisket i dette området av andre enn norske statsborgere, eller de som er likestilt med norske statsborgere etter § 1 annet ledd i lov av 3. juni 1983 nr. 40 om saltvannsfiske m.v.</article> <article class="defaultP" margin-top="true">Ny § 7 skal lyde:</article><article class="defaultP"><i>Fiske på andre lands kvoter.</i></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Forbudet i § 1 gjelder ikke når fisket foregår innenfor en kvote tildelt av annen stat. Slikt fiske må være godkjent av Fiskeridepartementet i samsvar med prosedyrer avtalt mellom Norge og vedkommende stat.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Søknad om godkjenning sendes Fiskeridirektoratet vedlagt kopi av avtalen om fiske på annet lands kvote. I avtalen må det spesifiseres hvilke fartøy avtalen gjelder, hvilket fiskeslag og hvilket kvantum som skal fiskes, hvilken redskap som skal nyttes og i hvilken periode og hvilket område det skal fiskes.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Fiskeridirektoratet kan stoppe norske fartøys fiske på andre lands kvoter dersom vedkommende stats totale kvote er beregnet oppfisket.</article> <article class="defaultP" margin-top="true">§§ 7-13 blir §§ 8-14.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1993-10-20-944/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft straks.</article></section></main></body></html>