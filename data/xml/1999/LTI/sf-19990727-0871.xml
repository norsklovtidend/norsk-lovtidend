<!DOCTYPE html><html lang="no"><head><title>Forskrift om eksamensreglement for praktisk-teologisk utdanning ved Det praktisk-teologiske seminar.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:26</dd><dt class="legacyID">Datokode</dt><dd class="legacyID">FOR-1999-07-27-871</dd><dt class="dokid">DokumentID</dt><dd class="dokid">LTI/forskrift/1999-07-27-871</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 18</dd><dt class="dateInForce">I kraft fra</dt><dd class="dateInForce">1999-07-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§31</li><li>forskrift/1998-06-26-607/§3</li></ul></dd><dt class="dateOfPublication">Kunngjort</dt><dd class="dateOfPublication">1999-08-27</dd><dt class="title">Tittel</dt><dd class="title">Forskrift om eksamensreglement for praktisk-teologisk utdanning ved Det praktisk-teologiske seminar.</dd><dt class="miscInformation">Annet om dokumentet</dt><dd class="miscInformation">Fastsatt av Kirke-, utdannings-, og forskningsdepartementet 27. juli 1999 med hjemmel i forskrift av 26. juni 1998 nr. 607 om Det praktisk-teologiske seminar § 3 annet ledd.</dd><dt class="refid">RefID</dt><dd class="refid">forskrift/1999-07-27-871</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om eksamensreglement for praktisk-teologisk utdanning ved Det praktisk-teologiske seminar.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Utdanningskrav for opptak</li><li>§ 3. Taushetsplikt</li><li>§ 4. Bortvisning og utestenging</li><li>§ 5. Læringsmiljø og undervisning</li><li>§ 6. Fag og emner. Studieplan</li><li>§ 7. Fritak for eksamen eller prøve</li><li>§ 8. Eksamen, sensur og praksis</li><li>§ 9. Klagebehandling, begrunnelse for karakterfastsetting og annullering av eksamen</li><li>§ 10. Vitnemål</li><li>§ 11. Delegering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1999-07-27-871" id="dokument"><h1>Forskrift om eksamensreglement for praktisk-teologisk utdanning ved Det praktisk-teologiske seminar.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-07-27-871/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1999-07-27-871/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/1/punkt/1/" id="kapittel-1-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/1/punkt/1/ledd/1/" id="kapittel-1-paragraf-1-punkt-1-ledd-1">Dette reglement omfatter den utdanning ved Det praktisk-teologiske seminar som kreves for prestetjeneste i Den norske kirke (praktikum). Denne praktisk teologiske utdanning består av to avdelinger som har normert studietid på to semestre.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/1/punkt/2/" id="kapittel-1-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/1/punkt/2/ledd/1/" id="kapittel-1-paragraf-1-punkt-2-ledd-1">Med styret forstås styret for Det praktisk-teologiske seminar, jf. forskrift for Det praktisk-teologiske seminar, fastsatt ved kgl.res. av 26. juni 1998 nr. 607.</article></article></li></ul></article><article class="legalArticle" data-lovdata-URL="LTI/forskrift/1999-07-27-871/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Utdanningskrav for opptak</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/2/punkt/1/" id="kapittel-1-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/2/punkt/1/ledd/1/" id="kapittel-1-paragraf-2-punkt-1-ledd-1">For opptak til praktikums første avdeling kreves bestått eksamen i kristendomskunnskap mellomfag eller ekvivalent utdanning.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/2/punkt/2/" id="kapittel-1-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/2/punkt/2/ledd/1/" id="kapittel-1-paragraf-2-punkt-2-ledd-1">For opptak til praktikums andre avdeling kreves det at vedkommende har rett til å bruke tittelen candidatus theologiae etter norsk lov og regelverk. Kandidatene må også ha fullført og bestått praktikums første avdeling, herunder fastsatte praksisperioder.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/2/punkt/3/" id="kapittel-1-paragraf-2-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/2/punkt/3/ledd/1/" id="kapittel-1-paragraf-2-punkt-3-ledd-1">Personer som ikke innfrir kravene etter pkt. 1 og 2, men som i medhold av forskrift om tilsetting av menighetsprest § 2 er ansett å ha tilsvarende kompetanse, kan også gis opptak på praktikum.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/2/punkt/4/" id="kapittel-1-paragraf-2-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/2/punkt/4/ledd/1/" id="kapittel-1-paragraf-2-punkt-4-ledd-1">Studenter ved praktikum skal være medlem av Den norske kirke. Styret kan med bakgrunn i formålet for seminaret, gi dispensasjon fra kravet om medlemskap.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/2/punkt/5/" id="kapittel-1-paragraf-2-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/2/punkt/5/ledd/1/" id="kapittel-1-paragraf-2-punkt-5-ledd-1">Når kapasitetshensyn eller ressurshensyn krever det, kan styret selv regulere adgangen til det enkelte studium eller deler av det. Styret selv gir da regler om rangering av søkerne.</article></article></li></ul></article><article class="legalArticle" data-lovdata-URL="LTI/forskrift/1999-07-27-871/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Taushetsplikt</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">En student som i studiesammenheng får kjennskap til noens personlige forhold, har taushetsplikt etter reglene i forvaltningsloven. Seminaret skal utarbeide en taushetserklæring som skal underskrives av studentene.</article></article><article class="legalArticle" data-lovdata-URL="LTI/forskrift/1999-07-27-871/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Bortvisning og utestenging</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Det kan treffes vedtak om bortvisning og utestenging. Reglene i universitetsloven § 42 gjøres gjeldende så langt de passer.</article></article><article class="legalArticle" data-lovdata-URL="LTI/forskrift/1999-07-27-871/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Læringsmiljø og undervisning</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/5/punkt/1/" id="kapittel-1-paragraf-5-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/5/punkt/1/ledd/1/" id="kapittel-1-paragraf-5-punkt-1-ledd-1">Seminaret har det overordnede ansvar for studentenes læringsmiljø. Seminarets ledelse skal, i samarbeid med studentsamskipnadene, legge forholdene til rette for et godt studiemiljø og arbeide for å bedre studentvelferden på stedet.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/5/punkt/2/" id="kapittel-1-paragraf-5-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/5/punkt/2/ledd/1/" id="kapittel-1-paragraf-5-punkt-2-ledd-1">Styret selv fastsetter undervisningsterminene. Det kan treffes særskilte bestemmelser om terminene for enkelte fag og faggrupper.</article></article></li></ul></article><article class="legalArticle" data-lovdata-URL="LTI/forskrift/1999-07-27-871/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fag og emner. Studieplan</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/6/punkt/1/" id="kapittel-1-paragraf-6-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/6/punkt/1/ledd/1/" id="kapittel-1-paragraf-6-punkt-1-ledd-1">Den praktisk-teologiske utdanning skal omfatte de fagområder som er nødvendige for prestetjeneste i Den norske kirke, herunder pastorallære, menighets-/kirkekunnskap, homiletikk, liturgikk, kateketikk, sjelesorg, kirkerett, kontorhold, kirkesang og messe.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/6/punkt/2/" id="kapittel-1-paragraf-6-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/6/punkt/2/ledd/1/" id="kapittel-1-paragraf-6-punkt-2-ledd-1">Styret fastsetter studieplan for de enkelte fag og emner.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/6/punkt/3/" id="kapittel-1-paragraf-6-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/6/punkt/3/ledd/1/" id="kapittel-1-paragraf-6-punkt-3-ledd-1">Studieplanen må omfatte bestemmelser om hvilke mål studiet har; hvordan studiet er bygget opp; hva slags undervisning og eksamen som gis; hvilke terminer det er undervisning og eksamen, i hvilket tidsrom av en termin de ordinære eksamener holdes og studiets innhold/kunnskapskrav.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/6/punkt/4/" id="kapittel-1-paragraf-6-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/6/punkt/4/ledd/1/" id="kapittel-1-paragraf-6-punkt-4-ledd-1">Studentene skal i løpet av utdanningen ved seminaret gjennomføre minst to praksisperioder. Studentene er forpliktet til å følge undervisningen og ta del i de øvelser og praksisperioder som er fastsatt i studieplanen.</article></article></li></ul></article><article class="legalArticle" data-lovdata-URL="LTI/forskrift/1999-07-27-871/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Fritak for eksamen eller prøve</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Fritak for eksamen eller prøve skal gis når det godtgjøres at tilsvarende eksamen eller prøve er avlagt ved annen institusjon. Det kan også gis fritak på grunnlag av annen velegnet eksamen eller prøve. Rektor skal avgjøre saker om fritak. Avgjørelsen kan påklages til styret.</article></article><article class="legalArticle" data-lovdata-URL="LTI/forskrift/1999-07-27-871/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Eksamen, sensur og praksis</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/8/punkt/1/" id="kapittel-1-paragraf-8-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/8/punkt/1/ledd/1/" id="kapittel-1-paragraf-8-punkt-1-ledd-1">Styret skal sørge for at studentenes kunnskaper, ferdigheter og personlige egnethet blir prøvet på en upartisk og faglig betryggende måte, og gir regler om avleggelse av og gjennomføring av eksamener og prøver. Reglene i universitetsloven § 50 legges til grunn så langt de passer.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/8/punkt/2/" id="kapittel-1-paragraf-8-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/8/punkt/2/ledd/1/" id="kapittel-1-paragraf-8-punkt-2-ledd-1">Praksisperiodene vurderes til bestått eller ikke bestått. Vedtak om dette treffes av rektor etter tilråding av vedkommendes praksisveileder. Vedtaket kan påklages til styret. En student må ha gjennomført og bestått praksisperiodene for å kunne ta del i undervisningen og fullføre utdanningen ved seminaret. Dersom en student ikke består en praksisperiode, har vedkommende rett til en (1) ny praksisperiode. Denne skal foregå ved et annet praksissted og med en annen praksisveileder enn under den første prøven. Styret selv fastsetter øvrige bestemmelser når det gjelder praksis, herunder bestemmelser om kriterier for vurdering av praksis.</article></article></li></ul></article><article class="legalArticle" data-lovdata-URL="LTI/forskrift/1999-07-27-871/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Klagebehandling, begrunnelse for karakterfastsetting og annullering av eksamen</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Bestemmelsene i universitetslovens §§ 51, 52 og 54 gjøres gjeldende så langt de passer.</article></article><article class="legalArticle" data-lovdata-URL="LTI/forskrift/1999-07-27-871/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Vitnemål</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/10/punkt/1/" id="kapittel-1-paragraf-10-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/10/punkt/1/ledd/1/" id="kapittel-1-paragraf-10-punkt-1-ledd-1">Rektor utferdiger vitnemål om fullført praktikum.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/10/punkt/2/" id="kapittel-1-paragraf-10-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/10/punkt/2/ledd/1/" id="kapittel-1-paragraf-10-punkt-2-ledd-1">Den som ikke har avsluttet praktikum skal på anmodning gis bevitnelse for praksis, eksamener eller prøver som han eller hun har bestått.</article></article></li></ul></article><article class="legalArticle" data-lovdata-URL="LTI/forskrift/1999-07-27-871/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Delegering</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Styret kan delegere sin beslutningsmyndighet etter dette reglement til rektor ved seminaret i den utstrekning det ikke følger av reglementet at styret selv skal treffe vedtak.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-07-27-871/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft straks.</article></section></main></body></html>