<!DOCTYPE html><html lang="no"><head><title>Forskrift om endring i forskrift om kvoteordningen for melk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:40</dd><dt class="legacyID">Datokode</dt><dd class="legacyID">FOR-1999-12-01-1198</dd><dt class="dokid">DokumentID</dt><dd class="dokid">LTI/forskrift/1999-12-01-1198</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 26</dd><dt class="dateInForce">I kraft fra</dt><dd class="dateInForce">2000-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-17-1450</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§19</li><li>lov/1967-02-10/§27a</li><li>forskrift/1996-12-06-1125</li></ul></dd><dt class="dateOfPublication">Kunngjort</dt><dd class="dateOfPublication">1999-12-17</dd><dt class="title">Tittel</dt><dd class="title">Forskrift om endring i forskrift om kvoteordningen for melk.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 1. desember 1999 etter samråd med Norges Bondelag og Norsk Bonde- og Småbrukarlag og med hjemmel i lov av 10. juli 1936 nr. 6 til å fremja umsetnaden av jordbruksvaror § 19, lov av 10. februar 1967 om behandlingsmåten i forvaltningssaker (forvaltningsloven) § 27a og kgl.res. av 6. desember 1996 nr. 1125.</dd><dt class="refid">RefID</dt><dd class="refid">forskrift/1999-12-01-1198</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteordningen for melk.<ul class="tocSubUl"><li>I</li><li>III. Fastsettelse av kvote ved samdrift og felles melkeproduksjon mellom ektefeller og samboere<ul class="tocSubUl"><li>§ 26a. Ekstraordinært salg av kumelkkvote 2000</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1999-12-01-1198" id="dokument"><h1>Forskrift om endring i forskrift om kvoteordningen for melk.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-12-01-1198/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 17. desember 1997 nr. 1450 om kvoteordningen for melk gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1"><i>kvote:</i> Den mengde melk eller melkeprodukter som i henhold til denne forskriften årlig kan produseres på et bruk uten overproduksjonsavgift.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1"><i>bruk:</i> Landbrukseiendom som er nyttet, eller som kan nyttes til jord- og/eller skogbruk. Alt som hører til samme eier i en kommune, hører til samme landbrukseiendom uten hensyn til om den omfatter flere matrikkelnummer.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1"><i>bruker:</i> Den som eier eller forpakter et bruk og driver det, og for øvrig oppfyller kravene til bruker i gjeldende forskrift om produksjonstilskudd.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/2/punkt/4/" id="kapittel-1-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/2/punkt/4/ledd/1/" id="kapittel-1-ledd-2-punkt-4-ledd-1"><i>melkeproduksjonsareal:</i> Brukets eget og leide jordbruksareal i henhold til godkjent søknad og registrering i skjema for produksjonstilskudd i jordbruket pr. 31. juli året før det året kvoten gjelder for, omregnet i henhold til § 4.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/2/punkt/5/" id="kapittel-1-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/2/punkt/5/ledd/1/" id="kapittel-1-ledd-2-punkt-5-ledd-1"><i>kvotegrunnlag:</i> Brukets melkeproduksjonsareal omregnet etter retningslinjene i § 5, og oppgitt i liter.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/ledd/2/punkt/6/" id="kapittel-1-ledd-2-punkt-6"><span class="data-originalId">f)</span><article class="legalP" data-absoluteaddress="/kapittel/1/ledd/2/punkt/6/ledd/1/" id="kapittel-1-ledd-2-punkt-6-ledd-1"><i>samdrift:</i> To eller flere brukere som går sammen om felles melkeproduksjon på helårsbasis.</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/ledd/2/punkt/7/" id="kapittel-1-ledd-2-punkt-7"><span class="data-originalId">g)</span><article class="legalP" data-absoluteaddress="/kapittel/1/ledd/2/punkt/7/ledd/1/" id="kapittel-1-ledd-2-punkt-7-ledd-1"><i>sammenslåing av bruk:</i> Erverv (kjøp, arv eller gave) av jordbruksareal der hele eller vesentlige deler av arealet til et eller flere bruk blir lagt til et eller flere andre bruk, og der ervervet er tinglyst etter 1. januar 1996.</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/1/ledd/2/punkt/8/" id="kapittel-1-ledd-2-punkt-8"><span class="data-originalId">h)</span><article class="legalP" data-absoluteaddress="/kapittel/1/ledd/2/punkt/8/ledd/1/" id="kapittel-1-ledd-2-punkt-8-ledd-1"><i>innmark:</i> Fulldyrket jord, innmarksbeite og overflatedyrket jord til slått og beite.</article></article></li></ul></article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Melkeproduksjonsarealet beregnes som sum fulldyrket og overflatedyrket jord. Ett dekar innmarksbeite regnes som 0,7 dekar fulldyrket jord. Av det totale beregnede melkeproduksjonsarealet kan innmarksbeite utgjøre maksimalt 40% i Rogaland og 30% i landet for øvrig. For kyr og ungdyr på utmarksbeite gis et tillegg på 1,11 daa pr. ku på beite, 0,79 daa pr. ungdyr på beite og 0,32 daa pr. geit på beite. Melkeproduksjonsarealet fastsettes ut fra opplysninger gitt i godkjent søknads- og registreringsskjema for produksjonstilskudd i jordbruket pr. 31. juli året før det året kvoten gjelder for.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For at leid jordbruksareal skal kunne inngå i melkeproduksjonsarealet ved tildeling av kvote etter kapittel VI (særlige kvoter), skal det foreligge tinglyst leiekontrakt på minst 10 år. For at leid jordbruksareal som ikke er oppgitt i godkjent søknad om produksjonstilskudd pr. 31. juli året før det året kvoten gjelder for, skal kunne inngå i melkeproduksjonsarealet ved tildeling av kvote etter kapittel VI (særlige kvoter), må det foreligge forhåndsavtale om leie av jord for minimum 10 år på søknadstidspunktet. Avtalen må tinglyses senest 6 måneder etter tildeling av kvote.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">For at leid jordbruksareal som ikke er oppgitt i godkjent søknad om produksjonstilskudd pr. 31. juli året før det året kvoten gjelder for, skal komme i betraktning ved kjøp av kvote etter kapittel V (omfordeling av kvoter), skal kopi av leiekontrakten legges ved innmeldingen av kvotekjøpet, jf. § 22.</article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Kvoten tilligger det enkelte bruk og kan ikke overføres eller slås sammen med kvoten på andre bruk, med mindre vilkårene for samdrift eller sammenslåing av kvote etter §§ 12, 13 eller 16 er oppfylt. Dersom to eller flere bruk med kvote drives av samme bruker, kan bare kvoten på ett av brukene benyttes. Ektefeller og samboere som eier, eller konsesjonsfritt erverver, hvert sitt bruk med tilhørende kvote, kan likevel drive melkeproduksjon på hvert sitt bruk og opprettholde kvoten på begge brukene.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Melk fra dyr som brukeren ikke eier eller ikke leier på varig basis, regnes som produksjon uten eller ut over kvote. I vurderingen om et leieforhold kan sies å være varig, skal det legges vekt på om leieforholdet har hatt en varighet på én laktasjon eller lengre.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Melkeproduksjon skal foregå med egne dyr i eget fjøs. Melkeproduksjon som ikke har karakter av normal helårsproduksjon, regnes som produksjon uten eller ut over kvote.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Samarbeid om melkeproduksjon i beitesesongen regnes som produksjon uten eller ut over kvote, med mindre det foreligger skriftlig avtale som angir start- og sluttidspunkt. Avtalen må sendes til Styringsgruppen. Melk produsert på fellesbeite/-seter fordeles på de enkelte bruk etter fordelingsnøkkel som godkjennes av meieriet.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">For bruk der det produseres både ku- og geitemelk, fastsettes separat kvote for hver melketype.</article> <article class="defaultP" margin-top="true">§ 10 annet ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">For bruk hvor opphørsperioden på fem kalenderår utløper pr. 31. desember 1998 eller senere etter tidligere regel, blir opphørsperioden forlenget slik at den til sammen blir 10 kalenderår.</article> <article class="defaultP" margin-top="true">§ 11 første ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Styringsgruppen kan etter søknad gi tillatelse til konvertering fra kombinert ku- og geitemelkproduksjon til ensidig produksjon, eller til overgang fra produksjon av geitemelk til kumelk eller fra kumelk til geitemelk. Ved konvertering skal det benyttes et forholdstall mellom geitemelkkvote og kumelkkvote på 1:2.</article> <article class="defaultP" margin-top="true">Overskriften til kapittel III skal lyde:</article></section><section class="section" data-name="kapIII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-12-01-1198/KAPITTEL_2" data-partID="k2"><h2>III. Fastsettelse av kvote ved samdrift og felles melkeproduksjon mellom ektefeller og samboere</h2><article class="defaultP">§ 12 skal lyde:</article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Styringsgruppen kan etter søknad, som må innsendes senest 3 måneder før planlagt starttidspunkt, fastsette egen kvote ved inngåelse av samdrift dersom samtlige av vilkårene nedenfor er oppfylt:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/ledd/1/punkt/1/" id="kapittel-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/ledd/1/punkt/1/ledd/1/" id="kapittel-2-ledd-1-punkt-1-ledd-1">Partene i samdriften må eie eller forpakte hvert sitt bruk med tilhørende kvote. Brukene som inngår i samdriften må ha forskjellige eiere.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/ledd/1/punkt/2/" id="kapittel-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/ledd/1/punkt/2/ledd/1/" id="kapittel-2-ledd-1-punkt-2-ledd-1">Det må ha vært sammenhengende leveranse i de siste 24 måneder fra brukene før samdrift kan etableres.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/ledd/1/punkt/3/" id="kapittel-2-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/ledd/1/punkt/3/ledd/1/" id="kapittel-2-ledd-1-punkt-3-ledd-1">Der forpakter av et bruk inngår avtale om samdrift, må også eieren av bruket være medunderskriver av samdriftsavtalen, jf. punkt 6.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/ledd/1/punkt/4/" id="kapittel-2-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/ledd/1/punkt/4/ledd/1/" id="kapittel-2-ledd-1-punkt-4-ledd-1">Bo- og driveplikten må være oppfylt, eller fritak fra boplikten må være innvilget.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/2/ledd/1/punkt/5/" id="kapittel-2-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/2/ledd/1/punkt/5/ledd/1/" id="kapittel-2-ledd-1-punkt-5-ledd-1">Partene, som må være fysiske personer, må delta aktivt med egen arbeidsinnsats i samdriften og få inntekter fra denne.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/2/ledd/1/punkt/6/" id="kapittel-2-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/2/ledd/1/punkt/6/ledd/1/" id="kapittel-2-ledd-1-punkt-6-ledd-1">Partene må inngå samdriftsavtale som inneholder konkrete opplysninger om medlemmenes arbeidsinnsats samt fordeling av nettoinntekter. For samdrifter med to medlemmer er det et krav at inntekt og arbeidsinnsats skal fordeles mellom medlemmene slik at minimum 30% faller på den ene parten. For samdrifter med tre medlemmer er det tilsvarende kravet minimum 20%, og for samdrifter med fire medlemmer eller mer er kravet minimum 10%.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/2/ledd/1/punkt/7/" id="kapittel-2-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/2/ledd/1/punkt/7/ledd/1/" id="kapittel-2-ledd-1-punkt-7-ledd-1">Avstanden mellom bruk som inngår i samdriften skal ikke overstige 8 km målt langs vei, med mindre det vil framstå som klart urimelig.</article></article></li></ul></article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Samarbeid om melkeproduksjon i beitesesongen skal ikke regnes som samdrift selv om dyra er plassert på samme landbrukseiendom. Brukere som har et driftssamarbeid, men som ikke oppfyller vilkårene i første ledd, kan bare benytte kvoten som tilhører bruket der melkedyra er plassert.</article> <article class="defaultP" margin-top="true">§ 13 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/2/ledd/2/punkt/1/" id="kapittel-2-ledd-2-punkt-1"><span class="data-originalId">3.</span><article class="legalP" data-absoluteaddress="/kapittel/2/ledd/2/punkt/1/ledd/1/" id="kapittel-2-ledd-2-punkt-1-ledd-1">Bo- og driveplikten må være oppfylt, eller fritak fra boplikten må være innvilget.</article></article></li></ul></article> <article class="defaultP" margin-top="true">§ 14 tredje ledd skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Dersom et eller flere av brukene har hatt en leveranse de to siste kalenderårene som ligger mer enn 25% under tildelt kvote, kan Styringsgruppen bestemme at leveransegjennomsnittet for disse årene skal legges til grunn ved beregning av kvote. Kjøpt kvote kan holdes utenom gjennomsnittsberegningen.</article> <article class="defaultP" margin-top="true">§ 15 skal lyde:</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Ved opphør av samdrift eller der vilkårene for samdrift etter § 12 ikke lenger er oppfylt, skal samdriftens kvote fordeles til medlemmene i samme forhold som ble lagt til grunn ved fastsetting av samdriftskvote. Dersom samdriftskvoten er fastsatt på grunnlag av gjennomsnittsleveranser, skal medlemmenes kvote etter opphør beregnes som om fastsettelsen av samdriftskvoten hadde skjedd ved at kvotene på de enkelte bruk i samdriften var slått sammen.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Første ledd gjelder tilsvarende ved opphør av felles melkeproduksjon for ektefeller eller samboere, eller der vilkårene etter § 13 ikke lenger er oppfylt.</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">Opphør av samdrift eller felles melkeproduksjon for ektefeller eller samboere etter denne paragrafen, skal meddeles Styringsgruppen.</article> <article class="defaultP" margin-top="true">§ 16 annet ledd skal lyde:</article><article class="legalP" data-absoluteaddress="/kapittel/2/ledd/7/" id="kapittel-2-ledd-7">Kvote kan bare overføres fra bruk som har leveranse ved inngåelse av kjøpekontrakten og på søknadstidspunktet. Dersom det ikke er leveranse fra bruket når det søkes om sammenslåing, må kjøpekontrakten eller skjøte tinglyses innen 2 måneder etter opphør av leveranse. Det kreves dessuten at det ervervede bruket har hatt sammenhengende leveranse de siste 24 månedene før ervervet.</article> <article class="defaultP" margin-top="true">§ 17 første ledd skal lyde:</article><article class="legalP" data-absoluteaddress="/kapittel/2/ledd/8/" id="kapittel-2-ledd-8">Kvote som overføres fra det ervervede bruket ved sammenslåing av bruk, skal utgjøre gjennomsnittet av faktisk leveranse innenfor kvote på bruket de siste 5 årene. Det kan ikke overføres kvote som overskrider gjeldende kvote på det ervervede bruket.</article> <article class="defaultP" margin-top="true">§ 20 tredje ledd skal lyde:</article><article class="legalP" data-absoluteaddress="/kapittel/2/ledd/9/" id="kapittel-2-ledd-9">Ved innmelding av kvotesalg skal det foreligge salgskontrakt som er underskrevet av brukets eier og dennes eventuelle ektefelle. Vedlagt salgskontrakten skal det foreligge samtykke fra panthavere med pant i bruket og fra eventuell forpakter av bruket. Brukets kvote kan ikke avhendes dersom, det er reist odelsløsningssak mot brukets eier, jf. lov 28. juni 1974 nr. 58 om odelsretten og åsetesretten kap. XIV, eller brukets eierforhold er uklare. Innmelding av kvotesalg er bindende, og skal sendes Styringsgruppen på egne søknadsskjemaer innen 1. august.</article> <article class="defaultP" margin-top="true">§ 22 tredje ledd skal lyde:</article><article class="legalP" data-absoluteaddress="/kapittel/2/ledd/10/" id="kapittel-2-ledd-10">Det kan ikke innmeldes og kjøpes større kumelkkvote enn tilsvarende 20% av kvoten på kjøperens bruk i kjøpsåret. Kjøpere under 35 år kan likevel innmelde og kjøpe en kvotemengde tilsvarende 30% av kumelkkvoten på kjøperens bruk i kjøpsåret.</article> <article class="defaultP" margin-top="true">Ny § 26a skal lyde:</article><article class="futureLegalArticle" data-name="§26a" data-partID="§26a" data-absoluteaddress="/kapittel/2/foreslåttparagraf/1/" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 26a</span>. <span class="legalArticleTitle">Ekstraordinært salg av kumelkkvote 2000</span></span><article class="legalP" data-absoluteaddress="/kapittel/2/foreslåttparagraf/1/ledd/1/" id="kapittel-2-foreslåttparagraf-1-ledd-1">Ved ekstraordinært salg av kumelkkvote gjelder reglene for salg av kumelkkvote i §§ 20, 21 og 25 med følgende unntak:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/foreslåttparagraf/1/ledd/1/punkt/1/" id="kapittel-2-foreslåttparagraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/foreslåttparagraf/1/ledd/1/punkt/1/ledd/1/" id="kapittel-2-foreslåttparagraf-1-ledd-1-punkt-1-ledd-1">Innmeldingen av kvotesalget skal sendes innen 15. januar 2000.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/foreslåttparagraf/1/ledd/1/punkt/2/" id="kapittel-2-foreslåttparagraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/foreslåttparagraf/1/ledd/1/punkt/2/ledd/1/" id="kapittel-2-foreslåttparagraf-1-ledd-1-punkt-2-ledd-1">Eier av bruk med både kumelkkvote og geitemelkkvote kan bare avhende kumelkkvoten.</article></article></li></ul></article><article class="legalP" data-absoluteaddress="/kapittel/2/foreslåttparagraf/1/ledd/2/" id="kapittel-2-foreslåttparagraf-1-ledd-2">Ved salget gis det en tilleggskompensasjon på kr 2,00 pr. liter for de første 200.000 literne kvote.</article><article class="legalP" data-absoluteaddress="/kapittel/2/foreslåttparagraf/1/ledd/3/" id="kapittel-2-foreslåttparagraf-1-ledd-3">Ekstraordinært salg av brukets kumelkkvote gis virkning fra 1. mars 2000.</article><article class="legalP" data-absoluteaddress="/kapittel/2/foreslåttparagraf/1/ledd/4/" id="kapittel-2-foreslåttparagraf-1-ledd-4">Eier av bruk som meldte kvoten for salg i 1999 og som har fått salget godkjent eller fått innvilget dispensasjon fra kvotesalget, kan ikke selge kvoten i samsvar med reglene i denne paragrafen.</article></article> <article class="defaultP" margin-top="true">§ 29a skal lyde:</article><article class="legalP" data-absoluteaddress="/kapittel/2/ledd/11/" id="kapittel-2-ledd-11">For å gjennomføre en omlegging fra sauehold til melkeproduksjon i særlig rovdyrutsatte områder, kan Styringsgruppen etter søknad tildele kvote dersom bruket baserer saueholdet på beiter som ligger innenfor kjerneområdene for bjørn og jerv, og de sentrale leveområdene for ulv. Miljøverndepartementet fastsetter nærmere avgrensing og foretar prioritering av søkerne innenfor disse områdene.</article><article class="legalP" data-absoluteaddress="/kapittel/2/ledd/12/" id="kapittel-2-ledd-12">I tillegg må omfanget av saueholdet på bruket de siste fem år ha:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/ledd/12/punkt/1/" id="kapittel-2-ledd-12-punkt-1"><span class="data-originalId">a)</span><article class="legalP" data-absoluteaddress="/kapittel/2/ledd/12/punkt/1/ledd/1/" id="kapittel-2-ledd-12-punkt-1-ledd-1">Tilsvart rundt 100 vinterfôra sauer ved ensidig produksjon, eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/ledd/12/punkt/2/" id="kapittel-2-ledd-12-punkt-2"><span class="data-originalId">b)</span><article class="legalP" data-absoluteaddress="/kapittel/2/ledd/12/punkt/2/ledd/1/" id="kapittel-2-ledd-12-punkt-2-ledd-1">utgjort en viss andel av brukets driftsinntekter har utgjort en vesentlig andel av brukets driftsinntekter ved kombinert melke- og sauekjøttproduksjon.</article></article></li></ul></article><article class="legalP" data-absoluteaddress="/kapittel/2/ledd/13/" id="kapittel-2-ledd-13">Ved tildeling av kvote skal det legges vekt på å få i stand et økonomisk forsvarlig driftsopplegg. Prioritering av søknadene skjer etter en samlet vurdering der følgende kriterier vektlegges:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/ledd/13/punkt/1/" id="kapittel-2-ledd-13-punkt-1"><span class="data-originalId">-</span><article class="legalP" data-absoluteaddress="/kapittel/2/ledd/13/punkt/1/ledd/1/" id="kapittel-2-ledd-13-punkt-1-ledd-1">forebyggende tiltak mot rovviltskader tidligere er utprøvd uten tilfredsstillende resultat,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/ledd/13/punkt/2/" id="kapittel-2-ledd-13-punkt-2"><span class="data-originalId">-</span><article class="legalP" data-absoluteaddress="/kapittel/2/ledd/13/punkt/2/ledd/1/" id="kapittel-2-ledd-13-punkt-2-ledd-1">forholdene på bruket ikke ligger bedre til rette for omlegging til andre produksjoner enn melkeproduksjon,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/ledd/13/punkt/3/" id="kapittel-2-ledd-13-punkt-3"><span class="data-originalId">-</span><article class="legalP" data-absoluteaddress="/kapittel/2/ledd/13/punkt/3/ledd/1/" id="kapittel-2-ledd-13-punkt-3-ledd-1">brukeren over flere år kan dokumentere betydelige tap forårsaket av fredet rovvilt.</article></article></li></ul></article><article class="legalP" data-absoluteaddress="/kapittel/2/ledd/14/" id="kapittel-2-ledd-14">Ved søknad om kvote skal det vedlegges driftsplan godkjent av fylkesmannen.</article><article class="legalP" data-absoluteaddress="/kapittel/2/ledd/15/" id="kapittel-2-ledd-15">Tildeling av geitemelkkvoter kan bare foregå innenfor geografiske områder som har naturlig tilknytning til meierianlegg med geitemelksanvendelse, herunder anlegg for lokal foredling. Styringsgruppen kan fastsette nærmere avgrensing av disse geografiske områdene.</article><article class="legalP" data-absoluteaddress="/kapittel/2/ledd/16/" id="kapittel-2-ledd-16">Tildelt kvote faller bort dersom den ikke er tatt i bruk innen tre år etter vedtak om kvotetildeling ved nyetablering, og innen to år etter vedtak om utvidelse av melkeproduksjon.</article> <article class="defaultP" margin-top="true">§ 30 første ledd skal lyde:</article><article class="legalP" data-absoluteaddress="/kapittel/2/ledd/17/" id="kapittel-2-ledd-17">Tildelt kvote etter dette kapittel beregnes som differansen mellom brukets opprinnelige kvote og kvotegrunnlaget beregnet etter reglene som gjelder for slik beregning i §§ 4 og 5. For bruk uten opprinnelig kvote, beregnes kvoten etter reglene som gjelder for slik beregning i §§ 4 og 5. Tildelt kvote kan sammen med brukets opprinnelige kvote maksimalt utgjøre 130.000 liter kumelk eller 65.000 liter geitemelk. Det kan likevel ikke tildeles kvote etter § 29a til bruk som har et kvotegrunnlag på mindre enn 60.000 liter kumelk eller 10.000 liter geitemelk.</article></section><section class="section" data-name="kapII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1999-12-01-1198/KAPITTEL_3" data-partID="k3"><h2 data-text-align="center">II</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Endringene trer i kraft 1. januar 2000.</article></section></main></body></html>