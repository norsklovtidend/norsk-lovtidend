<!DOCTYPE html><html lang="no"><head><title>Forskrift om antennelighet av madrasser og stoppede møbler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:27</dd><dt class="legacyID">Datokode</dt><dd class="legacyID">FOR-1999-04-16-525</dd><dt class="dokid">DokumentID</dt><dd class="dokid">LTI/forskrift/1999-04-16-525</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 11</dd><dt class="dateInForce">I kraft fra</dt><dd class="dateInForce">1999-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-05-14-354</li><li>forskrift/1989-01-18-334</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1990-09-07-730</li></ul></dd><dt class="dateOfPublication">Kunngjort</dt><dd class="dateOfPublication">1999-07-07</dd><dt class="title">Tittel</dt><dd class="title">Forskrift om antennelighet av madrasser og stoppede møbler.</dd><dt class="miscInformation">Annet om dokumentet</dt><dd class="miscInformation">Fastsatt av Produkt- og Elektrisitetstilsynet 16. april 1999 med hjemmel i lov av 11. juni 1976 nr. 79 om kontroll med produkter og forbrukertjenester (produktkontrolloven) § 4, jf. Kronprinsreg. res. av 7. september 1990 nr. 7, samt notifisert i følge Rdir. 83/189/EØF med referanse til EØS-avtalen vedlegg II kapittel XIX punkt 1.</dd><dt class="refid">RefID</dt><dd class="refid">forskrift/1999-04-16-525</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om antennelighet av madrasser og stoppede møbler.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Virkeområde</li><li>§ 4. Hvem forskriften retter seg mot</li><li>§ 5. Krav om sikkerhetsnivå</li><li>§ 6. Krav om dokumentasjon</li><li>§ 7. Dispensasjon</li><li>§ 8. Tilsyn</li><li>§ 9. Klage</li><li>§ 10. Tvangsmulkt</li><li>§ 11. Straff</li><li>§ 12. Ikrafttredelse. Opphevelse av andre forskrifter</li></ul></li></ul></dd></dl></header><main class="documentBody" data-lovdata-URL="LTI/forskrift/1999-04-16-525" id="dokument"><h1>Forskrift om antennelighet av madrasser og stoppede møbler.</h1><article class="legalArticle" data-lovdata-URL="LTI/forskrift/1999-04-16-525/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften har til formål å forebygge helseskader forårsaket av at madrasser og stoppede møbler antennes av ulmende sigarett.</article></article><article class="legalArticle" data-lovdata-URL="LTI/forskrift/1999-04-16-525/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">-</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Med stopp menes dun/fjær, fiber, skum, gummi, tekstil, hamp/jute og lignende.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">-</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Med madrass menes et stoppet produkt beregnet til å sove på. Overmadrasser og stoppede sengebunner defineres som madrasser.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">-</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Med stoppede møbler menes sittemøbler og kombinerte sitte- og liggemøbler som er stoppet. I tillegg menes også stoppede deler beregnet til å sette sammen til et møbel.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">-</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Med omsetning menes salg, utlån og utleie samt utveksling ved gave og gevinst og lignende.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/punkt/5/" id="paragraf-2-punkt-5"><span class="data-originalId">-</span><article class="legalP" data-absoluteaddress="/paragraf/2/punkt/5/ledd/1/" id="paragraf-2-punkt-5-ledd-1">Med anerkjente normer menes veiledning, standard mv. som innen et fagområde er internasjonalt og/eller nasjonalt anerkjent.</article></article></li></ul></article><article class="legalArticle" data-lovdata-URL="LTI/forskrift/1999-04-16-525/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Denne forskriften omfatter både tilvirkning og innførsel for salg, samt annen omsetning av madrasser og stoppede møbler i næringsøyemed.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Forskriften omfatter ikke:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Madrasser og stoppede møbler som omfattes av annen lov/forskrift der det stilles krav vedrørende antennelighet.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Brukte madrasser og stoppede møbler.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">Restaurering/omtrekking og annen tilvirkning av møbler i håndverksbedrift.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">Seng og sengegavl.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">Møbler med sete som ikke er stoppet og som ikke er i direkte kontakt med stoppede deler i rygg eller armlener.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/6/" id="paragraf-3-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/6/ledd/1/" id="paragraf-3-ledd-2-punkt-6-ledd-1">Pianostoler.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/7/" id="paragraf-3-ledd-2-punkt-7"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/7/ledd/1/" id="paragraf-3-ledd-2-punkt-7-ledd-1">Møbler kun beregnet for utendørs bruk.</article></article></li></ul></article></article><article class="legalArticle" data-lovdata-URL="LTI/forskrift/1999-04-16-525/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hvem forskriften retter seg mot</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den som tilvirker for salg, innfører for salg eller på annen måte omsetter madrasser eller stoppede møbler i næringsøyemed, skal sørge for at krav om sikkerhetsnivå i denne forskriften overholdes.</article></article><article class="legalArticle" data-lovdata-URL="LTI/forskrift/1999-04-16-525/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav om sikkerhetsnivå</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Madrasser og stoppede møbler skal motstå antennelse av ulmende sigarett i overensstemmelse med spesifikke kriterier gitt i anerkjente normer.</article></article><article class="legalArticle" data-lovdata-URL="LTI/forskrift/1999-04-16-525/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav om dokumentasjon</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Den som forskriften retter seg mot, skal kunne dokumentere at krav om sikkerhetsnivå i forskriften er overholdt.</article></article><article class="legalArticle" data-lovdata-URL="LTI/forskrift/1999-04-16-525/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">I særskilte tilfeller kan Produkt- og Elektrisitetstilsynet gjøre unntak fra denne forskriften.</article></article><article class="legalArticle" data-lovdata-URL="LTI/forskrift/1999-04-16-525/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Produkt- og Elektrisitetstilsynet eller den som bemyndiges fører tilsyn med overholdelse av krav fastsatt i denne forskriften.</article></article><article class="legalArticle" data-lovdata-URL="LTI/forskrift/1999-04-16-525/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Vedtak truffet av Produkt- og Elektrisitetstilsynet eller av den som bemyndiges kan påklages til Barne- og familiedepartementet.</article></article><article class="legalArticle" data-lovdata-URL="LTI/forskrift/1999-04-16-525/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tvangsmulkt</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">For å sikre at bestemmelser i denne forskriften eller vedtak truffet i medhold av forskriften blir overholdt, kan det fastsettes tvangsmulkt etter reglene i lov om kontroll med produkter og forbrukertjenester § 13.</article></article><article class="legalArticle" data-lovdata-URL="LTI/forskrift/1999-04-16-525/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Overtredelse av denne forskriften eller vedtak truffet i medhold av forskriften straffes etter lov om kontroll med produkter og forbrukertjenester § 12, dersom ikke strengere straffebestemmelser kommer til anvendelse.</article></article><article class="legalArticle" data-lovdata-URL="LTI/forskrift/1999-04-16-525/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse. Opphevelse av andre forskrifter</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskriften trer i kraft 1. juli 1999. Fra samme dato oppheves forskrift av 14. mai 1992 nr. 354 om brennbarhet av madrasser og forskrift av 18. januar 1989 nr. 334 om brennbarhet av stoppede møbler.</article></article></main></body></html>