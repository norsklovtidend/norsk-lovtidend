<!DOCTYPE html><html lang="no"><head><title>Forskrift om endring i forskrift om ballastsystemer på flyttbare innretninger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:14</dd><dt class="legacyID">Datokode</dt><dd class="legacyID">FOR-1999-03-02-407</dd><dt class="dokid">DokumentID</dt><dd class="dokid">LTI/forskrift/1999-03-02-407</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 9</dd><dt class="dateInForce">I kraft fra</dt><dd class="dateInForce">1999-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-12-20-879</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§9a</li><li>lov/1903-06-09-7/§80</li><li>forskrift/1991-08-02-528</li><li>forskrift/1991-08-14-4279</li></ul></dd><dt class="dateOfPublication">Kunngjort</dt><dd class="dateOfPublication">1999-06-09</dd><dt class="title">Tittel</dt><dd class="title">Forskrift om endring i forskrift om ballastsystemer på flyttbare innretninger.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 2. mars 1999 med hjemmel i lov av 9. juni 1903 nr. 7 om Statskontrol med Skibes Sjødygtighed m.v. § 9 a og § 80, jf. kgl.res. 2. august 1991 nr. 528 og delegeringsvedtak av 14. august 1991. Jf. Rdir. 83/189/EØF.</dd><dt class="refid">RefID</dt><dd class="refid">forskrift/1999-03-02-407</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ballastsystemer på flyttbare innretninger.<ul class="tocSubUl"><li>I<ul class="tocSubUl"><li>§ 4 A. Gjensidig aksept</li><li>Kapittel III. Dokumentasjon<ul class="tocSubUl"><li>§ 8. Krav om analyse</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1999-03-02-407" id="dokument"><h1>Forskrift om endring i forskrift om ballastsystemer på flyttbare innretninger.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-03-02-407/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 20. desember 1991 nr. 879 om ballastsystemer på flyttbare innretninger gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Forskriften gjelder for innretninger som er registrert eller som skal registreres i norsk skipsregister.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Innretninger som er registrert i norsk skipsregister, kan, frem til neste sertifikatutstedelse, følge de krav som gjaldt ved siste sertifikatutstedelse.</article> <article class="defaultP" margin-top="true">§ 2 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1"><i>Anerkjente klasseinstitusjoner:</i> <ul class="defaultList"><li><article class="listArticle" data-absoluteaddress="/kapittel/1/ledd/3/punkt/1/ledd/1/punkt/1/" id="kapittel-1-ledd-3-punkt-1-ledd-1-punkt-1"><article class="legalP" data-absoluteaddress="/kapittel/1/ledd/3/punkt/1/ledd/1/punkt/1/ledd/1/" id="kapittel-1-ledd-3-punkt-1-ledd-1-punkt-1-ledd-1">DNV: Det Norske Veritas</article></article></li><li><article class="listArticle" data-absoluteaddress="/kapittel/1/ledd/3/punkt/1/ledd/1/punkt/2/" id="kapittel-1-ledd-3-punkt-1-ledd-1-punkt-2"><article class="legalP" data-absoluteaddress="/kapittel/1/ledd/3/punkt/1/ledd/1/punkt/2/ledd/1/" id="kapittel-1-ledd-3-punkt-1-ledd-1-punkt-2-ledd-1">LRS: Lloyd's Register of Shipping</article></article></li><li><article class="listArticle" data-absoluteaddress="/kapittel/1/ledd/3/punkt/1/ledd/1/punkt/3/" id="kapittel-1-ledd-3-punkt-1-ledd-1-punkt-3"><article class="legalP" data-absoluteaddress="/kapittel/1/ledd/3/punkt/1/ledd/1/punkt/3/ledd/1/" id="kapittel-1-ledd-3-punkt-1-ledd-1-punkt-3-ledd-1">BV: Bureau Veritas</article></article></li><li><article class="listArticle" data-absoluteaddress="/kapittel/1/ledd/3/punkt/1/ledd/1/punkt/4/" id="kapittel-1-ledd-3-punkt-1-ledd-1-punkt-4"><article class="legalP" data-absoluteaddress="/kapittel/1/ledd/3/punkt/1/ledd/1/punkt/4/ledd/1/" id="kapittel-1-ledd-3-punkt-1-ledd-1-punkt-4-ledd-1">GL: Germanischer Lloyd</article></article></li><li><article class="listArticle" data-absoluteaddress="/kapittel/1/ledd/3/punkt/1/ledd/1/punkt/5/" id="kapittel-1-ledd-3-punkt-1-ledd-1-punkt-5"><article class="legalP" data-absoluteaddress="/kapittel/1/ledd/3/punkt/1/ledd/1/punkt/5/ledd/1/" id="kapittel-1-ledd-3-punkt-1-ledd-1-punkt-5-ledd-1">ABS: American Bureau of Shipping</article></article></li></ul></article></article></li></ul></article> <article class="defaultP" margin-top="true">§ 2 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1"><i>Avvik:</i> Avvik fra reders sikkerhetsstyringssystem inkludert operasjonsmanualer med tilhørende prosedyrer m.v., samt avvik på komponenter og systemer i forhold til normalstandarden.</article></article></li></ul></article> <article class="defaultP" margin-top="true">§ 2 nr. 4, 6, 12, 16 og 17 oppheves.</article> <article class="defaultP" margin-top="true">§ 2 nr. 9 skal lyde:<ul class="defaultList"><li data-li-identifier="9." data-name="9."><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">9.</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1"><i>Sikkerhetsstyringssystem:</i> Alle systematiske tiltak som reder skal iverksette for å sikre at virksomheten planlegges, organiseres, utøves og vedlikeholdes i samsvar med krav fastsatt i eller i medhold av lover som nevnt i § 1 i forskrift av 2. mars 1999 nr. 394 om sikkerhetsstyringssystem for flyttbare innretninger.</article></article></li></ul></article> <article class="defaultP" margin-top="true">§ 2 nr. 13 blir ny § 2 nr. 10.</article> <article class="defaultP" margin-top="true">§ 2 nr. 14 blir ny § 2 nr. 11.</article> <article class="defaultP" margin-top="true">§ 2 nr. 15 blir ny § 2 nr. 12.</article><article class="changesToParent">Endringene i § 2 er mangelfullt kunngjort i Norsk Lovtidend, men forskriften er ajourført i henhold til Sjøfartsdirektoratets korreksjoner.</article> <article class="defaultP" margin-top="true">§ 3 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/3/punkt/4/" id="kapittel-1-ledd-3-punkt-4"><span class="data-originalId">1.</span><article class="legalP" data-absoluteaddress="/kapittel/1/ledd/3/punkt/4/ledd/1/" id="kapittel-1-ledd-3-punkt-4-ledd-1">Reder skal legge forholdene til rette og påse at bestemmelsene i denne forskriften følges. Reder skal også påse at enhver som utfører arbeid for denne, enten personlig, ved ansatte eller ved selvstendige entreprenører eller underentreprenører følger bestemmelsene i denne forskrift. Dette gjelder både under prosjektering, bygging og drift av flyttbare innretninger. Dette skal være dokumentert gjennom reders sikkerhetsstyringssystem.</article></article></li></ul></article> <article class="defaultP" margin-top="true">§ 3 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/ledd/3/punkt/5/" id="kapittel-1-ledd-3-punkt-5"><span class="data-originalId">2.</span><article class="legalP" data-absoluteaddress="/kapittel/1/ledd/3/punkt/5/ledd/1/" id="kapittel-1-ledd-3-punkt-5-ledd-1">Reder er via sitt sikkerhetsstyringssystem ansvarlig for å inkorporere tilleggskrav som ut fra reders synspunkt er nødvendige for å oppnå sikker drift. Videre er reder ansvarlig for at alle operasjons- og konstruksjonsbegrensninger gitt av myndigheter, klasseinstitusjon, verksted og utstyrsprodusenter følges.</article></article></li></ul></article> <article class="defaultP" margin-top="true">§ 3 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/1/ledd/3/punkt/6/" id="kapittel-1-ledd-3-punkt-6"><span class="data-originalId">3.</span><article class="legalP" data-absoluteaddress="/kapittel/1/ledd/3/punkt/6/ledd/1/" id="kapittel-1-ledd-3-punkt-6-ledd-1">Reder skal gi plattformsjefen og ledelsen ombord nødvendige instrukser gjennom operasjonsmanualen slik at denne forskrifts krav og reders sikkerhetsstyringssystem blir fulgt.</article></article></li></ul></article> <article class="defaultP" margin-top="true">§ 3 nr. 4 skal lyde:<ul class="defaultList"><li data-li-identifier="4." data-name="4."><article class="listArticle" data-absoluteaddress="/kapittel/1/ledd/3/punkt/7/" id="kapittel-1-ledd-3-punkt-7"><span class="data-originalId">4.</span><article class="legalP" data-absoluteaddress="/kapittel/1/ledd/3/punkt/7/ledd/1/" id="kapittel-1-ledd-3-punkt-7-ledd-1">Plattformsjefen er ansvarlig for den daglige drift om bord. Han plikter også å underrette reder om feil eller mangler ved sikkerhetsstyringssystemet i relasjon til forskriftens krav eller andre forhold relatert til sikker drift til reder som plikter å få forholdet avklart.</article></article></li></ul></article> <article class="defaultP" margin-top="true">Ny § 4 A skal lyde:</article><article class="futureLegalArticle" data-name="§4A" data-partID="§4a" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4 A</span>. <span class="legalArticleTitle">Gjensidig aksept</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Når denne forskriften stiller krav om at en bestemt utrustning, materiale, utstyr eller innretning, eller om type utstyr o.l., skal anskaffes eller forefinnes i et fartøy, eller at det skal treffes en bestemt foranstaltning, eller det stilles bestemte krav til bygning eller design, skal Sjøfartsdirektoratet tillate at det anbringes eller forefinnes annet tilbehør, materialer, anordninger eller apparater, eller typer av disse, eller at det treffes en annen foranstaltning i fartøyet, eller at fartøyet er bygget eller designet på annen måte.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Forutsetningen for at Sjøfartsdirektoratet skal akseptere dette er følgende: Det må være dokumentert gjennom testing eller på annen måte, at tilbehøret, materiellet, utstyret eller innretningen, eller type av slik, eller arrangement, bygning eller konstruksjon, er minst like effektiv som det som kreves i forskriftene.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Sjøfartsdirektoratet skal akseptere resultater av tester som er utført ved anerkjente testinstitusjoner, inkludert testinstitusjoner i øvrige EØS-land. Forutsetningen er at testene gir passende og tilfredsstillende garanti av teknisk, fagmessig og uavhengig art.</article></article> <article class="defaultP" margin-top="true">Kapittel III overskriften skal lyde:</article><section class="section" data-name="kapIII" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1999-03-02-407/KAPITTEL_1-1" data-partID="k1-1"><h3>Kapittel III. Dokumentasjon</h3><article class="defaultP">§ 5 skal lyde:</article><article class="legalP" data-absoluteaddress="/kapittel/1/kapittel/1/ledd/1/" id="kapittel-1-kapittel-1-ledd-1">Reder skal kunne dokumentere at forskriftens krav er oppfylt. På forespørsel skal dokumentasjon sendes Sjøfartsdirektoratet. Dokumentasjonsinnholdet, omfanget, typen og tidspunktet for oversendelse fastsettes av Sjøfartsdirektoratet.</article> <article class="defaultP" margin-top="true">§ 6 oppheves.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" data-partID="§8" data-absoluteaddress="/kapittel/1/kapittel/1/foreslåttparagraf/1/" id="kapittel-1-kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Krav om analyse</span></span><article class="legalP" data-absoluteaddress="/kapittel/1/kapittel/1/foreslåttparagraf/1/ledd/1/" id="kapittel-1-kapittel-1-foreslåttparagraf-1-ledd-1">Det skal utføres en analyse av ballastsystemets evne til å fungere i henhold til kravene i denne forskrift.</article></article> <article class="defaultP" margin-top="true">§ 11 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/1/foreslåttparagraf/1/ledd/1/punkt/1/" id="kapittel-1-kapittel-1-foreslåttparagraf-1-ledd-1-punkt-1"><span class="data-originalId">2.</span><article class="legalP" data-absoluteaddress="/kapittel/1/kapittel/1/foreslåttparagraf/1/ledd/1/punkt/1/ledd/1/" id="kapittel-1-kapittel-1-foreslåttparagraf-1-ledd-1-punkt-1-ledd-1">Med alle pumpene intakte, skal ballastsystemet ha kapasitet til, innen 3 timer, å kunne bringe innretningen tilbake til opprett tilstand og styrkemessig akseptabel dypgående, etter skade i henhold til stabilitetsforskriften § 21.<sup class="footnotereference" data-footnotereferencevalue="1" data-unique-footnote-counter="1">1</sup> Med en hvilken som helst pumpe ute av drift, skal ballastsystemet også kunne bringe innretningen tilbake til opprett tilstand og styrkemessig akseptabel dypgående, etter skade i henhold til stabilitetsforskriften § 21.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul></article> <article class="defaultP" margin-top="true">§ 11 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/1/kapittel/1/foreslåttparagraf/1/ledd/1/punkt/2/" id="kapittel-1-kapittel-1-foreslåttparagraf-1-ledd-1-punkt-2"><span class="data-originalId">3.</span><article class="legalP" data-absoluteaddress="/kapittel/1/kapittel/1/foreslåttparagraf/1/ledd/1/punkt/2/ledd/1/" id="kapittel-1-kapittel-1-foreslåttparagraf-1-ledd-1-punkt-2-ledd-1">For halvt nedsenkbare innretninger, med innretningen på operasjonsdypgang, skal krav i nr. 2 kunne utføres uten å ta inn ytterligere ballast. Motfylling kan vurderes brukt som operasjonelt tiltak, forutsatt at det foreligger godkjente prosedyrer som dekker områdene styrke og stabilitet.</article></article></li></ul></article> <article class="defaultP" margin-top="true">§ 11 nr. 4 oppheves.</article> <article class="defaultP" margin-top="true">§ 11 fotnoten skal lyde:</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Se forskrift 20. desember 1991 nr. 878 om stabilitet, vanntett oppdeling og vanntette/værtette lukningsmidler på flyttbare innretninger.</article></footer> <article class="defaultP" margin-top="true">§ 14 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/1/foreslåttparagraf/1/ledd/1/punkt/3/" id="kapittel-1-kapittel-1-foreslåttparagraf-1-ledd-1-punkt-3"><span class="data-originalId">2.</span><article class="legalP" data-absoluteaddress="/kapittel/1/kapittel/1/foreslåttparagraf/1/ledd/1/punkt/3/ledd/1/" id="kapittel-1-kapittel-1-foreslåttparagraf-1-ledd-1-punkt-3-ledd-1">På hvert sted hvor en ventil kan fjernbetjenes, skal det finnes en anordning som viser om ventilen er åpen eller lukket. Indikatorens funksjon skal avhenge av ventilspindelens bevegelse, eller være anordnet på annet vis med tilsvarende pålitelighet.</article></article></li></ul></article> <article class="defaultP" margin-top="true">§ 16 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/kapittel/1/foreslåttparagraf/1/ledd/1/punkt/4/" id="kapittel-1-kapittel-1-foreslåttparagraf-1-ledd-1-punkt-4"><span class="data-originalId">1.</span><article class="legalP" data-absoluteaddress="/kapittel/1/kapittel/1/foreslåttparagraf/1/ledd/1/punkt/4/ledd/1/" id="kapittel-1-kapittel-1-foreslåttparagraf-1-ledd-1-punkt-4-ledd-1">Ballastkontrollpanelet skal være plassert i bemannet kontrollstasjon, hvor også kontrollpanel for vanntette lukningsmidler<sup>1</sup> og panel for kommunikasjonssystem skal være installert.</article></article></li></ul></article> <article class="defaultP" margin-top="true">§ 21 skal lyde:</article><article class="legalP" data-absoluteaddress="/kapittel/1/kapittel/1/ledd/2/" id="kapittel-1-kapittel-1-ledd-2">Indikatorsystemet for dypgående skal vise dypgående i hvert hjørne av halvt nedsenkbare og oppjekkbare innretninger, og forut og akter for innretninger med skipsskrog.</article> <article class="defaultP" margin-top="true">§ 22 overskriften skal lyde:</article><article class="legalP" data-absoluteaddress="/kapittel/1/kapittel/1/ledd/3/" id="kapittel-1-kapittel-1-ledd-3"><i>Operasjonsinstruks</i></article> <article class="defaultP" margin-top="true">§ 22 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/1/ledd/3/punkt/1/" id="kapittel-1-kapittel-1-ledd-3-punkt-1"><span class="data-originalId">2.</span><article class="legalP" data-absoluteaddress="/kapittel/1/kapittel/1/ledd/3/punkt/1/ledd/1/" id="kapittel-1-kapittel-1-ledd-3-punkt-1-ledd-1">Operasjonsinstruksen skal inneholde:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/1/ledd/3/punkt/1/ledd/1/punkt/1/" id="kapittel-1-kapittel-1-ledd-3-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/kapittel/1/ledd/3/punkt/1/ledd/1/punkt/1/ledd/1/" id="kapittel-1-kapittel-1-ledd-3-punkt-1-ledd-1-punkt-1-ledd-1">kort informasjon om systemet og normal bruk av det</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/1/ledd/3/punkt/1/ledd/1/punkt/2/" id="kapittel-1-kapittel-1-ledd-3-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/kapittel/1/ledd/3/punkt/1/ledd/1/punkt/2/ledd/1/" id="kapittel-1-kapittel-1-ledd-3-punkt-1-ledd-1-punkt-2-ledd-1">for halvt nedsenkbare innretninger, prosedyrer for ballastering fra forflytningstilstand til overlevingstilstand og fra operasjonstilstand til overlevingstilstand</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/1/ledd/3/punkt/1/ledd/1/punkt/3/" id="kapittel-1-kapittel-1-ledd-3-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/kapittel/1/ledd/3/punkt/1/ledd/1/punkt/3/ledd/1/" id="kapittel-1-kapittel-1-ledd-3-punkt-1-ledd-1-punkt-3-ledd-1">kort informasjon om mulighetene for bruk etter feil har oppstått (kan evt. stå i beredskapsmanualen). Dersom motfylling etter skade skal brukes som operasjonelt tiltak, skal rutiner for dette angis, jf. § 11 nr. 4.</article></article></li></ul></article></article></li></ul></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-03-02-407/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. september 1999.</article></section></main></body></html>