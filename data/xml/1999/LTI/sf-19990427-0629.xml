<!DOCTYPE html><html lang="no"><head><title>Forskrift om overgangsbestemmelser i forhold til forskrift om graden sivilingeniør ved Norges teknisk-naturvitenskapelige universitet (NTNU) for studenter som ble opptatt i studiet før 1999.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">FOR-1999-04-27-629</dd><dt class="dokid">DokumentID</dt><dd class="dokid">LTI/forskrift/1999-04-27-629</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 12</dd><dt class="dateInForce">I kraft fra</dt><dd class="dateInForce">Fra studieåret 1999/2000</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">1999-07-09</dd><dt class="title">Tittel</dt><dd class="title">Forskrift om overgangsbestemmelser i forhold til forskrift om graden sivilingeniør ved Norges teknisk-naturvitenskapelige universitet (NTNU) for studenter som ble opptatt i studiet før 1999.</dd><dt class="miscInformation">Annet om dokumentet</dt><dd class="miscInformation">Fastsatt av Kollegiet ved NTNU 27. april 1999 med hjemmel i lov av 12. mai 1995 nr. 22 om universiteter og høgskoler § 50 nr. 6.</dd><dt class="refid">RefID</dt><dd class="refid">forskrift/1999-04-27-629</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsbestemmelser i forhold til forskrift om graden sivilingeniør ved Norges teknisk-naturvitenskapelige universitet (NTNU) for studenter som ble opptatt i studiet før 1999.</li></ul></dd></dl></header><main class="documentBody" data-lovdata-URL="LTI/forskrift/1999-04-27-629" id="dokument"><h1>Forskrift om overgangsbestemmelser i forhold til forskrift om graden sivilingeniør ved Norges teknisk-naturvitenskapelige universitet (NTNU) for studenter som ble opptatt i studiet før 1999.</h1><article class="legalP" data-absoluteaddress="/ledd/1/" id="ledd-1">Studenter opptatt i studiet før 1999 følger forskrift om graden sivilingeniør ved NTNU, vedtatt av Kollegiet 16. september 1998 nr. 943 og som trer i kraft fra og med studieåret 1999/2000, med unntak av bestemmelsene i følgende paragrafer nedenfor:</article> <article class="defaultP" margin-top="true"><i>Til § 2.1. Definisjoner i gradsforskriften</i></article><article class="legalP" data-absoluteaddress="/ledd/2/" id="ledd-2">Avsnittet Avdeling gjelder ikke for de studenter som følger det 4-årige studiet.</article><article class="legalP" data-absoluteaddress="/ledd/3/" id="ledd-3">I avsnittet Hovedoppgave er det «9. semester» istedenfor «10. semester» som er normalt hovedoppgavesemester for de studenter som er opptatt til det 4 1/2-årige studiet og som ønsker å fullføre etter denne ordningen selv om de innhentes av det/den 5-årige studiet/studieplanen.</article> <article class="defaultP" margin-top="true"><i>Til § 3.1. Inndeling av studiet</i></article><article class="legalP" data-absoluteaddress="/ledd/4/" id="ledd-4">For studenter som følger det/den 4 1/2-årige studiet/studieplanen, gjelder følgende bestemmelse:</article><article class="legalP" data-absoluteaddress="/ledd/5/" id="ledd-5">«Sivilingeniørstudiet består av 4 årskurs og en hovedoppgave».</article> <article class="defaultP" margin-top="true"><i>Til § 3.2. Studiets omfang</i></article><article class="legalP" data-absoluteaddress="/ledd/6/" id="ledd-6">For studenter som følger den 4 1/2-årige studieplanen, gjelder følgende bestemmelse:</article><article class="legalP" data-absoluteaddress="/ledd/7/" id="ledd-7">«Emnenes omfang angis i belastningstimer. Ett års fulltidsstudium skal normalt omfatte 96 belastningstimer. Hovedoppgaven settes til 48 belastningstimer».</article> <article class="defaultP" margin-top="true"><i>Til § 3.5. Hovedoppgave</i></article><article class="legalP" data-absoluteaddress="/ledd/8/" id="ledd-8">For studenter som følger den 4 1/2-årige studieplanen, gjelder ikke kravet i avsnittet 3.5.1 Utlevering av hovedoppgave om at fordypningsemnet i 9. semester skal være bestått.</article> <article class="defaultP" margin-top="true"><i>Til § 3.5.4. Tidsramme for oppgaven</i></article><article class="legalP" data-absoluteaddress="/ledd/9/" id="ledd-9">For studenter i det 4 1/2-årige studiet skal følgende bestemmelse gjelde angående varigheten av hovedoppgaven:</article><article class="legalP" data-absoluteaddress="/ledd/10/" id="ledd-10">«Varigheten skal som hovedregel ikke være over 4 måneder».</article> <article class="defaultP" margin-top="true"><i>Til § 3.5.6. Gjentak av hovedoppgaven</i></article><article class="legalP" data-absoluteaddress="/ledd/11/" id="ledd-11">For studenter som leverer hovedoppgaven i løpet av studieåret 2000/2001 (4 1/2-årige studiet), gjelder følgende bestemmelse:</article><article class="legalP" data-absoluteaddress="/ledd/12/" id="ledd-12">«Frivillig gjentak av bestått hovedoppgave tillates én gang».</article> <article class="defaultP" margin-top="true"><i>Til § 10.1. Begrensninger i antall forsøk til eksamen</i></article><article class="legalP" data-absoluteaddress="/ledd/13/" id="ledd-13">Følgende bestemmelse tilføyes til § 10.1 for studenter opptatt i studiet før 1999:</article><article class="legalP" data-absoluteaddress="/ledd/14/" id="ledd-14">«Begrensningen i antall forsøk til eksamen på 6 ganger i samme emne, vil starte og gjelde fra høsten 1999 slik at antall forsøk før den tid ikke vil bli medregnet».</article> <article class="defaultP" margin-top="true"><i>Til § 10.3. Oppflytting til årskurs</i></article><article class="legalP" data-absoluteaddress="/ledd/15/" id="ledd-15">For studenter som følger den 4 1/2-årige studieplanen, gjelder følgende bestemmelse:</article><article class="legalP" data-absoluteaddress="/ledd/16/" id="ledd-16">«En student kan ikke gjenstå med mer enn 48 belastningstimer fra det/de foregående årskurs for å bli flyttet opp til neste årskurs.</article><article class="legalP" data-absoluteaddress="/ledd/17/" id="ledd-17">I de tilfeller hvor oppflytting fører til kollisjoner i de fastsatte eksamensplaner, vil det ikke kunne forlanges at eksamensdatoen blir forandret. I slike tilfeller vil studenten måtte utsette emnet i det høyeste årskurs til neste eksamensperiode».</article><article class="legalP" data-absoluteaddress="/ledd/18/" id="ledd-18">For studenter som følger den 5-årige studieplanen gjelder følgende bestemmelse:</article><article class="legalP" data-absoluteaddress="/ledd/19/" id="ledd-19">«En student kan ikke gjenstå med mer enn 10 vekttall fra det/de foregående årskurs for å bli flyttet opp til neste årskurs.</article><article class="legalP" data-absoluteaddress="/ledd/20/" id="ledd-20">I de tilfeller hvor oppflytting fører til kollisjoner i de fastsatte eksamensplaner, vil det ikke kunne forlanges at eksamensdatoen blir forandret. I slike tilfeller vil studenten måtte utsette emnet i det høyeste årskurs til neste eksamensperiode».</article> <article class="defaultP" margin-top="true"><i>Til § 17.2. Frivillig gjentak av bestått eksamen</i></article><article class="legalP" data-absoluteaddress="/ledd/21/" id="ledd-21">For studenter både i den 4 1/2-årige og den 5-årige studieplanen, gjelder følgende bestemmelse:</article><article class="legalP" data-absoluteaddress="/ledd/22/" id="ledd-22">«Frivillig gjentak av bestått eksamen er tillatt én gang i to emner i hvert årskurs. Gjentaket må finne sted senest ved første ordinære eksamen etter at eksamen var bestått. Frivillig gjentak ved kontinuasjonseksamen i 4. årskurs/9. semester tillates bare dersom det likevel skal avholdes eksamen i emnet. Oppmelding til ordinær eksamen (høst- og våreksamen) foretas ved Studieavdelingen innen de frister som står angitt i § 7. Oppmelding til kontinuasjonseksamen innsendes til Studieavdelingen innen den frist som kunngjøres særskilt hvert studieår.</article><article class="legalP" data-absoluteaddress="/ledd/23/" id="ledd-23">– Frivillig gjentak kan bare finne sted innen rammen av de begrensninger som fremgår av § 10, pkt. 1. Frivillig gjentak tillates ikke når vitnemålet er utstedt».</article> <article class="defaultP" margin-top="true"><i>Til § 18.5. Retningslinjer for vurdering av fritak for obligatoriske emner på grunnlag av annen velegnet eksamen eller prøve</i></article><article class="legalP" data-absoluteaddress="/ledd/24/" id="ledd-24">For studenter som følger den 4 1/2-årige studieplanen, gjelder følgende bestemmelse:</article><article class="legalP" data-absoluteaddress="/ledd/25/" id="ledd-25">«Fritak på grunnlag av annen velegnet eksamen eller prøve, jf. universitetslovens § 49, kan bare anvendes på søknader som gjelder emner i 3. og 4. årskurs. Grunnlaget forutsettes å være emner fra universitet eller vitenskapelig høgskole.</article><article class="legalP" data-absoluteaddress="/ledd/26/" id="ledd-26">Fritak på grunnlag av velegnet eksamen eller prøve kan innvilges med samlet inntil 24 belastningstimer for den enkelte student».</article> <article class="defaultP" margin-top="true"><i>Til § 18.7. Generelle fritak fra eksamen</i></article><article class="legalP" data-absoluteaddress="/ledd/27/" id="ledd-27">Paragrafen gjelder ikke for de som følger den 4 1/2-årige studieplanen.</article> <article class="defaultP" margin-top="true"><i>Til § 22.2. Krav for å få hovedkarakter</i></article><article class="legalP" data-absoluteaddress="/ledd/28/" id="ledd-28">For studenter som følger den 4 1/2-årige studieplanen, gjelder følgende bestemmelse vedrørende beregning av hovedkarakter:</article><article class="legalP" data-absoluteaddress="/ledd/29/" id="ledd-29">«Hovedkarakter beregnes for kandidater når følgende tre krav er oppfylt:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/29/punkt/1/" id="ledd-29-punkt-1"><span class="data-originalId">1.</span><article class="legalP" data-absoluteaddress="/ledd/29/punkt/1/ledd/1/" id="ledd-29-punkt-1-ledd-1">Foruten hovedoppgaven skal det ved NTNU være avlagt eksamen i emner med tilsammen minst 150 belastningstimer.</article></article></li><li data-li-identifier="2." data-name="2."><article class="listArticle" data-absoluteaddress="/ledd/29/punkt/2/" id="ledd-29-punkt-2"><span class="data-originalId">2.</span><article class="legalP" data-absoluteaddress="/ledd/29/punkt/2/ledd/1/" id="ledd-29-punkt-2-ledd-1">Det er gitt tallkarakter for hovedoppgaven.</article></article></li><li data-li-identifier="3." data-name="3."><article class="listArticle" data-absoluteaddress="/ledd/29/punkt/3/" id="ledd-29-punkt-3"><span class="data-originalId">3.</span><article class="legalP" data-absoluteaddress="/ledd/29/punkt/3/ledd/1/" id="ledd-29-punkt-3-ledd-1">Det er gitt tallkarakter for minst halvparten av emnene (eksklusive hovedoppgaven), regnet i belastningstimer.</article></article></li></ul></article><article class="legalP" data-absoluteaddress="/ledd/30/" id="ledd-30">For kandidater som ikke fyller disse tre krav beregnes en gjennomsnittskarakter.</article><article class="legalP" data-absoluteaddress="/ledd/31/" id="ledd-31">Belastningstimene brukes som vekttall ved beregning av hovedkarakter og gjennomsnittskarakter».</article><article class="legalP" data-absoluteaddress="/ledd/32/" id="ledd-32">Overgangsbestemmelsene trer i kraft fra studieåret 1999/2000.</article><article class="legalP" data-absoluteaddress="/ledd/33/" id="ledd-33">Bestemmelsene erstatter Reglement for sivilarkitekt- og sivilingeniøreksamen av 3. mai 1988/26. april 1991 med utfyllende regler.</article></main></body></html>