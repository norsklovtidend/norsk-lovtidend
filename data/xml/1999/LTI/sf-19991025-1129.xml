<!DOCTYPE html><html lang="no"><head><title>Forskrift om omsetnings- og importforbud mv. for visse animalske næringsmidler som stammer fra fjørfe eller svin oppdrettet i Belgia.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:18</dd><dt class="legacyID">Datokode</dt><dd class="legacyID">FOR-1999-10-25-1129</dd><dt class="dokid">DokumentID</dt><dd class="dokid">LTI/forskrift/1999-10-25-1129</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 23</dd><dt class="dateInForce">I kraft fra</dt><dd class="dateInForce">1999-10-25</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-08-10-888</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§6</li><li>lov/1933-05-19-3/§4</li><li>forskrift/1988-04-29-312</li><li>lov/1997-01-10-9/§16</li><li>forskrift/1999-07-08-866</li></ul></dd><dt class="dateOfPublication">Kunngjort</dt><dd class="dateOfPublication">1999-11-30</dd><dt class="title">Tittel</dt><dd class="title">Forskrift om omsetnings- og importforbud mv. for visse animalske næringsmidler som stammer fra fjørfe eller svin oppdrettet i Belgia.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn 25. oktober 1999 med hjemmel i lov av 19. mai 1933 nr. 3 om tilsyn med næringsmidler m.v. § 6 første ledd, jf. § 4 åttende ledd, jf. kgl.res. 29. april 1988 nr. 312 om myndighetsoverføring til Statens næringsmiddeltilsyn, og lov 10. januar 1997 nr. 9 om kjøttproduksjon § 16 andre og tredje ledd, jf. Landbruksdepartementets vedtak av 8. juli 1999 nr. 866 om delegering av myndighet til Statens næringsmiddeltilsyn, jf. EØS-avtalens vedlegg I del I (Kvedtak 1999/640/EF).</dd><dt class="refid">RefID</dt><dd class="refid">forskrift/1999-10-25-1129</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om omsetnings- og importforbud mv. for visse animalske næringsmidler som stammer fra fjørfe eller svin oppdrettet i Belgia.<ul class="tocSubUl"><li>§ 1. Omfang</li><li>§ 2. Omsetnings- og importforbud</li><li>§ 3. Unntak</li><li>§ 4. Krav til dokumentasjon og sertifikater</li><li>§ 5. Meldeplikt</li><li>§ 6. Destruksjon eller re-eksport</li><li>§ 7. Tilsyn og vedtak</li><li>§ 8. Dispensasjon</li><li>§ 9. Straff</li><li>§ 10. Ikrafttredelse</li><li>Vedlegg 1. Maksimumsnivåer for PCB i visse produkter omfattet av § 1</li><li>Vedlegg 2. Helsesertifikat for næringsmidler og fôrvarer med opprinnelse i Belgia som stammer fra fjørfe, storfe og svin som angitt i artikkel 1(1) av Kvedtak 1999/640/EF</li></ul></li></ul></dd></dl></header><main class="documentBody" data-lovdata-URL="LTI/forskrift/1999-10-25-1129" id="dokument"><h1>Forskrift om omsetnings- og importforbud mv. for visse animalske næringsmidler som stammer fra fjørfe eller svin oppdrettet i Belgia.</h1><article class="legalArticle" data-lovdata-URL="LTI/forskrift/1999-10-25-1129/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift omfatter følgende næringsmidler som stammer fra fjørfe eller svin oppdrettet i Belgia:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">ferskt fjørfekjøtt</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">ferskt kjøtt</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">mekanisk utbenet kjøtt</article></article></li><li data-li-identifier="4." data-name="4."><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1">kvernet kjøtt og tilberedt kjøtt</article></article></li><li data-li-identifier="5." data-name="5."><article class="listArticle" data-absoluteaddress="/paragraf/1/ledd/1/punkt/5/" id="paragraf-1-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/1/ledd/1/punkt/5/ledd/1/" id="paragraf-1-ledd-1-punkt-5-ledd-1">kjøttprodukter og andre produkter av animalsk opprinnelse, unntatt gelatin og mager, blærer eller tarmer som er vasket og tørket eller saltet og/eller varmebehandlet</article></article></li><li data-li-identifier="6." data-name="6."><article class="listArticle" data-absoluteaddress="/paragraf/1/ledd/1/punkt/6/" id="paragraf-1-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/1/ledd/1/punkt/6/ledd/1/" id="paragraf-1-ledd-1-punkt-6-ledd-1">næringsmidler som inneholder andre produkter som stammer fra fjørfe eller svin, hvor innholdet av animalsk fett er over 2%</article></article></li><li data-li-identifier="7." data-name="7."><article class="listArticle" data-absoluteaddress="/paragraf/1/ledd/1/punkt/7/" id="paragraf-1-ledd-1-punkt-7"><span class="data-originalId">7.</span><article class="legalP" data-absoluteaddress="/paragraf/1/ledd/1/punkt/7/ledd/1/" id="paragraf-1-ledd-1-punkt-7-ledd-1">egg</article></article></li><li data-li-identifier="8." data-name="8."><article class="listArticle" data-absoluteaddress="/paragraf/1/ledd/1/punkt/8/" id="paragraf-1-ledd-1-punkt-8"><span class="data-originalId">8.</span><article class="legalP" data-absoluteaddress="/paragraf/1/ledd/1/punkt/8/ledd/1/" id="paragraf-1-ledd-1-punkt-8-ledd-1">eggprodukter, unntatt eggehvite</article></article></li><li data-li-identifier="9." data-name="9."><article class="listArticle" data-absoluteaddress="/paragraf/1/ledd/1/punkt/9/" id="paragraf-1-ledd-1-punkt-9"><span class="data-originalId">9.</span><article class="legalP" data-absoluteaddress="/paragraf/1/ledd/1/punkt/9/ledd/1/" id="paragraf-1-ledd-1-punkt-9-ledd-1">næringsmidler som inneholder over 2% egg, eller som inneholder over 2% av eggprodukter hvor innholdet av eggfett er over 10%</article></article></li><li data-li-identifier="10." data-name="10."><article class="listArticle" data-absoluteaddress="/paragraf/1/ledd/1/punkt/10/" id="paragraf-1-ledd-1-punkt-10"><span class="data-originalId">10.</span><article class="legalP" data-absoluteaddress="/paragraf/1/ledd/1/punkt/10/ledd/1/" id="paragraf-1-ledd-1-punkt-10-ledd-1">utsmeltet fett</article></article></li><li data-li-identifier="11." data-name="11."><article class="listArticle" data-absoluteaddress="/paragraf/1/ledd/1/punkt/11/" id="paragraf-1-ledd-1-punkt-11"><span class="data-originalId">11.</span><article class="legalP" data-absoluteaddress="/paragraf/1/ledd/1/punkt/11/ledd/1/" id="paragraf-1-ledd-1-punkt-11-ledd-1">foredlede animalske proteiner.</article></article></li></ul></article></article><article class="legalArticle" data-lovdata-URL="LTI/forskrift/1999-10-25-1129/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omsetnings- og importforbud</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er forbudt å framby og importere næringsmidler omfattet av § 1 som stammer fra fjørfe eller svin oppdrettet i Belgia etter 14. januar 1999.</article></article><article class="legalArticle" data-lovdata-URL="LTI/forskrift/1999-10-25-1129/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Unntatt fra forbudet i § 2 er næringsmidler omfattet av § 1, når den virksomheten som besitter slike næringsmidler, kan dokumentere ved analyseresultater at næringsmidlene:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">ikke er forurenset med dioksin, eller</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">ikke inneholder PCB utover maksimumsnivåene fastsatt i vedlegg 1.</article></article></li></ul></article></article><article class="legalArticle" data-lovdata-URL="LTI/forskrift/1999-10-25-1129/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til dokumentasjon og sertifikater</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dokumentasjon som nevnt i § 3 skal oppbevares av virksomheten i minst to år.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Ved import skal alle forsendelser av næringsmidler omfattet av § 3, i tillegg til de sertifikater eller handelsdokumenter som kreves etter annen lovgivning, følges av et offisielt sertifikat som angitt i vedlegg 2, utstedt av kompetent belgisk myndighet. Sertifikatet skal bestå av ett ark, og være utstedt den dagen næringsmidlene avsendes.</article></article><article class="legalArticle" data-lovdata-URL="LTI/forskrift/1999-10-25-1129/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Meldeplikt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Virksomheter som besitter næringsmidler omfattet av forbudet i § 2, jf. § 3, skal straks melde fra til det kommunale næringsmiddeltilsynet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Dersom næringsmidler omfattet av forbudet i § 2, jf. § 3, er frambudt eller videresendt til annen næringsmiddelvirksomhet, skal denne straks varsles.</article></article><article class="legalArticle" data-lovdata-URL="LTI/forskrift/1999-10-25-1129/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Destruksjon eller re-eksport</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Næringsmidler omfattet av forbudet i § 2, jf. § 3, skal destrueres.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Statens næringsmiddeltilsyn kan på visse nærmere angitte vilkår tillate at slike næringsmidler re-eksporteres til eksportvirksomheten i Belgia i de tilfeller der det ikke har vært utført analyser for innhold av dioksiner eller PCB i næringsmidlene.</article></article><article class="legalArticle" data-lovdata-URL="LTI/forskrift/1999-10-25-1129/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn og vedtak</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Statens næringsmiddeltilsyn fører tilsyn med at bestemmelsene i denne forskrift overholdes og fatter nødvendige vedtak for gjennomføring av bestemmelsene i virksomheter som har regional, landsdekkende eller eksportrettet karakter og ved import av næringsmidler. Tilsyns- og vedtaksmyndighet som er tillagt Statens næringsmiddeltilsyn, kan delegeres til det kommunale eller interkommunale næringsmiddeltilsynet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Det kommunale eller interkommunale næringsmiddeltilsynet fører tilsyn og fatter nødvendige vedtak for gjennomføring av bestemmelsene i øvrige virksomheter.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Statens næringsmiddeltilsyn er klageinstans for vedtak fattet av det kommunale eller interkommunale næringsmiddeltilsynet etter delegert myndighet.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Kommunestyret eller særskilt klagenemnd er klageinstans for øvrige vedtak fattet av det kommunale eller interkommunale næringsmiddeltilsynet.</article><article class="legalP" data-absoluteaddress="/paragraf/7/ledd/5/" id="paragraf-7-ledd-5">Fylkesmannen er klageinstans for vedtak fattet av kommunestyret eller særskilt klagenemnd.</article><article class="legalP" data-absoluteaddress="/paragraf/7/ledd/6/" id="paragraf-7-ledd-6">Sosial- og helsedepartementet er klageinstans for vedtak fattet av Statens næringsmiddeltilsyn med hjemmel i lov 19. mai 1933 nr. 3 om tilsyn med næringsmidler m.v.</article><article class="legalP" data-absoluteaddress="/paragraf/7/ledd/7/" id="paragraf-7-ledd-7">Landbruksdepartementet er klageinstans for vedtak fattet av Statens næringsmiddeltilsyn med hjemmel i lov 10. januar 1997 nr. 9 om kjøttproduksjon.</article></article><article class="legalArticle" data-lovdata-URL="LTI/forskrift/1999-10-25-1129/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">I særskilte tilfelle og forutsatt at det ikke vil stride mot internasjonale avtaler som Norge har inngått, kan Statens næringsmiddeltilsyn dispensere fra denne forskrift.</article></article><article class="legalArticle" data-lovdata-URL="LTI/forskrift/1999-10-25-1129/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Bestemmelsene om straff i lov 19. mai 1933 nr. 3 om tilsyn med næringsmidler m.v. og i lov 10. januar 1997 nr. 9 om kjøttproduksjon kommer til anvendelse ved overtredelse av denne forskrift.</article></article><article class="legalArticle" data-lovdata-URL="LTI/forskrift/1999-10-25-1129/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft straks.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Samtidig oppheves forskrift 10. august 1999 nr. 888 om omsetnings- og importforbud m.v. for visse animalske næringsmidler som stammer fra fjørfe, svin eller storfe oppdrettet i Belgia.</article></article><section class="section" data-name="vedlegg1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-10-25-1129/KAPITTEL_1" data-partID="k1"><h2>Vedlegg 1. Maksimumsnivåer for PCB i visse produkter omfattet av § 1</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1"><table><thead><tr><th data-text-align="left" data-vertical-align="top">Produkter</th><th data-text-align="center" data-vertical-align="top">Maksimumsnivå for PCB<sup class="footnotereference" data-footnotereferencevalue="1" data-unique-footnote-counter="1">1</sup></th></tr></thead><tbody><tr><td data-text-align="left" data-vertical-align="top">Egg, eggprodukter, ferskt fjørfekjøtt og produkter som stammer fra disse</td><td data-text-align="center" data-vertical-align="top">200 nanogram pr. gram fett</td></tr><tr><td data-text-align="left" data-vertical-align="top">Ferskt svinekjøtt og produkter som stammer fra dette</td><td data-text-align="center" data-vertical-align="top">200 nanogram pr. gram fett<sup class="footnotereference" data-footnotereferencevalue="2" data-unique-footnote-counter="2">2</sup></td></tr></tbody></table></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Summen av følgende PCB (IUPAC): 28, 52, 101, 118, 138, 153, 180.</article><article class="footnote" data-name="2" data-unique-footnote-counter="2"><span class="footnoteLabel">2</span> Midlertidig fastsatt maksimumsnivå.</article></footer></section><section class="section" data-name="vedlegg2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-10-25-1129/KAPITTEL_2" data-partID="k2"><h2>Vedlegg 2. Helsesertifikat for næringsmidler og fôrvarer med opprinnelse i Belgia som stammer fra fjørfe, storfe og svin som angitt i artikkel 1(1) av Kvedtak 1999/640/EF</h2><article class="defaultP">Bestemmelsesland:</article><article class="defaultP">Dette helsesertifikatets referansenummer:</article><article class="defaultP">Ansvarlig ministerium:<sup class="footnotereference" data-footnotereferencevalue="1" data-unique-footnote-counter="1">1</sup><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">-</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Ministère des affaires sociales, de la santé publique et de l′environnement/Ministerie van Social Zaken, Volksgezondheit en Leefmilieu</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/2/" id="kapittel-2-punkt-2"><span class="data-originalId">-</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Ministère des classes moyennes et de l′agriculture/Ministerie van Middenstand en Landbouw</article></article></li></ul></article> <article class="defaultP" margin-top="true">Sertifiserende myndighet:</article><article class="defaultP">I. <i>Identifikasjon av produktene:</i><sup class="footnotereference" data-footnotereferencevalue="1" data-unique-footnote-counter="1">1</sup><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/punkt/3/" id="kapittel-2-punkt-3"><span class="data-originalId">-</span><article class="legalP" data-absoluteaddress="/kapittel/2/punkt/3/ledd/1/" id="kapittel-2-punkt-3-ledd-1">ferskt kjøtt som definert i Rdir. 1964/433/EØF</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/4/" id="kapittel-2-punkt-4"><span class="data-originalId">-</span><article class="legalP" data-absoluteaddress="/kapittel/2/punkt/4/ledd/1/" id="kapittel-2-punkt-4-ledd-1">ferskt fjørfekjøtt som definert i Rdir. 1971/118/EØF</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/5/" id="kapittel-2-punkt-5"><span class="data-originalId">-</span><article class="legalP" data-absoluteaddress="/kapittel/2/punkt/5/ledd/1/" id="kapittel-2-punkt-5-ledd-1">mekanisk utbenet kjøtt</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/6/" id="kapittel-2-punkt-6"><span class="data-originalId">-</span><article class="legalP" data-absoluteaddress="/kapittel/2/punkt/6/ledd/1/" id="kapittel-2-punkt-6-ledd-1">kvernet kjøtt og tilberedt kjøtt som definert i Rdir. 1994/65/EF</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/7/" id="kapittel-2-punkt-7"><span class="data-originalId">-</span><article class="legalP" data-absoluteaddress="/kapittel/2/punkt/7/ledd/1/" id="kapittel-2-punkt-7-ledd-1">kjøttprodukter og andre produkter av animalsk opprinnelse som definert i Rdir. 1977/99/EØF, unntatt mager, blærer eller tarmer som er vasket og tørket eller saltet og/eller varmebehandlet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/8/" id="kapittel-2-punkt-8"><span class="data-originalId">-</span><article class="legalP" data-absoluteaddress="/kapittel/2/punkt/8/ledd/1/" id="kapittel-2-punkt-8-ledd-1">næringsmidler som inneholder andre produkter som stammer fra svin eller fjørfe som definert i Rdir. 1977/99/EØF, hvor innholdet av animalsk fett er over 2%</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/9/" id="kapittel-2-punkt-9"><span class="data-originalId">-</span><article class="legalP" data-absoluteaddress="/kapittel/2/punkt/9/ledd/1/" id="kapittel-2-punkt-9-ledd-1">egg</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/10/" id="kapittel-2-punkt-10"><span class="data-originalId">-</span><article class="legalP" data-absoluteaddress="/kapittel/2/punkt/10/ledd/1/" id="kapittel-2-punkt-10-ledd-1">eggprodukter som definert i Rdir. 1989/437/EØF, unntatt eggehvite</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/11/" id="kapittel-2-punkt-11"><span class="data-originalId">-</span><article class="legalP" data-absoluteaddress="/kapittel/2/punkt/11/ledd/1/" id="kapittel-2-punkt-11-ledd-1">næringsmidler som inneholder over 2% egg, eller som inneholder over 2% av eggprodukter hvor innholdet av eggfett er over 10%</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/12/" id="kapittel-2-punkt-12"><span class="data-originalId">-</span><article class="legalP" data-absoluteaddress="/kapittel/2/punkt/12/ledd/1/" id="kapittel-2-punkt-12-ledd-1">utsmeltet fett som omtalt i Rdir. 1992/118/EØF</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/13/" id="kapittel-2-punkt-13"><span class="data-originalId">-</span><article class="legalP" data-absoluteaddress="/kapittel/2/punkt/13/ledd/1/" id="kapittel-2-punkt-13-ledd-1">foredlede animalske proteiner som omtalt i Rdir. 1992/118/EØF</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/14/" id="kapittel-2-punkt-14"><span class="data-originalId">-</span><article class="legalP" data-absoluteaddress="/kapittel/2/punkt/14/ledd/1/" id="kapittel-2-punkt-14-ledd-1">råvarer til framstilling av fôrvarer som omtalt i Rdir. 1992/118/EØF</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/15/" id="kapittel-2-punkt-15"><span class="data-originalId">-</span><article class="legalP" data-absoluteaddress="/kapittel/2/punkt/15/ledd/1/" id="kapittel-2-punkt-15-ledd-1">sammensatte fôrvarer og fôrblandinger</article></article></li></ul><p class="leddfortsettelse">Produktene stammer fra: fjørfe/svin<sup class="footnotereference" data-footnotereferencevalue="1" data-unique-footnote-counter="1">1</sup></p></article> <article class="defaultP" margin-top="true">Emballasjetype:</article><article class="defaultP">Antall utskjæringer eller pakninger:</article><article class="defaultP">Nettovekt:</article><article class="defaultP">II. <i>Produktenes opprinnelse:</i></article> <article class="defaultP" margin-top="true">Adresse og veterinært autorisasjons-/registreringsnummer for den autoriserte/registrerte virksomhet:</article><article class="defaultP">III. <i>Produktenes bestemmelsessted:</i><table><tbody><tr><td data-text-align="left" data-vertical-align="top">Produktene sendes fra:</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">(avsendelsessted)</td></tr><tr><td data-text-align="left" data-vertical-align="top">Til:</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">(bestemmelsesland og -sted)</td></tr></tbody></table></article> <article class="defaultP" margin-top="true">Med følgende transportmiddel:</article><article class="defaultP">Avsenders navn og adresse:</article><article class="defaultP">Mottakers navn og adresse:</article><article class="defaultP">IV. <i>Attestasjon</i></article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Jeg, undertegnende offisielle kompetente myndighet, erklærer at jeg har kjennskap til bestemmelsene i Kvedtak 1999/640/EF, og attesterer at det produktet som er beskrevet ovenfor, er i samsvar med Kvedtak 1999/640/EF, særlig at resultatet av analyse viser at produktet ikke er forurenset med dioksin, eller at det ikke overskrider maksimumsnivåene for visse PCB fastsatt i vedlegg A til Kvedtak 1999/640/EF.<table><tbody><tr><td data-text-align="left" data-vertical-align="top">Utstedt i</td><td data-text-align="left" data-vertical-align="top" /><td data-text-align="left" data-vertical-align="top">den</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">(sted)</td><td data-text-align="left" data-vertical-align="top" /><td data-text-align="left" data-vertical-align="top">(dato)</td></tr><tr><td data-text-align="left" data-vertical-align="top">Stempel<sup class="footnotereference" data-footnotereferencevalue="2" data-unique-footnote-counter="2">2</sup></td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td colspan="2" data-text-align="left" data-vertical-align="top">(underskrift av den offisielle kompetente myndighet)</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td colspan="2" data-text-align="left" data-vertical-align="top">(navn i blokkbokstaver, stilling og tittel)</td></tr></tbody></table></article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Stryk det som ikke passer.</article><article class="footnote" data-name="2" data-unique-footnote-counter="4"><span class="footnoteLabel">2</span> Stempelet og underskriften skal være i en annen farge enn trykkfargen.</article></footer></section></main></body></html>