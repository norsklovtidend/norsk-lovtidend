<!DOCTYPE html><html lang="no"><head><title>Forskrift om endring i forskrift om CO2- og svovelavgift på bensin og mineralolje til bruk i fly.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:51</dd><dt class="legacyID">Datokode</dt><dd class="legacyID">FOR-1999-05-28-660</dd><dt class="dokid">DokumentID</dt><dd class="dokid">LTI/forskrift/1999-05-28-660</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 12</dd><dt class="dateInForce">I kraft fra</dt><dd class="dateInForce">1999-05-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-18-1251</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">1999-07-09</dd><dt class="title">Tittel</dt><dd class="title">Forskrift om endring i forskrift om CO2- og svovelavgift på bensin og mineralolje til bruk i fly.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 28. mai 1999 med hjemmel i lov 19. mai 1933 nr. 11 om særavgifter og Stortingets avgiftsvedtak.</dd><dt class="refid">RefID</dt><dd class="refid">forskrift/1999-05-28-660</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om CO2- og svovelavgift på bensin og mineralolje til bruk i fly.<ul class="tocSubUl"><li>I.<ul class="tocSubUl"><li>§ 6.</li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/forskrift/1999-05-28-660" id="dokument"><h1>Forskrift om endring i forskrift om CO2- og svovelavgift på bensin og mineralolje til bruk i fly.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-05-28-660/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 18. desember 1998 nr. 1251 om CO<sub>2</sub> – og svovelavgift på bensin og mineralolje til bruk i fly gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Bensin og mineralolje kan leveres med redusert sats hvis levering skjer direkte på tankene til et fly med innenlands lufthavn som første destinasjon.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Bensin og mineralolje kan leveres uten avgift hvis levering skjer direkte på tankene til et fly med utenlands lufthavn som første destinasjon.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">I den utstrekning bensin og mineralolje til bruk i fly ikke kan leveres direkte fra oljeselskap til flyets tanker, kan slikt drivstoff kjøpes avgiftsfritt eller med redusert sats direkte fra avgiftspliktig oljeselskap, dersom kjøper lar seg registrere hos tolldistriktssjefen i vedkommende distrikt (senere kalt tolldistriktssjefen).</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Enhver som leverer bensin eller mineralolje med redusert avgiftssats eller uten avgift, må føre fortegnelse over mottakerens navn, kvantum, tidspunktene, leveransene og flyenes kjennetegn/registreringsnummer/flightnummer. Ved leveranse uten avgift skal også flyets første destinasjon oppgis.</article> <article class="defaultP" margin-top="true">Ny § 6 skal lyde:</article><article class="futureLegalArticle" data-name="§6" data-partID="§6" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>.</span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Dersom drivstoff som er levert fra oljeselskapet uten avgift, likevel benyttes til formål som skal betale avgift, kan flyets registrerte eier etterberegnes for avgift. Tilsvarende gjelder dersom drivstoff som leveres med redusert sats benyttes til formål hvor det skal betales avgift med høyere sats.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-05-28-660/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>