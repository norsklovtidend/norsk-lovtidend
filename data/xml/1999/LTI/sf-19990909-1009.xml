<!DOCTYPE html><html lang="no"><head><title>Forskrift om tilskudd til produsentretta rådgiving i potetsektoren.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:15</dd><dt class="legacyID">Datokode</dt><dd class="legacyID">FOR-1999-09-09-1009</dd><dt class="dokid">DokumentID</dt><dd class="dokid">LTI/forskrift/1999-09-09-1009</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 20</dd><dt class="dateInForce">I kraft fra</dt><dd class="dateInForce">1999-09-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1999-10-08</dd><dt class="title">Tittel</dt><dd class="title">Forskrift om tilskudd til produsentretta rådgiving i potetsektoren.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. september 1999 etter samråd med Norges Bondelag og Norsk Bonde- og Småbrukarlag og med hjemmel i lov av 12. mai 1995 nr. 23 om jord (jordlova) § 18.</dd><dt class="refid">RefID</dt><dd class="refid">forskrift/1999-09-09-1009</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til produsentretta rådgiving i potetsektoren.<ul class="tocSubUl"><li>§ 1. Formål</li><li>§ 2. Søknad om tilskudd</li><li>§ 3. Tilskudd</li><li>§ 4. Rapportering om arbeidet</li><li>§ 5. Klage</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1999-09-09-1009" id="dokument"><h1>Forskrift om tilskudd til produsentretta rådgiving i potetsektoren.</h1><article class="legalArticle" data-lovdata-URL="LTI/forskrift/1999-09-09-1009/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For å fremme omsetningen av norskproduserte poteter kan det gis tilskudd til tiltak for å bedre potetkvaliteten og til produsentretta informasjon om markedsforholdene gjennom informasjonstiltak overfor potetprodusenter.</article></article><article class="legalArticle" data-lovdata-URL="LTI/forskrift/1999-09-09-1009/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Søknad om tilskudd</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Søknaden skal inneholde budsjett og omtale av bakgrunn, formål, konkrete mål og tiltak. Av budsjettforslaget skal det gå fram hvilken støtte det er søkt om fra andre enn Omsetningsrådets sekretariat og hvor stor egenandel søkeren deltar med.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det vil bli lagt vekt på om tiltaket er utformet slik at det når flest mulig produsenter.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Det vil også bli lagt vekt på om tiltak retta mot produsenter er organisert slik at produsentene er aktive i utforming og gjennomføring av tiltakene.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Ved fordeling av tilskudd kan det legges vekt på antall produsenter som er den primære målgruppen for søkeren og på om de planlagte tiltakene dekker produsentene i de ulike distriktene.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Frist for å sende søknad til Omsetningsrådet er 15. september.</article></article><article class="legalArticle" data-lovdata-URL="LTI/forskrift/1999-09-09-1009/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskudd</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tilskudd kan ytes av midler til informasjons- og opplysningstiltak bevilget over jordbruksavtalen til markedsordningen for poteter.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Innen rammen for bevilgningen kan det gis delutbetalinger. Siste 25% av tilskuddet blir først utbetalt når sluttrapport og regnskap er godkjent av Omsetningsrådets sekretariat. Jf. § 4.</article></article><article class="legalArticle" data-lovdata-URL="LTI/forskrift/1999-09-09-1009/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rapportering om arbeidet</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Innen 1. mars skal det sendes rapport til Omsetningsrådets sekretariat om arbeidet i foregående kalenderår. Rapporten skal inneholde evaluering av arbeidet som er utført i forhold til planen og regnskapet for bruken av midler må være attestert av uavhengig revisor eller av et autorisert regnskapskontor.</article></article><article class="legalArticle" data-lovdata-URL="LTI/forskrift/1999-09-09-1009/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klage</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Vedtak som er truffet i medhold av forskriften kan påklages etter lov av 10. februar 1967 om behandlingsmåten i forvaltningssaker (forvaltningsloven), kapittel VI. Landbruksdepartementet er klageinstans for vedtak truffet av Omsetningsrådets sekretariat.</article></article><article class="legalArticle" data-lovdata-URL="LTI/forskrift/1999-09-09-1009/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft 9. september 1999.</article></article></main></body></html>