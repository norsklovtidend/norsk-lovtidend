<!DOCTYPE html><html lang="no"><head><title>Forskrift om endring i forskrift om valgoppgjør for utjamningsmandater ved fylkestingsvalg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:15</dd><dt class="legacyID">Datokode</dt><dd class="legacyID">FOR-1999-04-15-1625</dd><dt class="dokid">DokumentID</dt><dd class="dokid">LTI/forskrift/1999-04-15-1625</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">Avd I 2000 Nr. 16</dd><dt class="dateInForce">I kraft fra</dt><dd class="dateInForce">1999-04-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-04-19-232</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-03-01-3/§60</li></ul></dd><dt class="dateOfPublication">Kunngjort</dt><dd class="dateOfPublication">2000-08-07</dd><dt class="titleShort">Korttittel</dt><dd class="titleShort">Endr. i forskrift om utjamningsmandater mv.</dd><dt class="title">Tittel</dt><dd class="title">Forskrift om endring i forskrift om valgoppgjør for utjamningsmandater ved fylkestingsvalg.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 15. april 1999 med hjemmel i lov av 1. mars 1985 nr. 3 om stortingsvalg, fylkestingsvalg og kommunestyrevalg (Valgloven) § 60 nr. 2.</dd><dt class="refid">RefID</dt><dd class="refid">forskrift/1999-04-15-1625</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om valgoppgjør for utjamningsmandater ved fylkestingsvalg.<ul class="tocSubUl"><li>I</li><li>I</li></ul></li></ul></dd></dl></header><main class="documentBody" data-lovdata-URL="LTI/forskrift/1999-04-15-1625" id="dokument"><h1>Forskrift om endring i forskrift om valgoppgjør for utjamningsmandater ved fylkestingsvalg.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-04-15-1625/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 19. april 1991 nr. 232 om valgoppgjør for utjamningsmandater ved fylkestingsvalg er det foretatt endringer. Etter endringene lyder forskriften i sin helhet:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Når fem seksdeler av representantplassene i fylkestinget er fordelt på valglistene i samsvar med reglene i valgloven § 60 nr. 1 annet ledd, skal fylkesvalgstyret kontrollere om det er noen kommuner i fylket som ikke har fått minst en representantplass i fylkestinget.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Viser det seg at det er noen kommuner i fylket som ikke har fått minst en representantplass i fylkestinget, skal fylkesvalgstyret fordele utjevningsrepresentanter til disse kommunene så langt det er nødvendig for å sikre samtlige kommuner i fylket minst en representantplass i fylkestinget.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Fylkesvalgstyret går frem på følgende måte:</article><article class="legalP" data-absoluteaddress="/kapittel/1/ledd/1/punkt/3/ledd/2/" id="kapittel-1-ledd-1-punkt-3-ledd-2"><i>Utjevningsrepresentant nr. 1</i> tildeles den valglisten som har fått den høyeste kvotient ved mandatfordelingen i medhold av valgloven § 59 nr. 1 annet ledd. Som utjevningsrepresentant kåres den kandidaten som står først i rekkefølgen og som er bosatt i en kommune som ikke har fått minst en ordinær representantplass i fylkestinget.</article><article class="legalP" data-absoluteaddress="/kapittel/1/ledd/1/punkt/3/ledd/3/" id="kapittel-1-ledd-1-punkt-3-ledd-3"><i>Utjevningsrepresentant nr. 2</i> tildeles den valglisten som har fått den nest høyeste kvotient ved mandatfordelingen i medhold av valgloven § 59 nr. 1 annet ledd. Som utjevningsrepresentant kåres den kandidaten som står først i rekkefølgen og som er bosatt i en kommune som ikke har fått minst en ordinær representantplass eller utjevningsrepresentantplass i fylkestinget.</article><article class="legalP" data-absoluteaddress="/kapittel/1/ledd/1/punkt/3/ledd/4/" id="kapittel-1-ledd-1-punkt-3-ledd-4"><i>Utjevningsrepresentant nr. 3</i> tildeles den valglisten som har fått den tredje høyeste kvotient ved mandatfordelingen i medhold av valgloven § 59 nr. 1 annet ledd. Som utjevningsrepresentant kåres den kandidaten som står først i rekkefølgen og som er bosatt i en kommune som ikke har fått minst en ordinær representantplass eller utjevningsrepresentantplass i fylkestinget.</article><article class="legalP" data-absoluteaddress="/kapittel/1/ledd/1/punkt/3/ledd/5/" id="kapittel-1-ledd-1-punkt-3-ledd-5"><i>Utjevningsrepresentant nr. 4</i> tildeles den valglisten som har fått den fjerde høyeste kvotient ved mandatfordelingen i medhold av valgloven § 59 nr. 1 annet ledd. Som utjevningsrepresentant kåres den kandidaten som står først i rekkefølgen og som er bosatt i en kommune som ikke har fått minst en ordinær representantplass eller utjevningsrepresentantplass i fylkestinget.</article><article class="legalP" data-absoluteaddress="/kapittel/1/ledd/1/punkt/3/ledd/6/" id="kapittel-1-ledd-1-punkt-3-ledd-6"><i>Utjevningsrepresentant nr. 5</i> tildeles den valglisten som har fått den femte høyeste kvotient ved mandatfordelingen i medhold av valgloven § 59 nr. 1 annet ledd. Som utjevningsrepresentant kåres den kandidaten som står først i rekkefølgen og som er bosatt i en kommune som ikke har fått minst en ordinær representantplass eller utjevningsrepresentantplass i fylkestinget.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/4/" id="kapittel-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/4/ledd/1/" id="kapittel-1-ledd-1-punkt-4-ledd-1">Fylkesvalgstyret går frem som beskrevet i nr. 3 inntil alle kommuner i fylket har fått minst en representantplass i fylkestinget.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/1/punkt/5/" id="kapittel-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/1/punkt/5/ledd/1/" id="kapittel-1-ledd-1-punkt-5-ledd-1">Har en liste som skulle ha utjevningsrepresentantplass ingen kandidater fra kommuner som ikke har fått noen representantplass i fylkestinget, skal vedkommende representantplass tildeles den av listens kandidater som ville blitt valgt på vedkommende plass i medhold av valgloven § 60 nr. 1 annet ledd.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/1/punkt/6/" id="kapittel-1-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/1/ledd/1/punkt/6/ledd/1/" id="kapittel-1-ledd-1-punkt-6-ledd-1">Er det fortsatt ledige representantplasser igjen i fylkestinget når alle kommuner i fylket har fått minst en representantplass, fordeles de ledige plassene til de kandidatene som ville blitt valgt i medhold av valgloven § 60 nr. 1 annet ledd.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/ledd/1/punkt/7/" id="kapittel-1-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/1/ledd/1/punkt/7/ledd/1/" id="kapittel-1-ledd-1-punkt-7-ledd-1">En kandidat anses i disse forskriftene bosatt i den kommunen hvor vedkommende er stemmeberettiget.</article></article></li></ul></article></section><section class="section" data-name="kapI" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-04-15-1625/KAPITTEL_2" data-partID="k2"><h2 data-text-align="center">I</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 15. april 1999.</article></section></main></body></html>