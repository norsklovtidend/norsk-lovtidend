<!DOCTYPE html><html lang="no"><head><title>Forskrift om refusjon av innbetalt CO2- og svovelavgift på flydrivstoff levert til bruk i internasjonal flytrafikk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:20</dd><dt class="legacyID">Datokode</dt><dd class="legacyID">FOR-1999-05-28-656</dd><dt class="dokid">DokumentID</dt><dd class="dokid">LTI/forskrift/1999-05-28-656</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 12</dd><dt class="dateInForce">I kraft fra</dt><dd class="dateInForce">1999-05-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">1999-07-09</dd><dt class="title">Tittel</dt><dd class="title">Forskrift om refusjon av innbetalt CO2- og svovelavgift på flydrivstoff levert til bruk i internasjonal flytrafikk.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 28. mai 1999 med hjemmel i lov 19. mai 1933 nr. 11 om særavgifter og Stortingets avgiftsvedtak.</dd><dt class="refid">RefID</dt><dd class="refid">forskrift/1999-05-28-656</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om refusjon av innbetalt CO2- og svovelavgift på flydrivstoff levert til bruk i internasjonal flytrafikk.<ul class="tocSubUl"><li>§ 1. Forskriftens virkeområde</li><li>§ 2. Refusjonssøknad</li><li>§ 3. Renter</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1999-05-28-656" id="dokument"><h1>Forskrift om refusjon av innbetalt CO2- og svovelavgift på flydrivstoff levert til bruk i internasjonal flytrafikk.</h1><article class="legalArticle" data-lovdata-URL="LTI/forskrift/1999-05-28-656/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften omhandler refusjon av innbetalt CO<sub>2</sub> – og svovelavgift på flydrivstoff levert til fly med første landing i utlandet.</article></article><article class="legalArticle" data-lovdata-URL="LTI/forskrift/1999-05-28-656/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Refusjonssøknad</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">CO<sub>2</sub> – og svovelavgift på flydrivstoff levert til fly med første landing i utlandet og som er innbetalt etter 1. januar 1999, refunderes etter søknad fra det registrerte avgiftspliktige oljeselskap til tolldistriktssjefen i vedkommende distrikt.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med søknaden skal det følge tilfredsstillende dokumentasjon for at flydrivstoffet er levert til fly med første landing i utlandet.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Som tilfredsstillende dokumentasjon regnes faktura og/eller leveranseseddel som angir mottakers navn, kvantum, tidspunkt for leveransen og flyets første landing, eventuelt også flyets nummer.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Dataregistreringer med den samme informasjonen kan godtas som dokumentasjon, dersom selskapet ved en etterfølgende kontroll kan fremskaffe de aktuelle fakturaer/leveransesedler.</article></article><article class="legalArticle" data-lovdata-URL="LTI/forskrift/1999-05-28-656/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Renter</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved refusjon av CO<sub>2</sub> – og svovelavgift som nevnt i § 1 har avgiftspliktige krav på rentegodtgjørelse. Rentegodtgjørelsen beregnes fra avgiftsbeløpet ble mottatt og til utbetaling skjer. Rentesatsen er 6,5% pro anno.</article></article><article class="legalArticle" data-lovdata-URL="LTI/forskrift/1999-05-28-656/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Denne forskriften trer i kraft straks.</article></article></main></body></html>