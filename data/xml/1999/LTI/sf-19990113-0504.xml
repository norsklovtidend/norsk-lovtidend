<!DOCTYPE html><html lang="no"><head><title>Forskrift om endring i forskrift om salær fra det offentlige til advokater m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">FOR-1999-01-13-504</dd><dt class="dokid">DokumentID</dt><dd class="dokid">LTI/forskrift/1999-01-13-504</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 11</dd><dt class="dateInForce">I kraft fra</dt><dd class="dateInForce">1999-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-03-1441</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§78</li><li>lov/1981-05-22-25/§107</li><li>lov/1981-05-22-25/§107d</li><li>lov/1916-07-21-2/§10</li><li>lov/1980-06-13-35/§3</li><li>forskrift/1982-10-08-1445</li></ul></dd><dt class="dateOfPublication">Kunngjort</dt><dd class="dateOfPublication">1999-07-07</dd><dt class="titleShort">Korttittel</dt><dd class="titleShort">Endr. i salærforskriften</dd><dt class="title">Tittel</dt><dd class="title">Forskrift om endring i forskrift om salær fra det offentlige til advokater m.v.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 13. januar 1999 med hjemmel i lov av 22. mai 1981 nr. 25 om rettergangsmåten i straffesaker (Straffeprosessloven) § 78, § 107 og § 107 d, lov av 21. juli 1916 nr. 2 om vidners og sakkyndiges godtgjørelse m.v. § 10 og lov av 13. juni 1980 nr. 35 om fri rettshjelp § 3, jf. kgl.res. av 8. oktober 1982 nr. 1445.</dd><dt class="refid">RefID</dt><dd class="refid">forskrift/1999-01-13-504</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om salær fra det offentlige til advokater m.v.<ul class="tocSubUl"><li>I.</li><li>II. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1999-01-13-504" id="dokument"><h1>Forskrift om endring i forskrift om salær fra det offentlige til advokater m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-01-13-504/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 3. desember 1997 nr. 1441 om salær fra det offentlige til advokater m.v. gjøres følgende endringer:</article> <article class="defaultP" margin-top="true">Kommentarene til § 1 pkt. 1.3. annet avsnitt skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Etter straffeprosessloven § 138 tredje ledd har rettsoppnevnte sakkyndige krav på salær etter reglene i lov 21. juli 1916 nr. 2 om vidners og sakkyndiges godtgjørelse m.v., jf. §§ 1 og 10. I henhold til § 10 skal oppnevnte sakkyndige som ikke har fast lønn, ha godtgjøring for sin tjenestegjøring. Sakkyndige må anses for å ha fast lønn i bestemmelsens forstand når det hører til vedkommendes alminnelige tjenesteplikter å fungere som sakkyndig. Det må være tilstrekkelig i denne forbindelse at tjenestegjøring som sakkyndig inngår som en av flere tjenesteplikter. Dette gjelder for eksempel tjenestemenn ved Kriminalpolitisentralen. Det vil for denne gruppen være en del av deres tjenesteplikt som ansatt å utføre oppdraget som rettsoppnevnt sakkyndig. De har således ikke krav på særskilt godtgjøring for dette.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">For så vidt gjelder andre grupper vil det bero på en konkret vurdering av den enkeltes arbeidsavtale hvorvidt det er en del av vedkommendes tjenesteplikt å utføre oppdraget som rettsoppnevnt sakkyndig.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For så vidt gjelder ansatte ved Statens Rettstoksikologiske Institutt (SRI), er arbeidsavtalen pr. i dag slik at oppmøte i retten ikke regnes som en del av deres tjenesteplikter og således ikke godtgjøres av SRI. Dersom en ansatt ved SRI oppnevnes som sakkyndig, skal vedkommende således honoreres i henhold til salærforskriften for så vidt gjelder den tid som medgår til selve oppmøtet i retten, herunder saksgjennomgang direkte i tilknytning til oppmøtet i retten.</article> <article class="defaultP" margin-top="true">§ 6 tredje ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Dersom en sak er spesielt langvarig og tidkrevende, kan det utbetales et forskudd tilsvarende det salær som hittil er opptjent i saken. Det må i så tilfelle innleveres en spesifikasjon av hvilket arbeid forskuddsutbetalingen gjelder, og i hvilket tidsrom dette arbeid er utført.</article> <article class="defaultP" margin-top="true">§ 8 første og annet ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">I tidsrommet kl. 0800-1600 på hverdager (mandag til fredag) gis godtgjøring for reisetid og annet fravær. Til andre tider gis godtgjøring for reisetid.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Salæret fastsettes etter den sats som ellers gjelder. Godtgjøring gis kun for sammenhengende fravær ut over 30 minutter.</article> <article class="defaultP" margin-top="true">Kommentarene til § 8 pkt. 8.1. og 8.2. skal lyde:</article> <article class="defaultP" margin-top="true">8.1. <i>Tidspunktet for og omfanget av fraværsgodtgjøring</i></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">I henhold til bestemmelsens første ledd første pkt. skal det gis godtgjøring både for faktisk reisetid og for den tid man for øvrig er fraværende fra kontoret på hverdager i tiden mellom kl. 0800 og 1600. Til andre tider gis godtgjøring kun for faktisk reisetid, inkludert eventuell ventetid.</article> <article class="defaultP" margin-top="true">8.2. <i>Godtgjøringens størrelse</i></article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Salær ved godtgjøring for reisefravær etter første og annet ledd er det samme som for annen godtgjøring etter salærforskriften og betales således med ordinær salærsats pr. påbegynt halvtime.</article> <article class="defaultP" margin-top="true">§ 11 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Ved avlysning eller utsettelse av rettsmøte/fylkesnemndsmøte med beregnet varighet inntil 2 dager ytes salær med tre ganger den offentlige salærsats pr. dag, og for inntil to dager.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Ved avlysning eller utsettelse av rettsmøte/fylkesnemndsmøte med beregnet varighet utover to dager, kan den salærberettigede etter særskilt søknad tilstås godtgjøring med to ganger den offentlige salærsats pr. dag, forutsatt at vedkommende har som hovedbeskjeftigelse å utføre oppdrag som advokat, sakkyndig eller tolk, og kan dokumentere at andre oppdrag ikke kan tre i stedet for det som er bortfalt.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Ved avlysning eller utsettelse av rettsmøte/fylkesnemndsmøte med beregnet varighet utover 14 dager, kan den salærberettigede etter særskilt søknad tilstås skjønnsmessig godtgjøring, forutsatt at vedkommende har som hovedbeskjeftigelse å utføre oppdrag som advokat, sakkyndig eller tolk og kan dokumentere at andre oppdrag ikke kan tre inn i stedet for det som er bortfalt.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Første, annet og tredje ledd gjelder kun hvor rettsmøtet/fylkesnemndsmøtet utsettes med kortere frist enn tre virkedager.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Ved utsatt eller avlyst rettsmøte/fylkesnemndsmøte kan advokater og sakkyndige etter en konkret vurdering tilstås særskilt godtgjøring for nødvendige forberedelser til møtet.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Dersom rettsmøtet avholdes men oppdraget bortfaller, gis den salærberettigede maksimalt godtgjøring for den tid møtet faktisk har vart.</article> <article class="defaultP" margin-top="true">Kommentarene til § 11 skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Første ledd er ment å skulle gi hjemmel for en standardgodtgjørelse slik at man slipper vanskelige vurderinger av om den salærberettigede faktisk lider et tap ved at rettsmøtet/fylkesnemndsmøtet avlyses eller utsettes. Standardgodtgjørelsen utgjør både minimum og maksimum for hva den salærberettigede skal ha utbetalt i slike tilfelle. Det gjøres oppmerksom på at dersom det gis godtgjøring etter denne bestemmelsen, vil den salærberettigede ikke ha krav på ytterligere salær etter forskriften § 2 annet ledd fjerde punktum.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Godtgjøring etter annet og tredje ledd gjelder kun for de som har som sin hovedbeskjeftigelse å opptre som advokat, sakkyndig eller tolk. Regelen innebærer at personer som tar sporadiske oppdrag som tolk eller sakkyndig ikke er berettiget til godtgjøring etter disse bestemmelsene. Dette vil f.eks. være tilfellet for studenter, hjemmeværende eller ansatte som har som hovedoppgave å utføre andre typer oppdrag. Det er en forutsetning for godtgjøring etter disse bestemmelsene at den salærberettigede kan dokumentere at det ikke har vært mulig å fylle tiden fullt ut med annet arbeid. Dersom en advokat har overlatt saken til sin fullmektig, må det som regel legges til grunn at prinsipalen faktisk har hatt muligheter til å fylle tiden med annet arbeid. Videre må det legges til grunn at fullmektigen i slike tilfelle kan utføre andre arbeidsoppgaver. Dersom den salærberettigede fyller de nærmere vilkårene for godtgjøring etter tredje ledd, skal salæret fastsettes skjønnsmessig. Ved vurderingen må det blant annet sees til hvor lang tid som er satt av til rettsmøtet.</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Det er en absolutt forutsetning for godtgjøring både etter bestemmelsen første, annet og tredje ledd at rettsmøtet/fylkesnemndsmøtet avlyses/utsettes med kortere frist enn tre virkedager. Med virkedager menes mandag til fredag. Dette innebærer at dersom et møte er berammet til mandag, men avlyses/utsettes onsdag uken før, vil vedkommende være berettiget til godtgjøring. Dersom møtet i stedet hadde blitt avlyst/utsatt tirsdag, ville nevnte vilkår for godtgjøring ikke være oppfylt.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Dersom et rettsmøte/fylkesnemndsmøte blir avlyst, skal det i henhold til femte ledd foretas en skjønnsmessig salærfastsettelse for advokatens eller den sakkyndiges forberedende arbeid til dette møtet. I de tilfeller hvor møtet blir utsatt, vil det bero på en konkret vurdering om det forberedende arbeid skal honoreres særskilt eller medtas i arbeidsoppgaven for arbeid i forbindelse med det senere møtet. Avgjørende vil være om det på bakgrunn av årsaken til utsettelse, utsettelsens lengde og/eller sakens omfang/karakter er nødvendig helt eller delvis å utføre det forberedende arbeid på ny i forbindelse med nytt møte.</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">I de tilfeller hvor rettsmøtet/fylkesnemndsmøtet holdes, men oppdraget bortfaller, (f.eks. ved bytte av tolk), skal det etter sjette ledd bare gis godtgjøring for den tid møtet faktisk har vart, selv om dette er vesentlig kortere tid enn hva som var satt av til møtet.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-01-13-504/KAPITTEL_2" data-partID="k2"><h2 data-text-align="center">II. Ikrafttredelse</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. februar 1999.</article></section></main></body></html>