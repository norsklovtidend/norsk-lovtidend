<!DOCTYPE html><html lang="no"><head><title>Forskrift om opptak og rangering til videreutdanning og høgre grads studier ved Høgskolen i Telemark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:07</dd><dt class="legacyID">Datokode</dt><dd class="legacyID">FOR-1999-03-25-627</dd><dt class="dokid">DokumentID</dt><dd class="dokid">LTI/forskrift/1999-03-25-627</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 12</dd><dt class="dateInForce">I kraft fra</dt><dd class="dateInForce">Fra opptak til studieåret 1999/2000</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§37</li><li>lov/1995-05-12-22/§39</li><li>forskrift/1998-03-11-243</li></ul></dd><dt class="dateOfPublication">Kunngjort</dt><dd class="dateOfPublication">1999-07-09</dd><dt class="title">Tittel</dt><dd class="title">Forskrift om opptak og rangering til videreutdanning og høgre grads studier ved Høgskolen i Telemark.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Telemark 25. mars 1999 med hjemmel i delegeringsvedtak av 11. mars 1998 nr. 243.</dd><dt class="refid">RefID</dt><dd class="refid">forskrift/1999-03-25-627</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak og rangering til videreutdanning og høgre grads studier ved Høgskolen i Telemark.<ul class="tocSubUl"><li>I</li><li>Kap. I Virkeområde<ul class="tocSubUl"><li>§ 1.</li></ul></li><li>Kap. II Minstekrav for opptak<ul class="tocSubUl"><li>§ 2.</li></ul></li><li>Kap. III Generelle konkurranseregler. Tildeling av studieplasser<ul class="tocSubUl"><li>§ 3.</li><li>§ 4. Beregning av konkurransepoeng</li><li>§ 5. Opptak av søkere med dokumentert realkompetanse</li><li>§ 6. Opptak av søkere med utenlandsk utdanning</li></ul></li><li>Kap. IV Andre bestemmelser<ul class="tocSubUl"><li>§ 7.</li><li>§ 8.</li><li>§ 9.</li><li>§ 10. Dispensasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1999-03-25-627" id="dokument"><h1>Forskrift om opptak og rangering til videreutdanning og høgre grads studier ved Høgskolen i Telemark.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-03-25-627/KAPITTEL_1" data-partID="k1"><h2 data-text-align="center">I</h2></section><section class="section" data-name="kapI" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-03-25-627/KAPITTEL_2" data-partID="k2"><h2>Kap. I Virkeområde</h2><article class="legalArticle" data-lovdata-URL="LTI/forskrift/1999-03-25-627/§1" data-name="§1" data-partID="§1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Forskriften gjelder opptak til videreutdanning og høgre grads studier ved Høgskolen i Telemark.</article></article></section><section class="section" data-name="kapII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1999-03-25-627/KAPITTEL_3" data-partID="k3"><h2>Kap. II Minstekrav for opptak</h2><article class="legalArticle" data-lovdata-URL="LTI/forskrift/1999-03-25-627/§2" data-name="§2" data-partID="§2" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 2</span>.</h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/1/punkt/1/" id="kapittel-3-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/1/punkt/1/ledd/1/" id="kapittel-3-paragraf-1-punkt-1-ledd-1">For utdanning som er rammeplanregulert, gjelder opptakskrav i henhold til rammeplanen. For utdanning som har studieplan, gjelder opptakskrav i henhold til studieplanen.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/1/punkt/2/" id="kapittel-3-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/1/punkt/2/ledd/1/" id="kapittel-3-paragraf-1-punkt-2-ledd-1">Der rammeplan eller studieplan stiller krav til praksis etter fullført profesjonsutdanning og antall år ikke er angitt, gjelder 1 års yrkesutøvelse i full tid. Deltidsstilling omgjøres til andel av fulltid.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/paragraf/1/punkt/3/" id="kapittel-3-paragraf-1-punkt-3"><span class="data-originalId">3.</span><article class="legalP" data-absoluteaddress="/kapittel/3/paragraf/1/punkt/3/ledd/1/" id="kapittel-3-paragraf-1-punkt-3-ledd-1">Ved utdanning som ikke inngår i høgskolens ordinære studieprogram (f.eks. oppdragsutdanning), kreves i utgangspunktet generell studiekompetanse for å avlegge eksamen. Deltakere som ikke har generell studiekompetanse, kan av aktuell opptakskomite få vurdert eventuell likeverdig realkompetanse knyttet til angjeldende kursstudium, jf. § 40 nr. 1 i universitets- og høgskoleloven.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1999-03-25-627/KAPITTEL_4" data-partID="k4"><h2>Kap. III Generelle konkurranseregler. Tildeling av studieplasser</h2><article class="legalArticle" data-lovdata-URL="LTI/forskrift/1999-03-25-627/§3" data-name="§3" data-partID="§3" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 3</span>.</h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/1/punkt/1/" id="kapittel-4-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/1/punkt/1/ledd/1/" id="kapittel-4-paragraf-1-punkt-1-ledd-1">Er det flere kvalifiserte søkere enn det er studieplasser, rangeres søkerne etter konkurransepoeng på bakgrunn av høgre utdanning ut over opptakskravet og karakterer fra utdanning knyttet til opptakskravet. For utdanning der rammeplan eller studieplan stiller krav til praksis etter fullført profesjonsutdanning, skal i tillegg praksis ut over minstekravet legges til grunn for rangeringen.</article><article class="legalP" data-absoluteaddress="/kapittel/4/paragraf/1/punkt/1/ledd/2/" id="kapittel-4-paragraf-1-punkt-1-ledd-2">For søkere til halvårs- og årsenheter i 4-årig allmennlærerutdanning gjelder egne rangeringsregler, jf. brev av 18. desember 1995 fra Kirke-, utdannings- og forskningsdepartementet om kriterier for rangering av søkere til halvårs- og årsenheter og studiedirektørens brev av 15. februar 1996 om rutiner for opptak til 4. året i lærerutdanningen.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/1/punkt/2/" id="kapittel-4-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/4/paragraf/1/punkt/2/ledd/1/" id="kapittel-4-paragraf-1-punkt-2-ledd-1">Når flere søkere har lik poengsum, avgjøres rekkefølgen av søkernes fødselsår (eldre foran yngre). Dersom søkerne er født i samme kalenderår, avgjøres rekkefølgen ved loddtrekning.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/1/punkt/3/" id="kapittel-4-paragraf-1-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/1/punkt/3/ledd/1/" id="kapittel-4-paragraf-1-punkt-3-ledd-1">Kvotering av søkere<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/paragraf/1/punkt/3/ledd/1/punkt/1/" id="kapittel-4-paragraf-1-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/paragraf/1/punkt/3/ledd/1/punkt/1/ledd/1/" id="kapittel-4-paragraf-1-punkt-3-ledd-1-punkt-1-ledd-1">Når særlige forhold gjør det ønskelig, kan høgskolestyret gi fortrinnsrett i form av kvoter for et bestemt antall studieplasser for kvalifiserte søkere med bestemt bakgrunn (geografisk, faglig, erfaringsmessig eller tilsettingsmessig).</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/paragraf/1/punkt/3/ledd/1/punkt/2/" id="kapittel-4-paragraf-1-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/paragraf/1/punkt/3/ledd/1/punkt/2/ledd/1/" id="kapittel-4-paragraf-1-punkt-3-ledd-1-punkt-2-ledd-1">Inntil 10% av studieplassene kan etter spesiell vurdering av opptaksorganet tildeles søkere på særskilt grunnlag. Høgskolestyret kan endre denne andelen om særlige forhold gjør dette ønskelig. Søkere som tas opp på særskilt grunnlag, må oppfylle minstekravene for opptak (jf. § 2), men vurderes utenom konkurransereglene ved tildeling av studieplass. Sykdom, funksjonshemming eller andre spesielle forhold som gir grunn til å anta at eksamensresultatet ikke gir et riktig bilde av søkerens kvalifikasjoner, kan gi grunnlag for vurdering på særskilt grunnlag.</article><article class="legalP" data-absoluteaddress="/kapittel/4/paragraf/1/punkt/3/ledd/1/punkt/2/ledd/2/" id="kapittel-4-paragraf-1-punkt-3-ledd-1-punkt-2-ledd-2">Søkere som ønsker å bli vurdert på særskilt grunnlag, må be om det i søknaden og legge ved egen begrunnelse og dokumentasjon om forhold som anføres. Søkere som får avslag på søknad om studieplass på særskilt grunnlag, konkurrerer om studieplass på vanlig måte etter bestemmelsene i § 4.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/1999-03-25-627/§4" data-name="§4" data-partID="§4" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av konkurransepoeng</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/2/punkt/1/" id="kapittel-4-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/2/punkt/1/ledd/1/" id="kapittel-4-paragraf-2-punkt-1-ledd-1">Søkere konkurrerer om studieplass på grunnlag av samlet poengsum etter reglene i denne paragraf, jf. likevel §§ 2 og 3.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/2/punkt/2/" id="kapittel-4-paragraf-2-punkt-2"><span class="data-originalId">2.</span><span class="miscHeadline"><i>Karakterer</i></span><article class="legalP" data-absoluteaddress="/kapittel/4/paragraf/2/punkt/2/ledd/1/" id="kapittel-4-paragraf-2-punkt-2-ledd-1">Vektet gjennomsnittskarakter for opptaksgrunnlaget er utgangspunktet for poengberegningen. Det gis poeng etter følgende skala:<table><tbody><tr><td data-text-align="left" data-vertical-align="top">1,0 gir 60 poeng</td><td data-text-align="left" data-vertical-align="top">S.tf. gir</td><td data-text-align="left" data-vertical-align="top">60 poeng</td></tr><tr><td data-text-align="left" data-vertical-align="top">1,1 gir 59 poeng</td><td data-text-align="left" data-vertical-align="top">M.tf. gir</td><td data-text-align="left" data-vertical-align="top">50 poeng</td></tr><tr><td data-text-align="left" data-vertical-align="top">1,2 gir 58 poeng</td><td data-text-align="left" data-vertical-align="top">Tf. gir</td><td data-text-align="left" data-vertical-align="top">40 poeng</td></tr><tr><td data-text-align="center" data-vertical-align="top">:</td><td data-text-align="left" data-vertical-align="top">Ng.tf.</td><td data-text-align="left" data-vertical-align="top">30 poeng</td></tr><tr><td data-text-align="left" data-vertical-align="top">3,9 gir 31 poeng</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">4,0 gir 30 poeng</td><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article><article class="legalP" data-absoluteaddress="/kapittel/4/paragraf/2/punkt/2/ledd/2/" id="kapittel-4-paragraf-2-punkt-2-ledd-2">Søkere som ikke har karakter etter gradert karakterskala, gis 45 poeng.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/2/punkt/3/" id="kapittel-4-paragraf-2-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/2/punkt/3/ledd/1/" id="kapittel-4-paragraf-2-punkt-3-ledd-1"><i>Praksis</i> <ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/paragraf/2/punkt/3/ledd/1/punkt/1/" id="kapittel-4-paragraf-2-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/paragraf/2/punkt/3/ledd/1/punkt/1/ledd/1/" id="kapittel-4-paragraf-2-punkt-3-ledd-1-punkt-1-ledd-1">Det gis kun praksispoeng for utdanning der rammeplan eller studieplan stiller krav til praksis etter fullført profesjonsutdanning, jf. § 3.1. Det gis ikke poeng for ikke-relevant praksis og praksis som inngår i opptakskravet.</article><article class="legalP" data-absoluteaddress="/kapittel/4/paragraf/2/punkt/3/ledd/1/punkt/1/ledd/2/" id="kapittel-4-paragraf-2-punkt-3-ledd-1-punkt-1-ledd-2">Det gis 4 poeng pr. år fulltidspraksis. For praksis av varighet mellom 1/2 og 1 år gis 2 poeng. Praksis av kortere varighet gir ikke poeng.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/paragraf/2/punkt/3/ledd/1/punkt/2/" id="kapittel-4-paragraf-2-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/paragraf/2/punkt/3/ledd/1/punkt/2/ledd/1/" id="kapittel-4-paragraf-2-punkt-3-ledd-1-punkt-2-ledd-1">Deltidsarbeid omregnes etter statens regler om ansiennitetsberegning av deltidstjeneste.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/4/paragraf/2/punkt/3/ledd/1/punkt/3/" id="kapittel-4-paragraf-2-punkt-3-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/4/paragraf/2/punkt/3/ledd/1/punkt/3/ledd/1/" id="kapittel-4-paragraf-2-punkt-3-ledd-1-punkt-3-ledd-1">Det kan maksimalt gis 16 poeng for praksis etter bestemmelsene i § 4.3.</article></article></li></ul></article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/paragraf/2/punkt/4/" id="kapittel-4-paragraf-2-punkt-4"><span class="data-originalId">4.</span><span class="miscHeadline"><i>Høgre utdanning</i></span><article class="legalP" data-absoluteaddress="/kapittel/4/paragraf/2/punkt/4/ledd/1/" id="kapittel-4-paragraf-2-punkt-4-ledd-1">Det gis 4 poeng for hvert år (20 vekttall) høgre utdanning ut over minstekravet for opptak. Utdanningen må være fullført og bestått.</article><article class="legalP" data-absoluteaddress="/kapittel/4/paragraf/2/punkt/4/ledd/2/" id="kapittel-4-paragraf-2-punkt-4-ledd-2">For kortere utdanninger enn årsenheter gis det poeng etter følgende skala:<table><tbody><tr><td data-text-align="left" data-vertical-align="top">10 – 14 vt:</td><td data-text-align="left" data-vertical-align="top">2 poeng</td></tr><tr><td data-text-align="left" data-vertical-align="top">15 – 19 vt:</td><td data-text-align="left" data-vertical-align="top">3 poeng</td></tr></tbody></table></article><article class="legalP" data-absoluteaddress="/kapittel/4/paragraf/2/punkt/4/ledd/3/" id="kapittel-4-paragraf-2-punkt-4-ledd-3">Det kan gis inntil 12 poeng for slik utdanning.</article></article></li></ul></article><article class="legalArticle" data-lovdata-URL="LTI/forskrift/1999-03-25-627/§5" data-name="§5" data-partID="§5" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opptak av søkere med dokumentert realkompetanse</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Det kan tas opp søkere som har dokumentert realkompetanse i forhold til det studium det søkes opptak til. Dette gjelder bl.a. søkere som oppfyller størstedelen av opptakskravet og der det er sannsynliggjort at søkeren har de nødvendige kunnskaper. Rangering av slike søkere foretas av opptakskomiteen ved den enkelte avdeling.</article></article><article class="legalArticle" data-lovdata-URL="LTI/forskrift/1999-03-25-627/§6" data-name="§6" data-partID="§6" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Opptak av søkere med utenlandsk utdanning</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/4/punkt/1/" id="kapittel-4-paragraf-4-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/4/punkt/1/ledd/1/" id="kapittel-4-paragraf-4-punkt-1-ledd-1">Søkere med utenlandsk utdanning som har annet morsmål enn norsk, svensk eller dansk, må oppfylle de samme krav til norskkunnskap som til opptak til høgskolens grunnstudier.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/4/punkt/2/" id="kapittel-4-paragraf-4-punkt-2"><span class="data-originalId">2.</span><article class="legalP" data-absoluteaddress="/kapittel/4/paragraf/4/punkt/2/ledd/1/" id="kapittel-4-paragraf-4-punkt-2-ledd-1">Søkere med utenlandsk utdanning konkurrerer om studieplass på linje med søkere som har norsk forutdanning når den utenlandske utdanningen er sammenlignbar, og den etter eventuell omregning kan poengberegnes på samme måte som norsk utdanning.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/4/punkt/3/" id="kapittel-4-paragraf-4-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/4/punkt/3/ledd/1/" id="kapittel-4-paragraf-4-punkt-3-ledd-1">Søkere med utenlandsk utdanning som ikke kan beregnes etter tilsvarende regler som for norsk utdanning, behandles etter reglene i § 3.3 b).</article></article></li></ul></article></section><section class="section" data-name="kapIV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1999-03-25-627/KAPITTEL_5" data-partID="k5"><h2>Kap. IV Andre bestemmelser</h2><article class="legalArticle" data-lovdata-URL="LTI/forskrift/1999-03-25-627/§7" data-name="§7" data-partID="§7" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Søknadsfrist, krav til attestasjon av dokumenter og frist for innsending av dokumenter følger de regler som gjelder for det sentrale opptaket ved høgskolen.</article></article><article class="legalArticle" data-lovdata-URL="LTI/forskrift/1999-03-25-627/§8" data-name="§8" data-partID="§8" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Klage på opptak skal behandles av høgskolens faste klagenemnd.</article></article><article class="legalArticle" data-lovdata-URL="LTI/forskrift/1999-03-25-627/§9" data-name="§9" data-partID="§9" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Høgskoledirektøren kan fastsette utfyllende bestemmelser om praktisering av forskriften.</article></article><article class="legalArticle" data-lovdata-URL="LTI/forskrift/1999-03-25-627/§10" data-name="§10" data-partID="§10" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Dersom særlige forhold tilsier det, kan opptakskomiteen ved den enkelte avdeling gi individuell dispensasjon fra bestemmelsene i denne forskrift.</article></article></section><section class="section" data-name="kapII" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1999-03-25-627/KAPITTEL_6" data-partID="k6"><h2 data-text-align="center">II</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forskriften trer i kraft fra opptak til studieåret 1999/2000.</article></section></main></body></html>