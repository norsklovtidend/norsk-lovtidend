<!DOCTYPE html><html lang="no"><head><title>Forskrift om endring i forskrift om prisutjevningsordningen for melk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:58</dd><dt class="legacyID">Datokode</dt><dd class="legacyID">FOR-1999-09-01-1003</dd><dt class="dokid">DokumentID</dt><dd class="dokid">LTI/forskrift/1999-09-01-1003</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 20</dd><dt class="dateInForce">I kraft fra</dt><dd class="dateInForce">1999-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-06-27-711</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§6</li><li>lov/1936-07-10-6/§7</li><li>lov/1936-07-10-6/§8</li><li>lov/1936-07-10-6/§11</li><li>lov/1936-07-10-6/§13</li><li>lov/1936-07-10-6/§17</li></ul></dd><dt class="dateOfPublication">Kunngjort</dt><dd class="dateOfPublication">1999-10-08</dd><dt class="title">Tittel</dt><dd class="title">Forskrift om endring i forskrift om prisutjevningsordningen for melk.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 1. september 1999 med hjemmel i lov av 10. juli 1936 nr. 6 til å fremja umsetnaden av jordbruksvaror § 6, § 7, § 8, § 11 andre og tredje ledd, samt § 13 og § 17, og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/1999-09-01-1003</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om prisutjevningsordningen for melk.<ul class="tocSubUl"><li>I<ul class="tocSubUl"><li>§ 9. Pris for melk som omsettes mellom meieriselskaper</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1999-09-01-1003" id="dokument"><h1>Forskrift om endring i forskrift om prisutjevningsordningen for melk.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-09-01-1003/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 27. juni 1997 nr. 711 om prisutjevningsordningen for melk gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Forskriften gjelder norskprodusert melk av ku og geit, og biprodukter derav, som foredles og omsettes av meieriselskap. Forskriften gjelder også flytende melkeprodukter ut over et årlig kvantum på 10.000 liter melk når melken foredles og omsettes av primærprodusenten selv.</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1"><i>melk:</i> flytende ku- og geitemelk, ubehandlet eller varmebehandlet (termisert eller pasteurisert).</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1"><i>melkeprodukter:</i> bearbeidede produkter av melk.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1"><i>meieriselskap:</i> andelslag, aksjeselskap, annet selskap eller annen juridisk enhet som kjøper eller på annen måte tar i mot melk, fløte eller myse til videre foredling eller produksjon av melkeprodukter.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/3/punkt/4/" id="kapittel-1-ledd-3-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/3/punkt/4/ledd/1/" id="kapittel-1-ledd-3-punkt-4-ledd-1"><i>dagligvaremarkedet:</i> salg av melkeprodukter til detaljister, grossister, storhusholdningskunder, skoler, institusjoner o.l.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/3/punkt/5/" id="kapittel-1-ledd-3-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/3/punkt/5/ledd/1/" id="kapittel-1-ledd-3-punkt-5-ledd-1"><i>industrimarkedet:</i> salg av melkeprodukter til foredlingsindustri for bruk til fremstilling av annen videreforedlet vare.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/ledd/3/punkt/6/" id="kapittel-1-ledd-3-punkt-6"><span class="data-originalId">f)</span><article class="legalP" data-absoluteaddress="/kapittel/1/ledd/3/punkt/6/ledd/1/" id="kapittel-1-ledd-3-punkt-6-ledd-1"><i>merkevareeksport:</i> eksportsalg under et norsk varemerke der utførselen foretas uten andre tilskudd enn det som følger av denne forskriften.</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/ledd/3/punkt/7/" id="kapittel-1-ledd-3-punkt-7"><span class="data-originalId">g)</span><article class="legalP" data-absoluteaddress="/kapittel/1/ledd/3/punkt/7/ledd/1/" id="kapittel-1-ledd-3-punkt-7-ledd-1"><i>prisgruppe:</i> en gruppe melkeprodukter, bestemt av salgsmarked som definert under bokstav d) t.o.m. f) og av melkeanvendelse, som det skal svares samme utjevningsavgift eller som det kan kreves samme utjevningstilskudd for.</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/1/ledd/3/punkt/8/" id="kapittel-1-ledd-3-punkt-8"><span class="data-originalId">h)</span><article class="legalP" data-absoluteaddress="/kapittel/1/ledd/3/punkt/8/ledd/1/" id="kapittel-1-ledd-3-punkt-8-ledd-1"><i>noteringspris:</i> <ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/3/punkt/8/ledd/1/punkt/1/" id="kapittel-1-ledd-3-punkt-8-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/3/punkt/8/ledd/1/punkt/1/ledd/1/" id="kapittel-1-ledd-3-punkt-8-ledd-1-punkt-1-ledd-1">for flytende produkter (herunder kremfløte): meierisamvirkets veide gjennomsnittspris for hele landet ved salg fra selskapene</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/3/punkt/8/ledd/1/punkt/2/" id="kapittel-1-ledd-3-punkt-8-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/3/punkt/8/ledd/1/punkt/2/ledd/1/" id="kapittel-1-ledd-3-punkt-8-ledd-1-punkt-2-ledd-1">for øvrige melkeprodukter: markedsregulators (TINE Norske Meieriers) engrosnotering i gjennomsnitt for hele landet.</article></article></li></ul></article></article></li></ul></article> <article class="defaultP" margin-top="true">§ 5 første ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Som grunnlag for å utjevne etter ulike anvendelser av melk, skal melkeprodukter som omfattes av denne forskriften innplasseres i følgende prisgrupper:<table><thead><tr><th data-text-align="left" data-vertical-align="top"><i>Produkt- gruppe:</i></th><th data-text-align="left" data-vertical-align="top">Sure smaks- tilsatte flytende melkeprod.</th><th data-text-align="left" data-vertical-align="top">Ikke smaks- tilsatte flytende melkeprod.</th><th data-text-align="left" data-vertical-align="top">Søte smaks- tilsatte flytende melkeprod.</th><th data-text-align="left" data-vertical-align="top">Ferske oster unntatt mysoster</th><th data-text-align="left" data-vertical-align="top">Modnede oster og mysoster</th><th data-text-align="left" data-vertical-align="top">Tørrmelk og kasein</th><th data-text-align="left" data-vertical-align="top">Geite- melks- produkter</th></tr><tr><th data-text-align="left" data-vertical-align="top"><i>Markeder:</i></th><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top" /></tr></thead><tbody><tr><td data-text-align="left" data-vertical-align="top">Dagligvare</td><td data-text-align="left" data-vertical-align="top">Pris- gruppe<br />1A</td><td data-text-align="left" data-vertical-align="top">Pris- gruppe<br />2A</td><td data-text-align="left" data-vertical-align="top">Pris- gruppe 3A</td><td data-text-align="left" data-vertical-align="top">Pris- gruppe 4A</td><td data-text-align="left" data-vertical-align="top">Pris- gruppe 5A</td><td data-text-align="left" data-vertical-align="top">Pris- gruppe 6A</td><td data-text-align="left" data-vertical-align="top">Pris- gruppe<br />7A</td></tr><tr><td data-text-align="left" data-vertical-align="top">Represen- tantvare<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Yogurth m sviske, 175 ml</td><td data-text-align="left" data-vertical-align="top">Lettmelk, 1 l</td><td data-text-align="left" data-vertical-align="top">Litago sjokol. melk<br />0,5 l</td><td data-text-align="left" data-vertical-align="top">Cottage Cheese, 300 g</td><td data-text-align="left" data-vertical-align="top">Norvegia F45 sk.fri, 0,5 kg</td><td data-text-align="left" data-vertical-align="top">Som 6B</td><td data-text-align="left" data-vertical-align="top">Ekte<br />geitost FG 33, 0,5 kg</td></tr><tr><td data-text-align="left" data-vertical-align="top">Industri</td><td data-text-align="left" data-vertical-align="top">Pris- gruppe<br />1B</td><td data-text-align="left" data-vertical-align="top">Pris- gruppe<br />2B</td><td data-text-align="left" data-vertical-align="top">Pris- gruppe 3B</td><td data-text-align="left" data-vertical-align="top">Pris- gruppe 4B</td><td data-text-align="left" data-vertical-align="top">Pris- gruppe 5B</td><td data-text-align="left" data-vertical-align="top">Pris- gruppe 6B</td><td data-text-align="left" data-vertical-align="top">Pris- gruppe<br />7B</td></tr><tr><td data-text-align="left" data-vertical-align="top">Represen- tantvare<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Som 2B</td><td data-text-align="left" data-vertical-align="top">Skummet melk på tank</td><td data-text-align="left" data-vertical-align="top">Som 2B</td><td data-text-align="left" data-vertical-align="top">Som 5B</td><td data-text-align="left" data-vertical-align="top">Norvegia F45 sk.fri, 10 kg</td><td data-text-align="left" data-vertical-align="top">Sk.melk pulver, 25 kg</td><td data-text-align="left" data-vertical-align="top">Som 5B</td></tr><tr><td data-text-align="left" data-vertical-align="top">Merkevareeksport</td><td data-text-align="left" data-vertical-align="top">Pris- gruppe<br />1C</td><td data-text-align="left" data-vertical-align="top">Pris- gruppe<br />2C</td><td data-text-align="left" data-vertical-align="top">Pris- gruppe 3C</td><td data-text-align="left" data-vertical-align="top">Pris- gruppe 4C</td><td data-text-align="left" data-vertical-align="top">Pris- gruppe 5C</td><td data-text-align="left" data-vertical-align="top">Pris- gruppe 6C</td><td data-text-align="left" data-vertical-align="top">Pris- gruppe<br />7C</td></tr><tr><td data-text-align="left" data-vertical-align="top">Represen- tantvare<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top"><sup class="footnotereference" data-footnotereferencevalue="2" data-unique-footnote-counter="2">2</sup></td><td data-text-align="left" data-vertical-align="top"><sup class="footnotereference" data-footnotereferencevalue="2" data-unique-footnote-counter="2">2</sup></td><td data-text-align="left" data-vertical-align="top"><sup class="footnotereference" data-footnotereferencevalue="2" data-unique-footnote-counter="2">2</sup></td><td data-text-align="left" data-vertical-align="top">Som 5C</td><td data-text-align="left" data-vertical-align="top"><sup class="footnotereference" data-footnotereferencevalue="3" data-unique-footnote-counter="3">3</sup></td><td data-text-align="left" data-vertical-align="top">Som 6B</td><td data-text-align="left" data-vertical-align="top">Som 5C</td></tr></tbody></table></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> I prisgrupper hvor det ikke er fastsatt noen representantvare, er det referert til den representantvare som danner basis for fastsettelse av avgift eller tilskudd i vedkommende prisgruppe.</article><article class="footnote" data-name="2" data-unique-footnote-counter="2"><span class="footnoteLabel">2</span> Melkeprodukter i denne prisgruppen innplasseres i samme gruppe som ved salg til dagligvaremarkedet.</article><article class="footnote" data-name="3" data-unique-footnote-counter="3"><span class="footnoteLabel">3</span> For denne prisgruppe fastsettes ikke representantvare, men råvareverdi for produktene som inngår i gruppen.</article></footer> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Som grunnlag for å utjevne etter ulike anvendelser av fløte og myse, skal melkeprodukter som omfattes av andre, tredje og fjerde ledd innplasseres i følgende biproduktgrupper:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6"><i>Biproduktgrupper</i><ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/ledd/6/punkt/1/" id="kapittel-1-ledd-6-punkt-1"><span class="data-originalId">1)</span><article class="legalP" data-absoluteaddress="/kapittel/1/ledd/6/punkt/1/ledd/1/" id="kapittel-1-ledd-6-punkt-1-ledd-1">Kremfløteprodukter<table><tbody><tr><td data-text-align="left" data-vertical-align="top">Representantvare:</td><td data-text-align="left" data-vertical-align="top">Kremfløte, 1/3 l</td></tr></tbody></table></article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/ledd/6/punkt/2/" id="kapittel-1-ledd-6-punkt-2"><span class="data-originalId">2)</span><article class="legalP" data-absoluteaddress="/kapittel/1/ledd/6/punkt/2/ledd/1/" id="kapittel-1-ledd-6-punkt-2-ledd-1">Smørprodukter<table><tbody><tr><td data-text-align="left" data-vertical-align="top">Representantvare:</td><td data-text-align="left" data-vertical-align="top">Normalsaltet smør, 0,5 kg</td></tr></tbody></table></article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/ledd/6/punkt/3/" id="kapittel-1-ledd-6-punkt-3"><span class="data-originalId">3)</span><article class="legalP" data-absoluteaddress="/kapittel/1/ledd/6/punkt/3/ledd/1/" id="kapittel-1-ledd-6-punkt-3-ledd-1">Mysostprodukter<table><tbody><tr><td data-text-align="left" data-vertical-align="top">Representantvare:</td><td data-text-align="left" data-vertical-align="top">Fløtemysost, F33, 1 kg</td></tr></tbody></table></article></article></li></ul></article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Biproduktgruppe 1 (kremfløteprodukter) omfatter flytende melkeprodukter omsatt til dagligvaremarkedet, og hvor melkedelen av produktet har høyere fettinnhold enn helmelk. For disse produktene skal det svares biproduktavgift.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Biproduktgruppe 2 (smørprodukter) omfatter smør, tørrmelksprodukter med fettinnhold over skummetmelkpulver og fløte omsatt til fremstilling av iskremprodukter og blandingsprodukter av melkefett og annet fett. For disse produktene kan meieriselskapene kreve biprodukttilskudd.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Biproduktgruppe 3 (mysostprodukter) omfatter mysoster og mysostprodukter som prim m.v. For disse produktene skal det svares biproduktavgift.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Biproduktavgifter og -tilskudd beregnes etter bestemmelsene i § 7.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Meieriselskap eller primærprodusenter som årlig foredler mindre enn 500.000 liter melk, skal ikke svare biproduktavgift eller ytes biprodukttilskudd etter andre, tredje og fjerde ledd.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Omsetningsrådets sekretariat kan gi nærmere bestemmelser om hvilke melkeprodukter det skal svares avgift for eller det kan kreves tilskudd til etter denne paragrafen.</article> <article class="defaultP" margin-top="true">§ 7 åttende ledd bokstav b) skal lyde:<ul class="defaultList"><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/12/punkt/1/" id="kapittel-1-ledd-12-punkt-1"><span class="data-originalId">b)</span><article class="legalP" data-absoluteaddress="/kapittel/1/ledd/12/punkt/1/ledd/1/" id="kapittel-1-ledd-12-punkt-1-ledd-1">meieriselskapenes forventede volum for anvendt melk i én eller flere prisgrupper som nevnt i § 5, eller anvendt fløte/myse i biproduktgruppene som nevnt i § 6, avviker vesentlig fra tidligere prognosert volum,</article></article></li></ul></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" data-partID="§9" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Pris for melk som omsettes mellom meieriselskaper</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Omsetningsrådets sekretariat fastsetter en overføringspris som skal være utgangspunkt for all omsetning av melk mellom meieriselskap. Selgende meieriselskap kan i tillegg fakturere det selskap som ønsker å kjøpe melk for overføringskostnader forbundet med leveransen. Mottakende selskap kan fakturere det selskap som ønsker å selge melk for ekstraordinære kostnader som håndtering og anvendelse av leveransen medfører i forhold til mottakende selskaps planlagte driftsopplegg for håndtering av egen melk.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Overføringsprisen etter første ledd skal også være utgangspunktet ved salg av melk fra markedsregulator (TINE Norske Meierier) til et annet meieriselskap i henhold til forsyningsplikten. I tillegg til overføringsprisen kan markedsregulator fakturere mottakende selskap for overføringskostnader i samsvar med de retningslinjer som gjelder under markedsreguleringssystemet med hjemmel i omsetningsloven.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Overføringsprisen fastsettes ved følgende fratrekk fra veid netto råvareverdi (jf. § 7):<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/foreslåttparagraf/1/ledd/3/punkt/1/" id="kapittel-1-foreslåttparagraf-1-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/1/foreslåttparagraf/1/ledd/3/punkt/1/ledd/1/" id="kapittel-1-foreslåttparagraf-1-ledd-3-punkt-1-ledd-1">beregnet gjennomsnittlig mellomfraktkostnad ved nødvendig bulktransport av melk til det meieriselskap som skal anvende den og</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/foreslåttparagraf/1/ledd/3/punkt/2/" id="kapittel-1-foreslåttparagraf-1-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/1/foreslåttparagraf/1/ledd/3/punkt/2/ledd/1/" id="kapittel-1-foreslåttparagraf-1-ledd-3-punkt-2-ledd-1">tilsvarende mellomfraktkostnad ved alternativ transport av visse ferdigforedlede produkter som omfattes av prisgruppe 2A i § 5, til det meieriselskapet som skal distribuere disse.</article></article></li></ul></article><article class="legalP" data-absoluteaddress="/kapittel/1/foreslåttparagraf/1/ledd/4/" id="kapittel-1-foreslåttparagraf-1-ledd-4">Omsetningsrådets sekretariat kan i særlige tilfeller justere overføringsprisen for eventuelle andre relevante kostnader enn de som er nevnt i tredje ledd. Sekretariatet normerer kostnadene i beregningene.</article><article class="legalP" data-absoluteaddress="/kapittel/1/foreslåttparagraf/1/ledd/5/" id="kapittel-1-foreslåttparagraf-1-ledd-5">Melding om endring av overføringspris skal gis snarest, og senest 3 uker før endringen trer i kraft.</article></article> <article class="defaultP" margin-top="true">§ 10 skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Meieriselskap som henter melk hos produsent og som utjevner for fraktkostnader mellom egne leverandører, kan kreve et innfrakttillegg. Tillegget gis pr. liter innveid melk i den kommunen der melken er produsert, og etter de satser som fremgår av vedlegg 1.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Meieriselskap som distribuerer flytende melkeprodukter, herunder kremfløte, til dagligvaremarkedet, jf. prisgruppene 1A t.o.m. 3A i § 5, og selv bærer transportkostnadene, kan kreve et distribusjonstillegg. Tillegget gis pr. liter distribuert melkeprodukt i den kommune der produktet leveres, og etter de satser som fremgår av vedlegg 2.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Primærprodusenter som selv foredler melk til flytende melkeprodukter, selger disse direkte til dagligvaremarkedet og bærer transportkostnadene i forbindelse med salget, kan kreve distribusjonstillegg for det volum som det etter denne forskriften skal svares utjevningsavgift eller det kan kreves utjevningstilskudd for.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Vedleggene er utelatt og kan fås ved henvendelse til Omsetningsrådets sekretariat, Pilestredet 15 B, 0164 Oslo.</article></footer> <article class="defaultP" margin-top="true">§ 11 skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Meieriselskap kan kreve et områdevis tillegg pr. liter innveid melk fra produsent etter de satser som fremgår av vedlegg 3.<sup class="footnotereference" data-footnotereferencevalue="1" data-unique-footnote-counter="1">1</sup> Tillegget fastsettes ut fra det området der melken er produsert.</article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> Vedlegget er utelatt og kan fås ved henvendelse til Omsetningsrådets sekretariat, Pilestredet 15 B, 0164 Oslo.</article></footer> <article class="defaultP" margin-top="true">§ 13 skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Det kvantum som det skal svares avgift eller kan kreves tilskudd for etter § 5, skal være beregnet mengde melk bak det produserte kvantum melkeprodukter.</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Det kvantum som det skal svares avgift eller kan kreves tilskudd for etter § 6, skal være beregnet mengde fløte eller myse bak det solgte eller produserte kvantum melkeprodukter, etter nærmere bestemmelser av Omsetningsrådets sekretariat.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Omsetningsrådets sekretariat fastsetter omregningsfaktorer for beregning av avgiftspliktig og tilskuddsberettiget kvantum etter første og annet ledd.</article> <article class="defaultP" margin-top="true">§ 14 første ledd skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Meieriselskap eller primærprodusenter som omfattes av denne forskriften, skal sende oppgaver over produsert eller solgt kvantum melkeprodukter samt beregnet mengde melk bak produktene i henhold til § 13. Oppgavene skal bekreftes hvert halvår av statsautorisert eller registrert revisor dersom ikke Omsetningsrådets sekretariat bestemmer noe annet.</article> <article class="defaultP" margin-top="true">§ 15 skal lyde:</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Differansen mellom den avgift som skal svares og det tilskuddet som meieriselskapet eller primærprodusenten har krav på etter denne forskriften, skal avregnes månedlig (nettoavregning) ut fra virksomhetens oppgaver over avgiftspliktig og tilskuddsberettiget kvantum melkeprodukter.</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Skyldig netto beløp etter første ledd skal betales til Omsetningsrådets sekretariat innen 45 dager etter avregningsmåneden. Dersom virksomheten har oppfylt krav til rapportering etter § 14, skal netto tilgodehavende beløp være sendt fra Omsetningsrådets sekretariat til virksomheten innen 45 dager etter avregningsmåneden. Feil i avregningen skal rettes ved justering av senere ordinære avregninger eller på annen hensiktsmessig måte.</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">For primærprodusenter som selv foredler melk til flytende melkeprodukter, kan Omsetningsrådets sekretariat fastsette avregningsrutiner som avviker fra det som følger av denne paragrafen.</article> <article class="defaultP" margin-top="true">§ 19 skal lyde:</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Vedtak fattet i medhold av denne forskriften kan påklages til Landbruksdepartementet etter lov av 10. februar 1967 om behandlingsmåten i forvaltningssaker (forvaltningsloven) kapittel VI.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-09-01-1003/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Det vedlegg II er endret og kan fås ved henvendelse til Omsetningsrådets sekretariat, Pilestredet 15 B, 0164 Oslo.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1999-09-01-1003/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Endringene trer i kraft straks.</article></section></main></body></html>