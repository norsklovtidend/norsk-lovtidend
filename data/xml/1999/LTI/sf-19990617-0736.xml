<!DOCTYPE html><html lang="no"><head><title>Forskrift om opptakskrav og rangeringsregler til videreutdanning ved Høgskolen i Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1999-06-17-736</dd><dt class="dokid">DokumentID</dt><dd class="dokid">LTI/forskrift/1999-06-17-736</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 16</dd><dt class="dateInForce">I kraft fra</dt><dd class="dateInForce">1999-06-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§37</li><li>lov/1995-05-12-22/§39</li><li>forskrift/1998-03-11-243</li></ul></dd><dt class="dateOfPublication">Kunngjort</dt><dd class="dateOfPublication">1999-08-03</dd><dt class="title">Tittel</dt><dd class="title">Forskrift om opptakskrav og rangeringsregler til videreutdanning ved Høgskolen i Akershus.</dd><dt class="miscInformation">Annet om dokumentet</dt><dd class="miscInformation">Fastsatt av høgskolens styre 17. juni 1999 med hjemmel i lov av 12. mai 1995 nr. 22 om universiteter og høgskoler § 37 og § 39 nr. 3, samt Kirke-, utdannings- og forskningsdepartementets delegeringsvedtak av 11. mars 1998 nr. 243.</dd><dt class="refid">RefID</dt><dd class="refid">forskrift/1999-06-17-736</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptakskrav og rangeringsregler til videreutdanning ved Høgskolen i Akershus.<ul class="tocSubUl"><li>§ 1. Virkeområde</li><li>§ 2. Minstekrav for opptak</li><li>§ 3. Opptak etter konkurransepoeng – rangeringsregler</li><li>§ 4. Opptak av søkere med utenlandsk utdanning</li><li>§ 5. Andre bestemmelser</li><li>§ 6. Ikrafttredelse</li><li>Vedlegg til forskrift om opptakskrav og rangeringsregler til videreutdanning ved Høgskolen i Akershus</li><li>Omregningstabell</li></ul></li></ul></dd></dl></header><main class="documentBody" data-lovdata-URL="LTI/forskrift/1999-06-17-736" id="dokument"><h1>Forskrift om opptakskrav og rangeringsregler til videreutdanning ved Høgskolen i Akershus.</h1><article class="legalArticle" data-lovdata-URL="LTI/forskrift/1999-06-17-736/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder opptak til videreutdanning med omfang på minimum 10 vekttall ved Høgskolen i Akershus.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Som videreutdanningstilbud regnes også deler av en grunnutdanning når denne tilbys som videreutdanning.</article></article><article class="legalArticle" data-lovdata-URL="LTI/forskrift/1999-06-17-736/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Minstekrav for opptak</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For utdanning som er rammeplanregulert, gjelder opptakskrav i henhold til rammeplanen eller i henhold til forskrift som del av rammeplanen.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For utdanning som har studieplan, gjelder opptakskrav i henhold til studieplanen.</article></article><article class="legalArticle" data-lovdata-URL="LTI/forskrift/1999-06-17-736/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opptak etter konkurransepoeng – rangeringsregler</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Søkere rangeres på bakgrunn av karakter fra minstekravsutdanningen, eventuell praksis utover minstekravet og høgre utdanning utover minstekravet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Konkurransepoeng fremkommer som summen av<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">karakterpoeng for minstekravsutdanning</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">poeng for høyere utdanning ut over minstekravet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">poeng for yrkespraksis utover minstekravet.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Søkere som har lik poengsum, blir rangert etter loddtrekning. Dersom flere søkere har lik poengsum, prioriteres det underrepresenterte kjønn.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Dersom særlige forhold tilsier det, kan opptakskomitéen gjøre unntak fra rangeringsreglene. Grunnlag for å gjøre unntak kan være utdannings- og yrkesbakgrunn det er vanskelig å poengberegne.<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/4/punkt/1/" id="paragraf-3-ledd-4-punkt-1"><span class="data-originalId">1.</span><span class="miscHeadline"><i>Karakterpoeng for minstekravsutdanning</i></span></article></li></ul></article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Det gis karakterpoeng ut fra gjennomsnittskarakteren fra minstekravsutdanning omregnet i henhold til vedlagte omregningstabell. Det kan gis inntil 4 karakterpoeng for minstekravsutdanning.<ul class="defaultList"><li data-li-identifier="2." data-name="2."><article class="listArticle" data-absoluteaddress="/paragraf/3/ledd/5/punkt/1/" id="paragraf-3-ledd-5-punkt-1"><span class="data-originalId">2.</span><span class="miscHeadline"><i>Poeng for høgre utdanning utover minstekravet</i></span></article></li></ul></article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Det gis 1 tilleggspoeng pr. normert studieår/20 vekttall for fullført og bestått høgre utdanning utover minstekravet for opptak. Det kan gis inntil 3 poeng for slik utdanning.<ul class="defaultList"><li data-li-identifier="3." data-name="3."><article class="listArticle" data-absoluteaddress="/paragraf/3/ledd/6/punkt/1/" id="paragraf-3-ledd-6-punkt-1"><span class="data-originalId">3.</span><span class="miscHeadline"><i>Poeng for yrkespraksis utover minstekravet</i></span></article></li></ul></article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Det gis 1 tilleggspoeng pr. år inntil 5 år for yrkespraksis etter fullført grunnutdanning utover minstekravet for opptak. Deltidsstilling omgjøres til andel av heltid. Det kan gis inntil 5 poeng for yrkespraksis.</article></article><article class="legalArticle" data-lovdata-URL="LTI/forskrift/1999-06-17-736/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opptak av søkere med utenlandsk utdanning</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Søkere med utenlandsk utdanning konkurrerer om studieplasser på lik linje med søkere som har norsk utdanning, når den utenlandske utdanningen er sammenlignbar og kan poengsettes på samme måte som den norske.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Søkere med utenlandsk utdanning som har annet morsmål enn norsk, må dokumentere at de behersker norsk skriftlig og muntlig; jf. gjeldende forskrift om opptak til grunnutdanninger ved universiteter og høgskoler. I samsvar med samme forskrift må disse søkere også dokumentere kunnskaper i engelsk på nivå med engelsk fra norsk videregående skole.</article></article></li></ul></article><article class="legalArticle" data-lovdata-URL="LTI/forskrift/1999-06-17-736/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Andre bestemmelser</span></h2><ul class="defaultList"><li data-li-identifier="1a." data-name="1a."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1a.</span><span class="miscHeadline"><i>Søknadsfrist</i></span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Ordinær søknadsfrist er 1. mars for opptak til høstsemesteret og 1. september for opptak til vårsemesteret. Søknader tas i mot også etter søknadsfristen og behandles fortløpende hvis det er ledige studieplasser.</article></article></li><li data-li-identifier="1b." data-name="1b."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">1b.</span><span class="miscHeadline"><i>Krav til søknadsdokumenter</i></span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Alle vedlegg som skal gi grunnlag for opptak, må følge søknaden. Høgskolen kan gi anledning til å ettersende vedlegg til søknaden etter at søknadsfristen er gått ut.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">2.</span><span class="miscHeadline"><i>Klage på opptak</i></span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Klage på opptak avgjøres av høgskolens klagenemnd; jf. universitets- og høgskolelovens § 24 nr. 1.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/punkt/4/" id="paragraf-5-punkt-4"><span class="data-originalId">3.</span><span class="miscHeadline"><i>Utfyllende bestemmelser</i></span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">Høgskolens styre kan selv fastsette utfyllende bestemmelser.</article></article></li></ul></article><article class="legalArticle" data-lovdata-URL="LTI/forskrift/1999-06-17-736/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft straks og gjelder fra og med opptak til studier som starter i januar år 2000.</article></article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-06-17-736/KAPITTEL_1" data-partID="k1"><h2>Vedlegg til forskrift om opptakskrav og rangeringsregler til videreutdanning ved Høgskolen i Akershus</h2></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-06-17-736/KAPITTEL_2" data-partID="k2"><h2>Omregningstabell</h2><article class="defaultP">Karakterskala fra 1.0 til 4.0, med 1.0 som beste karakter:<table><tbody><tr><td data-text-align="left" data-vertical-align="top">1.0 – 1.4</td><td data-text-align="left" data-vertical-align="top">= 4 poeng</td></tr><tr><td data-text-align="left" data-vertical-align="top">1.5 – 2.4</td><td data-text-align="left" data-vertical-align="top">= 3 poeng</td></tr><tr><td data-text-align="left" data-vertical-align="top">2.5 – 3.4</td><td data-text-align="left" data-vertical-align="top">= 2 poeng</td></tr><tr><td data-text-align="left" data-vertical-align="top">3.5 – 4.0</td><td data-text-align="left" data-vertical-align="top">= 1 poeng</td></tr></tbody></table></article> <article class="defaultP" margin-top="true">Karakterskala fra 4.0 til 1.0, med 4.0 som beste karakter:<table><tbody><tr><td data-text-align="left" data-vertical-align="top">4.0 – 3.6</td><td data-text-align="left" data-vertical-align="top">= 4 poeng</td></tr><tr><td data-text-align="left" data-vertical-align="top">3.5 – 2.6</td><td data-text-align="left" data-vertical-align="top">= 3 poeng</td></tr><tr><td data-text-align="left" data-vertical-align="top">2.5 – 1.6</td><td data-text-align="left" data-vertical-align="top">= 2 poeng</td></tr><tr><td data-text-align="left" data-vertical-align="top">1.5 – 1.0 (0.6)</td><td data-text-align="left" data-vertical-align="top">= 1 poeng</td></tr></tbody></table></article> <article class="defaultP" margin-top="true">Bokstavkarakter:<table><tbody><tr><td data-text-align="left" data-vertical-align="top">S.tf.</td><td data-text-align="left" data-vertical-align="top">= 4 poeng</td></tr><tr><td data-text-align="left" data-vertical-align="top">M.tf.</td><td data-text-align="left" data-vertical-align="top">= 3 poeng</td></tr><tr><td data-text-align="left" data-vertical-align="top">Tf.</td><td data-text-align="left" data-vertical-align="top">= 2 poeng</td></tr><tr><td data-text-align="left" data-vertical-align="top">Ng.tf.</td><td data-text-align="left" data-vertical-align="top">= 1 poeng</td></tr></tbody></table></article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Karakterpoengene summeres og divideres på antall karakterer på vitnemålet. Dette gir endelig karakterpoeng.</article></section></main></body></html>