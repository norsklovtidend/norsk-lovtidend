<!DOCTYPE html><html lang="no"><head><title>Forskrift om endring i forskrift om skattlegging av opsjoner i arbeidsforhold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">FOR-1999-05-03-635</dd><dt class="dokid">DokumentID</dt><dd class="dokid">LTI/forskrift/1999-05-03-635</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 12</dd><dt class="dateInForce">I kraft fra</dt><dd class="dateInForce">Fra og med inntektsåret 1999</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-12-10-1309</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§42</li></ul></dd><dt class="dateOfPublication">Kunngjort</dt><dd class="dateOfPublication">1999-07-09</dd><dt class="title">Tittel</dt><dd class="title">Forskrift om endring i forskrift om skattlegging av opsjoner i arbeidsforhold.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 3. mai 1999 med hjemmel i lov av 18. august 1911 nr. 8 om skatt av formue og inntekt (skatteloven) § 42 trettende ledd.</dd><dt class="refid">RefID</dt><dd class="refid">forskrift/1999-05-03-635</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om skattlegging av opsjoner i arbeidsforhold.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1999-05-03-635" id="dokument"><h1>Forskrift om endring i forskrift om skattlegging av opsjoner i arbeidsforhold.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-05-03-635/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 10. desember 1996 nr. 1309 om skattlegging av opsjoner i arbeidsforhold gjøres følgende endring:</article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Dersom fordelen ved ervervet av opsjoner ikke overstiger 600.000 kroner i inntektsåret, regnes fordelen ikke som skattepliktig inntekt. Overstiger fordelen 600.000 kroner regnes hele fordelen som skattepliktig inntekt.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det er et vilkår for skattefritaket at minst en firedel eller minst fem av de heltidsansatte hos arbeidsgiver i inntektsåret får tilbud om aksje- eller grunnfondsbevisopsjon. Vilkåret anses bare oppfylt dersom ingen i denne gruppen ansatte mottar tilbud om en lavere opsjonsfordel enn 50 pst av opsjonsfordelen som er tilbudt noen annen i gruppen. Likt med arbeidsgiver etter første punktum kan regnes aksjeselskap eller allmennaksjeselskap som inngår i samme konsern og morselskapet eier mer enn ni tideler av aksjene i datterselskapet samt har en tilsvarende del av de stemmer som kan avgis på generalforsamlingen. Som heltidsansatte regnes personer som arbeider i full stilling på det tidspunktet tilbudet blir gitt.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Er vilkåret i annet ledd oppfylt gjelder skattefritaket også for de øvrige ansatte og tillitsvalgte i bedriften. Skattefritaket gjelder likevel ikke for ansatte eller tillitsvalgte som får opsjonsfordel som overstiger opsjonsfordelen som er tilbudt noen i den gruppen ansatte som må tilbys opsjoner for å oppfylle vilkåret i annet ledd.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Vilkåret i annet ledd gjelder ikke dersom arbeidsgiver har ti eller færre heltidsansatte ved tildelingen av opsjonen.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Skattefritaket gjelder ikke børsnoterte opsjoner.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-05-03-635/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen under I trer i kraft straks med virkning fra og med inntektsåret 1999.</article></section></main></body></html>