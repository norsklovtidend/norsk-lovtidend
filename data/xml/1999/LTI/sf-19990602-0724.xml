<!DOCTYPE html><html lang="no"><head><title>Forskrift om endring i forskrift om prisfastsettelse av legemidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-1999-06-02-724</dd><dt class="dokid">DokumentID</dt><dd class="dokid">LTI/forskrift/1999-06-02-724</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 16</dd><dt class="dateInForce">I kraft fra</dt><dd class="dateInForce">1999-06-10</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-12-16-1116</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-14</li><li>lov/1992-12-04-132/§6</li></ul></dd><dt class="dateOfPublication">Kunngjort</dt><dd class="dateOfPublication">1999-08-03</dd><dt class="title">Tittel</dt><dd class="title">Forskrift om endring i forskrift om prisfastsettelse av legemidler.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 2. juni 1999 med hjemmel i lov av 28. februar 1997 nr. 19 om folketrygd (folketrygdloven) § 5-14 og lov av 4. desember 1992 nr. 132 om legemidler m.v og om endringer i visse andre lover som følge av EØS-avtalen § 6.</dd><dt class="refid">RefID</dt><dd class="refid">forskrift/1999-06-02-724</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om prisfastsettelse av legemidler.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1999-06-02-724" id="dokument"><h1>Forskrift om endring i forskrift om prisfastsettelse av legemidler.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-06-02-724/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 16. desember 1994 nr. 1116 om prisfastsettelse av legemidler gjøres følgende endringer:</article> <article class="defaultP" margin-top="true">§ 6a skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Med referanseprisliste menes en fortegnelse over priser på legemidler som er funnet terapeutisk ekvivalente og der det er fastsatt en referansepris som det maksimale beløp folketrygden kan dekke, jf. forskrift om stønad til viktige legemidler og medisinsk utstyr.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Referanseprislisten revideres to ganger pr. år med virkning fra 1. mars og 1. september. Referansepriser fastsettes på basis av de gjeldende priser såfremt nye priser ikke er innmeldt. Innehaver av markedsføringstillatelse for farmasøytisk spesialpreparat må melde endringer av priser på listen på sine preparater gjeldende frem til neste revisjon innen henholdsvis 1. januar og 1. juli. Dersom nye priser ikke meldes, fastsettes listen med de priser som gjaldt i foregående periode. Melding om nye priser herunder priser på nye preparater sendes Statens legemiddelkontroll. Maksimal AUP, jf. § 3 første ledd, kan ikke overskrides ved innmelding av pris.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Departementet kan når særlige grunner foreligger, fastsette andre innmeldingsfrister og virkningsdatoer for revidering enn de som er nevnt i annet ledd. Hvis nye priser ikke er meldt innen den særskilt fastsatte innmeldingsfristen, kan departementet videreføre prisene i foregående periodes liste som gjeldende priser frem til neste referanseprislisteoppdatering trer i kraft.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Dersom nye priser ikke meldes inn for alle preparater i alle pakningsstørrelser innen fastsatt tidsfrist, jf. annet og tredje ledd, kan departementet videreføre foregående listes priser eller fastsette referansepris lik laveste innmeldte pris blant de andre preparatene i gruppen innen de ulike pakningsstørrelseintervaller. Hvis ingen nye priser blir meldt inn, kan departementet fastsette referansepris lik laveste maksimalpris for de andre preparatene i gruppen innen de ulike pakningsstørrelseintervaller.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Det er ikke tillatt å øke prisene omfattet av referanseprislisten utenom de i annet ledd nevnte eller etter tredje ledd fastsatte tidspunkter. Dersom det inntreffer uforutsette omstendigheter av vesentlig betydning for kostnadene ved produksjon eller omsetning av et preparat med den følge at prisen for preparatet blir urimelig lav samtidig som en vesentlig periode gjenstår før ny pris kan komme til anvendelse, kan departementet innvilge søknad om tillatelse til å øke prisen på et preparat utover det innmeldte utenom de i annet ledd nevnte eller etter tredje ledd fastsatte tidspunkter.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Maksimal AUP berøres ikke av denne bestemmelsen.</article> <article class="defaultP" margin-top="true">§ 6b skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">De priser og referansepriser som er oppført i referanseprislisten slik den fremstår pr. 8. juni 1998, skal gjelde som priser i foregående liste, jf. § 6a annet ledd, og videreføres i referanseprislisten som skal gjelde fra 1. september 1998 til 31. februar 1999 såfremt nye priser ikke meldes innen 1. juli 1998.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-06-02-724/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 10. juni 1999.</article></section></main></body></html>