<!DOCTYPE html><html lang="no"><head><title>Forskrift om energieffektivitetskrav til elektriske hushaldskjøleskap og -frysarar og kombinasjonar av slike.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:40</dd><dt class="legacyID">Datokode</dt><dd class="legacyID">FOR-1999-08-20-956</dd><dt class="dokid">DokumentID</dt><dd class="dokid">LTI/forskrift/1999-08-20-956</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 19</dd><dt class="dateInForce">I kraft fra</dt><dd class="dateInForce">1999-09-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4a</li><li>lov/1976-06-11-79/§8</li><li>lov/1976-06-11-79/§1</li><li>forskrift/1999-08-20-949</li></ul></dd><dt class="dateOfPublication">Kunngjort</dt><dd class="dateOfPublication">1999-09-24</dd><dt class="title">Tittel</dt><dd class="title">Forskrift om energieffektivitetskrav til elektriske hushaldskjøleskap og -frysarar og kombinasjonar av slike.</dd><dt class="miscInformation">Annet om dokumentet</dt><dd class="miscInformation">Fastsett av Olje- og energidepartementet 20. august 1999 med heimel i lov av 11. juni 1976 nr. 79 om kontroll med produkter og forbrukertjenester (produktkontrolloven) § 4a og § 8, jf. § 1 første ledd, jf. kgl.res. av 20. august 1999 nr. 949 om delegering av mynde. Jf. EØS-avtalen vedlegg II (Europaparlaments- og Rdir. 96/57/EF).</dd><dt class="refid">RefID</dt><dd class="refid">forskrift/1999-08-20-956</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om energieffektivitetskrav til elektriske hushaldskjøleskap og -frysarar og kombinasjonar av slike.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTI/forskrift/1999-08-20-956" id="dokument"><h1>Forskrift om energieffektivitetskrav til elektriske hushaldskjøleskap og -frysarar og kombinasjonar av slike.</h1><article class="legalArticle" data-lovdata-URL="LTI/forskrift/1999-08-20-956/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrifta skal nyttast på nye, nettdrivne hushaldskjøleskap, -fryseskap og fryseboksar og kombinasjonar av slike, slik det er definert i vedlegg I,<sup class="footnotereference" data-footnotereferencevalue="1" data-unique-footnote-counter="1">1</sup> heretter kalla «kjøleapparat». Forskrifta omfattar ikkje apparat som og kan drivast med andre energikjelder, til dømes batteri, kjøleapparat til hushaldsbruk som verkar etter absorpsjonsprinsippet, og apparat som er framstilte etter særskilde spesifikasjonar.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Vedlegget er utelate og ein kan få det ved å vende seg til Olje- og energidepartementet, Energi- og vassdragsavdelingen, postboks 8148 Dep, 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/1999-08-20-956/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Dei kjøleapparata som denne forskrifta omfattar, kan berre gjerast tilgjengelege på marknaden dersom elektrisitetsforbruket til det aktuelle apparatet er mindre enn eller lik det største tillatne elektrisitetsforbruket for kategorien, slik det er rekna ut etter framgangsmåtane i vedlegg I.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Vedlegget er utelate og ein kan få det ved å vende seg til Olje- og energidepartementet, Energi- og vassdragsavdelingen, postboks 8148 Dep, 0033 Oslo, tlf. 22249090.</article></footer><article class="legalP" data-absoluteaddress="/paragraf/2/ledd/2/" id="paragraf-2-ledd-2">Produsenten av eit kjøleapparat som denne forskrifta omfattar, representanten hans eller den personen som er ansvarleg for å gjere apparatet tilgjengeleg på marknaden, skal syte for at kvart apparat er i samsvar med det kravet som er oppstilt i § 2 første ledd.</article></article><article class="legalArticle" data-lovdata-URL="LTI/forskrift/1999-08-20-956/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Produsenten av eit kjøleapparat som denne forskrifta omfattar skal påføre CE-merking på kvart kjøleapparat som han produserer. Når apparata vert tilgjengelege på marknaden, skal dei og vere påførde CE-merking. Merkinga er samansett av bokstavane «CE». Modellen som skal nyttast, er oppførd i vedlegg II.<sup class="footnotereference" data-footnotereferencevalue="1" data-unique-footnote-counter="1">1</sup> CE-merkinga skal vere påførd kjøleapparatet og eventuelt emballasjen på ein slik måte at ho er synleg, leseleg og usletteleg.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Vedlegget er utelate og ein kan få det ved å vende seg til Olje- og energidepartementet, Energi- og vassdragsavdelingen, postboks 8148 Dep, 0033 Oslo, tlf. 22249090.</article></footer><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det er forbode å påføre kjøleapparat merking som kan villeie tredjemann med omsyn til tydinga og den grafiske utforminga av CE-merkinga. All anna merking kan påførast apparata, emballasjen deira, bruksrettleiinga deira eller andre dokument på det vilkåret at ho ikkje gjer CE-merkinga mindre synleg og leseleg.</article></article><article class="legalArticle" data-lovdata-URL="LTI/forskrift/1999-08-20-956/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Med mindre det motsette kan provast, skal det leggjast til grunn at kjøleapparat som er påførde CE-merking i samsvar med § 3 stettar alle føresegnene i denne forskrifta.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dersom det slås fast at påføringa av CE-merkinga er urettkomen, har produsenten eller representanten hans eller den personen som er ansvarleg for å gjere kjøleapparatet tilgjengeleg på marknaden plikt til å syte for at produktet stettar føresegnene att, og til å stanse mishaldet.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Dersom produktet held fram med å ikkje stette føresegnene, kan det fattast vedtak om at produktet skal trekkjast tilbake frå marknaden.</article></article><article class="legalArticle" data-lovdata-URL="LTI/forskrift/1999-08-20-956/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Produsenten av kjøleapparatet skal utarbeide ei skriftlig samsvarsfråsegn. Produsenten eller representanten hans skal ta vare på ein kopi av samsvarsfråsegna saman med teknisk dokumentasjon.</article></article><article class="legalArticle" data-lovdata-URL="LTI/forskrift/1999-08-20-956/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Teknisk dokumentasjon skal gjere det mogleg å vurdere om kjøleapparatet er i samsvar med krava i denne forskrifta. Dokumentasjonen skal så langt det er naudsynt for vurderinga omfatte konstruksjonen av, framstillinga av og verkemåten til kjøleapparatet, og innehalde:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">namnet og adressa til produsenten</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">ein generell omtale av modellen som gjer det mogleg å identifisere han på ein eintydig måte</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">opplysningar, eventuelt med teikningar, om dei viktigaste konstruksjonskjenneteikna ved modellen, særleg eigenskapar som har ein klår innverknad på elektrisitetsforbruket, til dømes dimensjonar, volum, kompressorspesifikasjonar, særlege kjenneteikn osv.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">eventuell bruksrettleiing</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/5/" id="paragraf-6-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/5/ledd/1/" id="paragraf-6-ledd-1-punkt-5-ledd-1">resultata av målingar av elektrisitetsforbruket utførde i samsvar med § 8</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/6/" id="paragraf-6-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/6/ledd/1/" id="paragraf-6-ledd-1-punkt-6-ledd-1">nærmare opplysningar om samsvaret til desse målingane med dei krava til energiforbruk som er fastsette i vedlegg I.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul></article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Vedlegget er utelate og ein kan få det ved å vende seg til Olje- og energidepartementet, Energi- og vassdragsavdelingen, postboks 8148 Dep, 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/1999-08-20-956/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Produsenten skal utarbeide den tekniske dokumentasjonen som det er gjort greie for i § 6. Teknisk dokumentasjon som er utarbeidd i medhald av andre EØS-bestemmelser, kan nyttast i den grad han stettar krava i denne forskrifta. Produsenten, representanten hans eller den personen som er ansvarleg for å gjere kjøleapparatet tilgjengeleg på marknaden skal la dokumentasjonen stå til rådvelde med sikte på inspeksjon i eit tidsrom på minst tre år rekna frå den siste produksjonsdagen for apparatet.</article></article><article class="legalArticle" data-lovdata-URL="LTI/forskrift/1999-08-20-956/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Produsenten av kjøleapparata har ansvaret for å slå fast kor stort elektrisitetsforbruket er for kvart kjøleapparat som denne forskrifta omfattar, etter dei framgangsmåtane som er fastsette i den europeiske standarden EN 153, og for å syte for at apparatet er i samsvar med krava i § 2.</article></article><article class="legalArticle" data-lovdata-URL="LTI/forskrift/1999-08-20-956/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Produsenten skal gjere alle dei tiltaka som er naudsynte for at produksjonsprosessen sikrar at dei kjøleapparata som vert produserte, er i samsvar med den tekniske dokumentasjonen som er nemnd i § 6, og med dei krava i forskriften som gjeld for dei.</article></article><article class="legalArticle" data-lovdata-URL="LTI/forskrift/1999-08-20-956/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Olje- og energidepartementet bestemmer kven som skal føre tilsyn med føresegnene i denne forskrifta og fastsetter instruks for tilsynsverksemda.</article></article><article class="legalArticle" data-lovdata-URL="LTI/forskrift/1999-08-20-956/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrifta trer i kraft 3. september 1999.</article></article></main></body></html>