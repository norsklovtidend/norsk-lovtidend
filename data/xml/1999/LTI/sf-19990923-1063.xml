<!DOCTYPE html><html lang="no"><head><title>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:16</dd><dt class="legacyID">Datokode</dt><dd class="legacyID">FOR-1999-09-23-1063</dd><dt class="dokid">DokumentID</dt><dd class="dokid">LTI/forskrift/1999-09-23-1063</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 21</dd><dt class="dateInForce">I kraft fra</dt><dd class="dateInForce">1999-09-23</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-10-04-918</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§15</li><li>lov/1965-06-18-4/§16</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">1999-10-20</dd><dt class="titleShort">Korttittel</dt><dd class="titleShort">Endr. i kjøretøyforskriften</dd><dt class="title">Tittel</dt><dd class="title">Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 23. september 1999 med hjemmel i vegtrafikklov av 18. juni 1965 nr. 4 § 13, § 14, § 15, § 16, jf. Samferdselsdepartementets delegeringsvedtak av 24. november 1980, jf. EØS-avtalen vedlegg II kap. I nr. 45X, (Europaparlaments- og Rdir. 97/24/EF) og kap. II nr. 1 – 8, 12, 14 – 16, 21 og 23 (Europaparlaments- og Rdir. 97/54/EF).</dd><dt class="refid">RefID</dt><dd class="refid">forskrift/1999-09-23-1063</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).<ul class="tocSubUl"><li>I</li><li>II<ul class="tocSubUl"><li>§ 1-5. Krav til kjøretøy/utstyr i bruk</li></ul></li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/1999-09-23-1063" id="dokument"><h1>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-09-23-1063/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften) er det foretatt en rekke endringer. Endringene gjelder gjennomføring i norsk rett av Rdir. 97/24/EF, multidirektivet, for to- og trehjulede motorvogner. Dette innebærer samtidig at EØF-typegodkjenning for to- og trehjulede motorvogner blir obligatorisk og at samtlige særdirektiver i tilknytning til typegodkjenningsdirektivet (Rdir. 92/61/EØF) blir obligatoriske. Endringene får virkning fra 1. oktober 1999 for nye typegodkjenninger og 17. juni 2003 for nye registreringer. Avgasskrav for mopeder, etappe 2, får dog virkning fra 17. juni 2002 for nye typegodkjenninger.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Videre gjelder dette gjennomføring av Rdir. 97/54/EF, hvor virkeområdet for typegodkjenningsdirektivet for jordbruks- eller skogbrukstraktor (Rdir. 74/150/EØF) endres til å omfatte traktorer med konstruktiv hastighet opp til 40 km/t. Endringene gjelder anerkjennelse av standard og trer i kraft straks, dog slik at tidligere definisjon (konstruktiv hastighet ikke over 30 km/t) gjelder for traktorer registrert før 1. oktober 1999.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-09-23-1063/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I forskrift av 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften) kapittel I og II gjøres følgende endringer:</article> <article class="defaultP" margin-top="true">§ 1-3 nytt annet ledd skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Når det i denne forskrift er vist til et EF-direktiv, skal det ikke være til hinder for at senere endringer av dette direktiv kan godtas.</article> <article class="defaultP" margin-top="true">Ny § 1-5 skal lyde:</article><article class="futureLegalArticle" data-name="§1-5" data-partID="§1-5" data-absoluteaddress="/kapittel/2/foreslåttparagraf/1/" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 1-5</span>. <span class="legalArticleTitle">Krav til kjøretøy/utstyr i bruk</span></span><article class="legalP" data-absoluteaddress="/kapittel/2/foreslåttparagraf/1/ledd/1/" id="kapittel-2-foreslåttparagraf-1-ledd-1">Kjøretøy/utstyr i bruk skal opprettholdes i slik utførelse/vedlikeholdes slik at de til en hver tid tilfredsstiller de krav som gjaldt ved første gangs registrering, eller ibruktagelse uten registreringsplikt, med mindre annet fremgår i de enkelte kapitler.</article></article> <article class="defaultP" margin-top="true">Nåværende § 1-5 til § 1-12 blir nye § 1-6 til § 1-13.</article> <article class="defaultP" margin-top="true">§ 1-9 nr. 3 første ledd skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Kjøretøy som er 30 år eller eldre (regnet fra 1. januar i fabrikasjonsåret), og er i tilnærmet original utførelse, kan godtas som bevaringsverdig og godkjennes i denne utførelsen selv om det ikke oppfyller betingelsene i § 1-7. Innretning/utstyr som har betydning for sikkerheten, må virke tilfredsstillende.</article> <article class="defaultP" margin-top="true">§ 1-9 nr. 5 første ledd skal lyde:</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Kjøretøy som er yngre enn 15 år og er i tilnærmet original stand, kan i helt spesielle tilfelle godtas som bevaringsverdig og godkjennes selv om det ikke oppfyller betingelsene i § 1-7. Slike vedtak skal i tilfelle fattes av Vegdirektoratet.</article> <article class="defaultP" margin-top="true">§ 1-9 nr. 9 skal lyde:</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Hvis kjøretøy som er godkjent etter ovenstående unntak for bevaringsverdige kjøretøy, endres konstruktivt eller utseendemessig etter registreringen, omfattes det ikke lenger av disse unntaksbestemmelsene. Kjøretøyet må da fremstilles for ny godkjenning og § 1-7 må tilfredsstilles.</article> <article class="defaultP" margin-top="true">§ 2-2 nr. 1 annet ledd skal lyde:</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">Som bil regnes også firehjuls motorsykkel som definert i § 2-3, typegodkjent eller registrert (uten typegodkjenning) før 1. oktober 1999, eller registrert (med typegodkjenning) før 17. juni 2003.</article> <article class="defaultP" margin-top="true">§ 2-3 nr. 1 nytt siste ledd skal lyde:</article><article class="legalP" data-absoluteaddress="/kapittel/2/ledd/7/" id="kapittel-2-ledd-7">Med egenmasse forstås her kjøretøyets masse når det er klar til normal bruk og har følgende utstyr:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/ledd/7/punkt/1/" id="kapittel-2-ledd-7-punkt-1"><span class="data-originalId">-</span><article class="legalP" data-absoluteaddress="/kapittel/2/ledd/7/punkt/1/ledd/1/" id="kapittel-2-ledd-7-punkt-1-ledd-1">tilleggsutstyr som utelukkende kreves til normal bruk,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/ledd/7/punkt/2/" id="kapittel-2-ledd-7-punkt-2"><span class="data-originalId">-</span><article class="legalP" data-absoluteaddress="/kapittel/2/ledd/7/punkt/2/ledd/1/" id="kapittel-2-ledd-7-punkt-2-ledd-1">komplett elektrisk utstyr, herunder lys- og lyssignalinnretninger levert av produsenten,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/ledd/7/punkt/3/" id="kapittel-2-ledd-7-punkt-3"><span class="data-originalId">-</span><article class="legalP" data-absoluteaddress="/kapittel/2/ledd/7/punkt/3/ledd/1/" id="kapittel-2-ledd-7-punkt-3-ledd-1">instrumenter og innretninger som kreves etter den lovgivning som er anvendt ved måling av kjøretøyets egenmasse,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/ledd/7/punkt/4/" id="kapittel-2-ledd-7-punkt-4"><span class="data-originalId">-</span><article class="legalP" data-absoluteaddress="/kapittel/2/ledd/7/punkt/4/ledd/1/" id="kapittel-2-ledd-7-punkt-4-ledd-1">tilstrekkelige mengder supplerende væsker til å sikre at alle deler av kjøretøyet fungerer som de skal.</article></article></li></ul><p class="leddfortsettelse">NB: Drivstoff og oljeblandet drivstoff tas ikke med i denne beregningen, mens f.eks. batterisyre, væske i hydrauliske kretsløp, kjølevæske og motorolje skal medregnes.</p></article> <article class="defaultP" margin-top="true">§ 2-3 nr. 2 c) tredje ledd skal lyde:</article><article class="legalP" data-absoluteaddress="/kapittel/2/ledd/8/" id="kapittel-2-ledd-8">For kjøretøy typegodkjent eller registrert (uten typegodkjenning) før 1. oktober 1999, eller kjøretøy registrert (med typegodkjenning) før 17. juni 2003, skal firehjuls motorsykkel som nevnt likevel regnes som bil.</article> <article class="defaultP" margin-top="true">§ 2-4 annet ledd og nytt tredje ledd skal lyde:</article><article class="legalP" data-absoluteaddress="/kapittel/2/ledd/9/" id="kapittel-2-ledd-9">Traktoren skal ha luftfylte dekk og ha en konstruktiv hastighet mellom 6 og 40 km/t. Ved beregning av konstruktiv hastighet skal Rdir. 74/152/EØF, som senest endret ved Kdir. 88/412/EØF, eventuelt som endret ved Europaparlaments- og Rdir. 97/54/EF, legges til grunn.</article><article class="legalP" data-absoluteaddress="/kapittel/2/ledd/10/" id="kapittel-2-ledd-10">For traktor registrert første gang, eller tatt i bruk uten registreringsplikt, før 1. oktober 1999 gjelder at konstruktiv hastighet skal være mellom 6 og 30 km/t.</article> <article class="defaultP" margin-top="true">§ 2-7 nr. 3 skal lyde:</article><article class="numberedLegalP" data-numerator="3" data-absoluteaddress="/kapittel/2/nummer/1/" id="kapittel-2-nummer-1">3. <i>EØF-typegodkjenning av jordbruks- eller skogbrukstraktor:</i> Den rutine der en EØS-stat fastslår at en traktortype oppfyller de tekniske krav i særdirektivene og kravene til verifisering i et EØF-typegodkjenningsdokument hvis mønster er oppført i vedlegg II til Rdir. 74/150/EØF, som endret senest ved Europaparlaments- og Rdir. 97/54/EF.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1999-09-23-1063/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Det er også foretatt endringer i flere av de øvrige kapitlene i forskriften, men som ikke gjengis her. Endringsforskriften i sin helhet kan fås ved henvendelse til Statens vegvesen Vegdirektoratet, Postboks 8142 Dep, 0033 Oslo. Tlf. 22073500.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Oppdatert forskrift kan skaffes ca. november 1999 fra Forlaget Last og Buss AS, Waldemar Thranesgate 86c, 0175 Oslo. Tlf. 22373449.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1999-09-23-1063/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Endringene trer i kraft straks.</article></section></main></body></html>