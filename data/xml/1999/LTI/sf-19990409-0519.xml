<!DOCTYPE html><html lang="no"><head><title>Forskrift om forbud mot bruk av heksakloretan i framstilling eller prosessering av ikke-jern-metaller.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1999-04-09-519</dd><dt class="dokid">DokumentID</dt><dd class="dokid">LTI/forskrift/1999-04-09-519</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 11</dd><dt class="dateInForce">I kraft fra</dt><dd class="dateInForce">1999-04-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li></ul></dd><dt class="dateOfPublication">Kunngjort</dt><dd class="dateOfPublication">1999-07-07</dd><dt class="title">Tittel</dt><dd class="title">Forskrift om forbud mot bruk av heksakloretan i framstilling eller prosessering av ikke-jern-metaller.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 9. april 1999 med hjemmel i lov av 13. mars 1981 nr. 6 om vern mot forurensninger og om avfall (Forurensningsloven) § 9, jf. EØS-komiteens beslutning 49/98 om å innlemme i EØS-avtalens vedlegg II, kapittel XV, punkt 4 Europaparlaments- og Rdir. 97/16/EF om forbud mot bruk av heksakloretan i framstilling eller prosessering av ikke-jern-metaller.</dd><dt class="refid">RefID</dt><dd class="refid">forskrift/1999-04-09-519</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot bruk av heksakloretan i framstilling eller prosessering av ikke-jern-metaller.<ul class="tocSubUl"><li>§ 1.</li><li>§ 2.</li><li>§ 3.</li><li>Artikkel 1.</li><li>Artikkel 2.</li><li>Artikkel 3.</li><li>Artikkel 4.</li><li>VEDLEGG</li></ul></li></ul></dd></dl></header><main class="documentBody" data-lovdata-URL="LTI/forskrift/1999-04-09-519" id="dokument"><h1>Forskrift om forbud mot bruk av heksakloretan i framstilling eller prosessering av ikke-jern-metaller.</h1><article class="legalArticle" data-lovdata-URL="LTI/forskrift/1999-04-09-519/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Heksakloretan er forbudt å bruke i framstilling eller prosessering av ikke-jern-metaller.</article></article><article class="legalArticle" data-lovdata-URL="LTI/forskrift/1999-04-09-519/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forurensningsmyndigheten kan gjøre unntak fra forbudet i § 1 i samsvar med vilkårene i vedlegg til Europaparlaments- og Rdir. 97/16/EF.</article></article><article class="legalArticle" data-lovdata-URL="LTI/forskrift/1999-04-09-519/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Denne forskrift trer i kraft 9. april 1999.</article> <article class="defaultP" margin-top="true">Nedenfor gjengis EØS-avtalens vedlegg II, kapittel XV, punkt 4 direktiv 97/16/EF.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">EØS-avtalens vedlegg II, kapittel XV, punkt 4 (Europaparlaments- og Rådsdirektiv 97/16/EF om 15. endring av direktiv 76/769/EØF om begrensning av markedføring og bruk av visse farlige stoffer og produkter.</article> <article class="defaultP" margin-top="true"><i>EUROPAPARLAMENTET OG RÅDET FOR DEN EUROPEISKE UNIONEN HAR -</i></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">under henvisning til traktaten om opprettelse av Det europeiske fellesskapet, særlig artikkel 100 A,</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">under henvisning til forslag fra Kommisjonen<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" data-absoluteaddress="/paragraf/3/ledd/5/" id="paragraf-3-ledd-5">under henvisning til uttalelse fra Den økonomiske og sosiale komité<sup class="footnotereference" data-footnotereferencevalue="2" data-unique-footnote-counter="2">2</sup></article><article class="legalP" data-absoluteaddress="/paragraf/3/ledd/6/" id="paragraf-3-ledd-6">etter den framgangsmåten som er fastsatt i artikkel 189 B i traktaten,<sup class="footnotereference" data-footnotereferencevalue="3" data-unique-footnote-counter="3">3</sup> og</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">ut i fra følgende betraktninger:</article><article class="legalP" data-absoluteaddress="/paragraf/3/ledd/8/" id="paragraf-3-ledd-8">Ved artikkel 7 A i traktaten er det etablert et område uten indre grenser, der fritt varebytte og fri bevegelse av personer, tjenester og kapital er sikret.</article><article class="legalP" data-absoluteaddress="/paragraf/3/ledd/9/" id="paragraf-3-ledd-9">Bortsett fra Østerrike, Finland, Hellas, Italia og Luxembourg er alle medlemsstatene parter i Konvensjonen om bekjempelse av havforurensninger ved utslipp fra landbaserte kilder (Paris-konvensjonen av 1974). Paris-kommisjonen, som er Paris-konvensjonens utøvende organ, anser heksakloretan og de stoffene som dannes ved bruk av dette, for å være stoff som kan føre til forurensning som bør fjernes i samsvar med artikkel 4 nr. 1 bokstav a) i Paris-konvensjonen. Ved et mandat vedtatt 4. mars 1996 ga Rådet Kommisjonen fullmakt til å forhandle fram en beslutning med sikte på å gradvis fjerne bruken av heksakloretan, med visse unntak for bruk i metallindustrien for ikke-jern-metaller, særlig for bruk i ikke-integrerte aluminiumstøperier og i visse magnesiumlegeringer. De forhandlingene som fant sted på møtet til Oslo-kommisjonen og Paris-kommisjonen i Oslo i juni 1996, førte til vedtak av PARCOM-beslutning 96/1 om gradvis avvikling av bruken av heksakloretan i metallindustrien for ikke-jern-metaller, som kom i stedet for PARCOM-beslutning 92/4 og 93/1 om det samme emnet. I PARCOM-beslutning 96/1 er det fastsatt at unntak fra forbudet om bruken av heksakloretan må vurderes på nytt i 1998.</article><article class="legalP" data-absoluteaddress="/paragraf/3/ledd/10/" id="paragraf-3-ledd-10">De begrensningene som medlemsstatene er pålagt å gjennomføre med hensyn til markedsføring av heksakloretan til bruk i metallindustrien for ikke-jern-metaller, innvirker direkte på funksjonen til det indre marked. Det er derfor nødvendig med en tilnærming av medlemsstatenes lovgivning på området og med en endring av Vedlegg I til direktiv 76/769/EØF.<sup class="footnotereference" data-footnotereferencevalue="4" data-unique-footnote-counter="4">4</sup></article><article class="legalP" data-absoluteaddress="/paragraf/3/ledd/11/" id="paragraf-3-ledd-11">På bakgrunn av omfanget og virkningene av den planlagte handlingen er de fellesskapstiltak som innføres ved dette direktivet ikke bare nødvendige, men også sentrale for å nå de fastsatte målene. Medlemsstatene kan ikke nå disse målene hver for seg, og forøvrig er det i direktiv 76/769/EØF fastsatt at disse målene skal nås på fellesskapsnivå –</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> TEF nr. C 382 av 31.12.1994, s. 35, og TEF nr. C 12 av 17.1.1996, s. 12.</article><article class="footnote" data-name="2" data-unique-footnote-counter="2"><span class="footnoteLabel">2</span> TEF nr. C 236 av 11.9.1995, s. 12.</article><article class="footnote" data-name="3" data-unique-footnote-counter="3"><span class="footnoteLabel">3</span> Europaparlamentets uttalelse av 20. september 1995 (TEF nr. C 269 av 16.10.1995, s. 63), felles erklæring fra Rådet av 26. november 1996 (TEF nr. C 41 av 10.2.1997, s. 1), Europaparlamentets uttalelse av 16. januar 1997 (TEF nr. C 33 av 3.2.1997) og Rådets beslutning av 13. mars 1997.</article><article class="footnote" data-name="4" data-unique-footnote-counter="4"><span class="footnoteLabel">4</span> TEF nr. L 262 av 27.9.1976, s. 201. Direktivet sist endret ved direktiv 94/60/EF (TEF nr. L 365 av 31.12.1994, s. 1).</article></footer> <article class="defaultP" margin-top="true"><i>VEDTATT DETTE DIREKTIVET:</i></article></article><article class="legalArticle" data-lovdata-URL="LTI/forskrift/1999-04-09-519/a1" data-name="a1" data-partID="a1" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">Artikkel 1</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Vedlegg I til direktiv 76/769/EØF skal endres i samsvar med vedlegget til dette direktivet.</article></article><article class="legalArticle" data-lovdata-URL="LTI/forskrift/1999-04-09-519/a2" data-name="a2" data-partID="a2" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">Artikkel 2</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Medlemsstatene skal senest 31. desember 1997 vedta og kunngjøre de bestemmelser som er nødvendige for å rette seg etter dette direktivet. De skal straks melde fra til Kommisjonen om dette.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">De skal benytte disse bestemmelsene fra 1. januar 1998.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Når disse bestemmelsene vedtas av medlemsstatene, skal de ha en henvisning til dette direktivet, eller det skal vises til direktivet når de kunngjøres. Medlemsstatene fastsetter hvordan henvisningen skal gjøres.</article></article><article class="legalArticle" data-lovdata-URL="LTI/forskrift/1999-04-09-519/a3" data-name="a3" data-partID="a3" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">Artikkel 3</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Dette direktivet trer i kraft den 20. dagen etter at det er kunngjort i <i>De Europeiske Fellesskaps Tidende</i>.</article></article><article class="legalArticle" data-lovdata-URL="LTI/forskrift/1999-04-09-519/a4" data-name="a4" data-partID="a4" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">Artikkel 4</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Dette direktivet er rettet til medlemsstatene.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Utferdiget i Brussel, 10. april 1997.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3"><i>For Europaparlamentet</i></article><article class="legalP" data-absoluteaddress="/paragraf/7/ledd/4/" id="paragraf-7-ledd-4">J.M. GIL-ROBLES</article><article class="legalP" data-absoluteaddress="/paragraf/7/ledd/5/" id="paragraf-7-ledd-5"><i>President</i></article><article class="legalP" data-absoluteaddress="/paragraf/7/ledd/6/" id="paragraf-7-ledd-6"><i>For Rådet</i></article><article class="legalP" data-absoluteaddress="/paragraf/7/ledd/7/" id="paragraf-7-ledd-7">A. VAN DOK VAN WEELE</article><article class="legalP" data-absoluteaddress="/paragraf/7/ledd/8/" id="paragraf-7-ledd-8"><i>Formann</i></article></article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-04-09-519/KAPITTEL_1" data-partID="k1"><h2><i>VEDLEGG</i></h2><article class="defaultP">I Vedlegg I til direktiv 76/769/EØF skal følgende stoff legges til:<table><tbody><tr><td data-text-align="left" data-vertical-align="top">«xx heksakloretan<br />CAS-nr. 67-72-1<br />EINECS-nr. 2006664</td><td data-text-align="left" data-vertical-align="top">Må ikke brukes ved produksjon eller bearbeiding av ikke-jernholdige metaller.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Som unntak fra dette kan medlemsstatene på sitt territorium tillate bruk av heksakloretan (HCE)</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– i ikke-integrerte aluminiumsverk der det produseres spesialstøpegods for bruksområder med strenge krav til kvalitets- og sikkerhetsstandarder, og som har et gjennomsnittlig forbruk på under 1,5 kg HEC per dag. På bakgrunn av utviklingen av ny kunnskap om og nye teknikker for erstatningsprodukter skal Kommisjonen, i forståelse med medlemsstatene og innen rammene av PARCOM, vurdere dette unntaket på nytt innen 31. desember 1998,</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– til kornforfining ved produksjon av magnesiumlegeringene AZ81, AZ91 og AZ92. På bakgrunn av utviklingen av ny kunnskap om og nye teknikker for erstatningsprodukter skal Kommisjonen, i forståelse med medlemsstatene og innen rammene av PARCOM, vurdere dette unntaket på nytt innen 31. desember 1998.»</td></tr></tbody></table></article></section></main></body></html>