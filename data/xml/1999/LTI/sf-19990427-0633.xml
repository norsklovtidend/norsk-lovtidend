<!DOCTYPE html><html lang="no"><head><title>Forskrift om endring i forskrift om graden sivilingeniør ved Norges teknisk-naturvitenskapelige universitet (NTNU).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">FOR-1999-04-27-633</dd><dt class="dokid">DokumentID</dt><dd class="dokid">LTI/forskrift/1999-04-27-633</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 12</dd><dt class="dateInForce">I kraft fra</dt><dd class="dateInForce">Fra studieåret 1999/2000</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-09-16-943</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">1999-07-09</dd><dt class="title">Tittel</dt><dd class="title">Forskrift om endring i forskrift om graden sivilingeniør ved Norges teknisk-naturvitenskapelige universitet (NTNU).</dd><dt class="miscInformation">Annet om dokumentet</dt><dd class="miscInformation">Fastsatt av Kollegiet ved NTNU 27. april 1999 med hjemmel i lov av 12. mai 1995 nr. 22 om universiteter og høgskoler § 50 nr. 6.</dd><dt class="refid">RefID</dt><dd class="refid">forskrift/1999-04-27-633</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om graden sivilingeniør ved Norges teknisk-naturvitenskapelige universitet (NTNU).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1999-04-27-633" id="dokument"><h1>Forskrift om endring i forskrift om graden sivilingeniør ved Norges teknisk-naturvitenskapelige universitet (NTNU).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-04-27-633/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 16. september 1998 nr. 943 om graden sivilingeniør ved Norges teknisk-naturvitenskapelige universitet (NTNU) gjøres følgende endringer:</article> <article class="defaultP" margin-top="true">§ 10 punkt 10.3 første avsnitt skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">En student kan ikke gjenstå med mer enn 3 emner fra det/de foregående årskurs for å bli flyttet opp til neste årskurs. De gjenstående 3 emner kan ikke utgjøre mer enn 10 vekttall.</article> <article class="defaultP" margin-top="true">§ 21 punkt 21.1 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det angis i studieplanen om fagene bedømmes med tallkarakter eller med bestått/ikke bestått.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ved bedømmelse av eksamen i de enkelte sivilingeniøremner kan tallkarakterer fra 1.0 – 6.0 etter en skala i hele og halve tall benyttes.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">For Examen philosophicum og emner tilhørende øvrige studier innenfor NTNU kan tallkarakter i trinn på 0.1 godtas i sivilarkitekt- og sivilingeniørstudiet.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Hovedoppgaven kan bedømmes med karakterer i kvarttrinn.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Karakterer fra og med 1.0 til 4.0 gis for beståtte eksamener. De øvrige karakterer gis for ikke beståtte eksamener.</article> <article class="defaultP" margin-top="true">§ 22 punkt 22.1 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Karakteren beregnes som et veiet gjennomsnitt av tellende tallkarakter i de enkelte emner i kandidatens fagkrets.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Hovedkarakter angis med en desimal som forhøyes dersom etterfølgende desimal er 5 eller større.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Hovedkarakter gis følgende betegnelser:<table><tbody><tr><td data-text-align="left" data-vertical-align="top">Særdeles tilfredsstillende:</td><td data-text-align="left" data-vertical-align="top">1.0 – 1.5</td></tr><tr><td data-text-align="left" data-vertical-align="top">Meget tilfredsstillende:</td><td data-text-align="left" data-vertical-align="top">1.6 – 2.0</td></tr><tr><td data-text-align="left" data-vertical-align="top">Tilfredsstillende:</td><td data-text-align="left" data-vertical-align="top">2.1 – 3.0</td></tr><tr><td data-text-align="left" data-vertical-align="top">Noenlunde tilfredsstillende:</td><td data-text-align="left" data-vertical-align="top">3.1 – 4.0.</td></tr></tbody></table></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-04-27-633/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft fra studieåret 1999/2000.</article></section></main></body></html>