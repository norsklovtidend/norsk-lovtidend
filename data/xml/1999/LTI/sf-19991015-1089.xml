<!DOCTYPE html><html lang="no"><head><title>Forskrift om dispensasjon fra konkurranseloven § 3-1, § 3-2 og § 3-4 for transportsentraler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-1999-10-15-1089</dd><dt class="dokid">DokumentID</dt><dd class="dokid">LTI/forskrift/1999-10-15-1089</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 22</dd><dt class="dateInForce">I kraft fra</dt><dd class="dateInForce">1999-11-01 – 2004-10-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-65/§3-9</li></ul></dd><dt class="dateOfPublication">Kunngjort</dt><dd class="dateOfPublication">1999-11-09</dd><dt class="title">Tittel</dt><dd class="title">Forskrift om dispensasjon fra konkurranseloven § 3-1, § 3-2 og § 3-4 for transportsentraler.</dd><dt class="miscInformation">Annet om dokumentet</dt><dd class="miscInformation">Fastsatt av Konkurransetilsynet 15. oktober 1999 med hjemmel i lov av 11. juni 1993 nr. 65 om konkurranse i ervervsvirksomhet (konkurranseloven) § 3-9.</dd><dt class="refid">RefID</dt><dd class="refid">forskrift/1999-10-15-1089</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om dispensasjon fra konkurranseloven § 3-1, § 3-2 og § 3-4 for transportsentraler.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/1999-10-15-1089" id="dokument"><h1>Forskrift om dispensasjon fra konkurranseloven § 3-1, § 3-2 og § 3-4 for transportsentraler.</h1><article class="legalArticle" data-lovdata-URL="LTI/forskrift/1999-10-15-1089/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Transportsentraler og deres eiere eller medlemmer gis dispensasjon fra forbudene i konkurranseloven §§ 3-1, 3-2 og 3-4 slik at det i den enkelte sentral kan fastsettes priser overfor sentralens oppdragsgivere. Adgangen til å fastsette priser gjelder kun for oppdrag som formidles til sentralens eiere eller medlemmer gjennom sentralen.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften gjelder ikke for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">oppdrag som formidles gjennom sentralen til andre enn sentralens eiere eller medlemmer,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">samarbeid mellom ulike transportsentraler,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/2/punkt/3/" id="paragraf-1-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/2/punkt/3/ledd/1/" id="paragraf-1-ledd-2-punkt-3-ledd-1">drosjesentraler,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/ledd/2/punkt/4/" id="paragraf-1-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/1/ledd/2/punkt/4/ledd/1/" id="paragraf-1-ledd-2-punkt-4-ledd-1">luft- eller sjøtransport.</article></article></li></ul></article></article><article class="legalArticle" data-lovdata-URL="LTI/forskrift/1999-10-15-1089/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Følgende vilkår stilles for at forskriften skal komme til anvendelse:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Transportsentralen må være organisert som et selskap eller et andelslag.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Kun transportører som utfører oppdrag for transportsentralen kan være eiere eller medlemmer av sentralen.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Sentralens eiere skal ha løyve for gods- eller persontrafikk der dette er påbudt.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Sentralens eiere eller medlemmer kan ikke delta som eier i eller medlem av andre transportsentraler.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Sentralens ledelse og administrasjon kan ikke delta ved eierskap i, eller ved ledelse eller drift av andre transportsentraler.</article></article></li></ul></article></article><article class="legalArticle" data-lovdata-URL="LTI/forskrift/1999-10-15-1089/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Dispensasjonen som følger av denne forskrift kan i enkelttilfeller trekkes tilbake med hjemmel i konkurranseloven § 3-9 tredje ledd dersom vilkårene i § 3-9 første ledd ikke er oppfylt i det konkrete tilfellet.</article></article><article class="legalArticle" data-lovdata-URL="LTI/forskrift/1999-10-15-1089/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Denne forskrift trer i kraft 1. november 1999 og gjelder til 31. oktober 2004.</article></article></main></body></html>