<!DOCTYPE html><html lang="no"><head><title>Forskrift om jegerprøve på Svalbard.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">FOR-1999-07-27-872</dd><dt class="dokid">DokumentID</dt><dd class="dokid">LTI/forskrift/1999-07-27-872</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 18</dd><dt class="dateInForce">I kraft fra</dt><dd class="dateInForce">1999-07-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1925-07-17-11/§4</li><li>forskrift/1996-05-24-516/§18</li></ul></dd><dt class="dateOfPublication">Kunngjort</dt><dd class="dateOfPublication">1999-08-27</dd><dt class="title">Tittel</dt><dd class="title">Forskrift om jegerprøve på Svalbard.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 28. juli 1999 med hjemmel i forskrift av 24. mai 1996 nr. 516 om forvaltning av vilt på Svalbard § 18.</dd><dt class="refid">RefID</dt><dd class="refid">forskrift/1999-07-27-872</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om jegerprøve på Svalbard.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTI/forskrift/1999-07-27-872" id="dokument"><h1>Forskrift om jegerprøve på Svalbard.</h1><article class="legalArticle" data-lovdata-URL="LTI/forskrift/1999-07-27-872/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Alle som driver jakt og fangst på Svalbard skal ha bestått jegerprøve.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Kravet til jegerprøve gjelder ikke dersom det på oppfordring fra sysselmannen kan dokumenteres at man er registrert i Norsk jegerregister eller fyller vilkårene for å drive tilsvarende jakt i sitt bostedsland.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Jegerprøve kan avlegges fra den dag vedkommende fyller 14 år. Personer under 16 år trenger ikke avlegge jegerprøve for å delta i jakt, forutsatt at deltakelsen er i samsvar med forskriften om forvaltning av vilt på Svalbard § 16 om aldersgrense for jegere.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Sysselmannen kan etter søknad gi personer over 16 år inntil ett års utsettelse med å ta praktiske kurs.</article></article><article class="legalArticle" data-lovdata-URL="LTI/forskrift/1999-07-27-872/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Jegerprøven består av en skriftlig teoretisk eksamen og et praktisk kurs.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Personer under 18 år må ha samtykke fra den som har foreldreansvaret til å gjennomgå det praktiske kurset, jf. våpenlovens § 29.</article></article><article class="legalArticle" data-lovdata-URL="LTI/forskrift/1999-07-27-872/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Sysselmannen bestemmer hvem som skal arrangere den teoretiske eksamen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Praktiske kurs holdes av lokale jegerforeninger tilsluttet et studieforbund og tilskuddsberettiget etter lov om voksenopplæring og offentlige skoler.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Teoretisk eksamen og praktisk kurs holdes normalt en gang i året.</article></article><article class="legalArticle" data-lovdata-URL="LTI/forskrift/1999-07-27-872/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Departementet kan bestemme at det skal betales gebyr for teoretisk eksamen. For det praktiske kurs kan arrangøren kreve kursavgift som settes slik at kursutgiftene blir dekket.</article></article><article class="legalArticle" data-lovdata-URL="LTI/forskrift/1999-07-27-872/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Teoretisk eksamen er en skriftlig prøve med 50 spørsmål hvor prøvedeltakerne kan velge mellom tre oppgitte svar på hvert spørsmål. 80% (40 spørsmål) må være riktig besvart for at prøven skal være bestått.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Direktoratet for naturforvaltning bestemmer hvem som skal fastsette spørsmålene. De skal være hentet fra følgende emner: generell viltøkologi, artskunnskap, viltloven og andre aktuelle bestemmelser, viltkonvensjoner, viltforvaltning, naturvern, viltsykdommer, viltstell, jaktvåpen, ammunisjon, jakthunder, norske jaktformer, fangst og fangstredskaper og behandling av felt/fanget vilt.</article></article><article class="legalArticle" data-lovdata-URL="LTI/forskrift/1999-07-27-872/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det praktiske kurset skal særlig gi instruksjon om jaktvåpnenes oppbygging og funksjon, sikkerhetsprinsipper, grunnleggende regler om human og sikker jakt og fangst, avstandsbedømmelse og skyting med haglegevær. Det skal skytes minst 15 skudd med haglegevær mot skyteskive og leirdue. Kurset skal følge et opplegg godkjent av Direktoratet for naturforvaltning.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Kurset skal være på 16 timer fordelt over fire dager og ledes av en instruktør utdannet etter retningslinjer fastsatt av Direktoratet for naturforvaltning. Dersom kursarrangør finner det uforholdsmessig kostbart for kursdeltakeren å holde kurset over fire dager, kan det i stedet holdes over færre dager.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">For fullført praktisk kurs kreves at prøvedeltakeren har vært tilstede og deltatt under hele kurset. Den som ikke har fullført hele kurset, kan ta de manglende deler ved et annet kurs samme eller påfølgende halvår. Kursarrangøren gir melding til sysselmannen om fullført deltakelse i kurset.</article></article><article class="legalArticle" data-lovdata-URL="LTI/forskrift/1999-07-27-872/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Sysselmannen skriver ut bevis for avlagt jegerprøve til den som har bestått teoretisk eksamen og fullført praktisk kurs, og sender rapport om dette til jegerregisteret.</article></article><article class="legalArticle" data-lovdata-URL="LTI/forskrift/1999-07-27-872/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Jegerprøven gjelder uten tidsbegrensning. Den som blir fradømt retten til å drive jakt, må likevel avlegge ny jegerprøve for å bli registrert som jeger.</article></article><article class="legalArticle" data-lovdata-URL="LTI/forskrift/1999-07-27-872/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Miljøverndepartementet kan vedta endringer i denne forskrift. Direktoratet for naturforvaltning kan gi utfyllende bestemmelser om jegerprøvens innhold og avvikling. Sysselmannen kan i særlige tilfelle dispensere fra reglene i denne forskrift.</article></article><article class="legalArticle" data-lovdata-URL="LTI/forskrift/1999-07-27-872/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Den som i strid med denne forskrift driver jakt eller fangst uten å ha avlagt jegerprøve, straffes med bøter eller fengsel inntil ett år, jf. forskrift om forvaltning av vilt på Svalbard § 32. Medvirkning straffes på samme måte.</article></article><article class="legalArticle" data-lovdata-URL="LTI/forskrift/1999-07-27-872/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft straks.</article></article></main></body></html>