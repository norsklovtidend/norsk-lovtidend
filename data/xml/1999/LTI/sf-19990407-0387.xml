<!DOCTYPE html><html lang="no"><head><title>Forskrift om satellittbasert overvåkning av fiskefartøys aktivitet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:24</dd><dt class="legacyID">Datokode</dt><dd class="legacyID">FOR-1999-04-07-387</dd><dt class="dokid">DokumentID</dt><dd class="dokid">LTI/forskrift/1999-04-07-387</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 8</dd><dt class="dateInForce">I kraft fra</dt><dd class="dateInForce">1999-04-07</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li></ul></dd><dt class="dateOfPublication">Kunngjort</dt><dd class="dateOfPublication">1999-05-21</dd><dt class="title">Tittel</dt><dd class="title">Forskrift om satellittbasert overvåkning av fiskefartøys aktivitet.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 7. april 1999 med hjemmel i lov av 3. juni 1983 nr. 40 om saltvannsfiske m.v. § 4 første ledd bokstav s.</dd><dt class="refid">RefID</dt><dd class="refid">forskrift/1999-04-07-387</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om satellittbasert overvåkning av fiskefartøys aktivitet.<ul class="tocSubUl"><li>§ 1. Virkeområde</li><li>§ 2. Deltagelse</li><li>§ 3. Posisjonsmelding</li><li>§ 4. Omkostninger</li><li>§ 5. Delegasjon</li><li>§ 6. Straff og inndragning</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1999-04-07-387" id="dokument"><h1>Forskrift om satellittbasert overvåkning av fiskefartøys aktivitet.</h1><article class="legalArticle" data-lovdata-URL="LTI/forskrift/1999-04-07-387/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for norske fiskefartøy som oppholder seg i farvann under norsk fiskerijurisdiksjon, i farvann under fremmed stats fiskerijurisdiksjon og i farvann utenfor noen stats fiskerijurisdiksjon.</article></article><article class="legalArticle" data-lovdata-URL="LTI/forskrift/1999-04-07-387/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Deltagelse</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ulike grupper av norske fiskefartøy som har installert utstyr om bord som kan benyttes til sporing ved hjelp av satellittsystemene Inmarsat-C eller Argos skal fra det tidspunkt Fiskeridirektoratet bestemmer ha slikt utstyr i drift.</article></article><article class="legalArticle" data-lovdata-URL="LTI/forskrift/1999-04-07-387/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Posisjonsmelding</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fartøy som nevnt i § 2 skal minst 1 gang pr. time løpende sende posisjonsmelding i maskinlesbar form til Fiskeridirektoratet via satellittsystemene Inmarsat-C eller Argos.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Posisjonsmeldingen skal inneholde følgende opplysninger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">identifikasjon av fartøyet</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">fartøyets geografiske posisjon i rapporteringsøyeblikket med en posisjonsfeil på under 500 m og et konfidensintervall på 99%</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">c) dato og tidspunkt for fartøyets posisjon</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">d) fart og kurs i posisjonsøyeblikket dersom dette er teknisk mulig.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Fiskeridirektoratet kan innhente sporingsdata om det enkelte fartøy oftere enn 1 gang pr. time.</article></article><article class="legalArticle" data-lovdata-URL="LTI/forskrift/1999-04-07-387/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Omkostninger</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Omkostninger i forbindelse med anskaffelse, installasjon og bruk av utstyr som nevnt i § 2 skal dekkes av fartøyets eier.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">I innføringsfasen kan Fiskeridirektoratet i særlige tilfeller dekke utgifter til bruk av utstyr som nevnt i § 2.</article></article><article class="legalArticle" data-lovdata-URL="LTI/forskrift/1999-04-07-387/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Delegasjon</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridirektøren kan gi nærmere regler om etablering, gjennomføring, tilsyn og kontroll av ordningen.</article></article><article class="legalArticle" data-lovdata-URL="LTI/forskrift/1999-04-07-387/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff og inndragning</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Overtredelse av bestemmelser gitt i eller i medhold av denne forskrift straffes etter § 53 i lov av 3. juni 1983 nr. 40 om saltvannsfiske m.v. Inndragning kan foretas i medhold av § 54 i samme lov.</article></article><article class="legalArticle" data-lovdata-URL="LTI/forskrift/1999-04-07-387/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks.</article></article></main></body></html>