<!DOCTYPE html><html lang="no"><head><title>Midlertidig forskrift om særskilte beskyttelsestiltak for å hindre spredning av munn- og klauvsjuke fra Algerie, Marokko og Tunisia.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:59</dd><dt class="legacyID">Datokode</dt><dd class="legacyID">FOR-1999-06-10-695</dd><dt class="dokid">DokumentID</dt><dd class="dokid">LTI/forskrift/1999-06-10-695</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 13</dd><dt class="dateInForce">I kraft fra</dt><dd class="dateInForce">1999-06-10 – 1999-07-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li></ul></dd><dt class="dateOfPublication">Kunngjort</dt><dd class="dateOfPublication">1999-07-12</dd><dt class="title">Tittel</dt><dd class="title">Midlertidig forskrift om særskilte beskyttelsestiltak for å hindre spredning av munn- og klauvsjuke fra Algerie, Marokko og Tunisia.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 10. juni 1999 med hjemmel i lov av 8. juni 1962 nr. 4 om tiltak mot dyresjukdommer (husdyrloven) § 3 og § 8, jf. EØS-avtalen vedlegg I (Kbesl. 99/212/EF).</dd><dt class="refid">RefID</dt><dd class="refid">forskrift/1999-06-10-695</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om særskilte beskyttelsestiltak for å hindre spredning av munn- og klauvsjuke fra Algerie, Marokko og Tunisia.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Særskilte vilkår ved innførsel</li><li>§ 4. Tiltak</li><li>§ 5. Straffebestemmelser</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1999-06-10-695" id="dokument"><h1>Midlertidig forskrift om særskilte beskyttelsestiltak for å hindre spredning av munn- og klauvsjuke fra Algerie, Marokko og Tunisia.</h1><article class="legalArticle" data-lovdata-URL="LTI/forskrift/1999-06-10-695/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med denne forskriften er å forebygge spredning av munn- og klauvsjuke fra Algerie, Marokko og Tunisia.</article></article><article class="legalArticle" data-lovdata-URL="LTI/forskrift/1999-06-10-695/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften gjelder<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">innførsel av tomme kjøretøyer brukt til transport av levende dyr i Algerie, Marokko og Tunisia, og</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">rengjøring og desinfeksjon av kjøretøyer som transporterer levende dyr av hestefamilien, ved innførsel fra Algerie, Marokko og Tunisia.</article></article></li></ul></article></article><article class="legalArticle" data-lovdata-URL="LTI/forskrift/1999-06-10-695/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Særskilte vilkår ved innførsel</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Transportør av tomme kjøretøyer benyttet til transport av levende dyr i Algerie, Marokko og Tunisia skal ved ankomst grensekontrollstasjon<sup class="footnotereference" data-footnotereferencevalue="1" data-unique-footnote-counter="1">1</sup> legge frem sertifikat etter modell i vedlegg A<sup class="footnotereference" data-footnotereferencevalue="2" data-unique-footnote-counter="2">2</sup> (jf. Kbesl. 99/212/EF, Annex A) om at kjøretøyet er rengjort og desinfisert.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Kjøretøyer med hest fra Algerie, Marokko og Tunisia som innføres i henhold til forskrift av 31. desember 1998 nr. 1488 om levende dyr av hestefamilien, skal ved ankomst grensekontrollstasjon rengjøres og desinfiseres. Rengjøring og desinfeksjon skal foretas på et egnet sted som skal være godkjent av grenseveterinæren og som ligger i nærheten av grensekontrollstasjonen.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Forskrift av 31. desember 1998 nr. 1484 om tilsyn og kontroll ved innførsel og utførsel av levende dyr, annet avlsmateriale og animalsk avfall.</article><article class="footnote" data-name="2" data-unique-footnote-counter="2"><span class="footnoteLabel">2</span> Vedlegget er utelatt, det kan fås ved henvendelse til Landbruksdepartementet, Avdeling for matproduksjon og helse, Postboks 8007 Dep, 0030 Oslo, tlf. 22249401, faks 22249559.</article></footer></article><article class="legalArticle" data-lovdata-URL="LTI/forskrift/1999-06-10-695/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tiltak</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Grenseveterinæren kan fatte vedtak om avvisning eller nødvendig rengjøring og desinfeksjon ved innførsel av tomme kjøretøyer som ikke oppfyller krav gitt i § 3 første ledd. Eventuell rengjøring og desinfeksjon skal foretas på et egnet sted som skal være godkjent av grenseveterinæren og som ligger i nærheten av grensekontrollstasjonen.</article></article><article class="legalArticle" data-lovdata-URL="LTI/forskrift/1999-06-10-695/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Overtredelse av bestemmelsene i denne forskrift er straffbart, jf. husdyrloven § 19.</article></article><article class="legalArticle" data-lovdata-URL="LTI/forskrift/1999-06-10-695/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks og gjelder frem til 30. juli 1999.</article></article></main></body></html>