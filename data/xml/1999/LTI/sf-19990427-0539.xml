<!DOCTYPE html><html lang="no"><head><title>Forskrift om endring i forskrift om bemanning av norske skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">FOR-1999-04-27-539</dd><dt class="dokid">DokumentID</dt><dd class="dokid">LTI/forskrift/1999-04-27-539</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 11</dd><dt class="dateInForce">I kraft fra</dt><dd class="dateInForce">1999-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-03-17-175</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§46</li><li>lov/1903-06-09-7/§47</li><li>lov/1903-06-09-7/§93</li><li>lov/1903-06-09-7/§106</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">1999-07-07</dd><dt class="title">Tittel</dt><dd class="title">Forskrift om endring i forskrift om bemanning av norske skip.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 27. april 1999 med hjemmel i lov av 9. juni 1903 nr. 7 om Statskontrol med Skibes Sjødygtighed m.v. § 1, § 46, § 47, § 93 og § 106, jf. kgl.res. av 1. desember 1978.</dd><dt class="refid">RefID</dt><dd class="refid">forskrift/1999-04-27-539</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bemanning av norske skip.<ul class="tocSubUl"><li>I<ul class="tocSubUl"><li>§ 12. Sakkyndig råd</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1999-04-27-539" id="dokument"><h1>Forskrift om endring i forskrift om bemanning av norske skip.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-04-27-539/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 17. mars 1987 nr. 175 om bemanning av norske skip gjøres følgende endringer:</article> <article class="defaultP" margin-top="true">§ 1 nr. 1 skal lyde:</article><article class="marginIdArticle" data-partID="a1" data-absoluteaddress="/kapittel/1/punkt/1/" id="kapittel-1-punkt-1"><span class="data-marginOriginalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1"><i>Passasjerskip</i>: Et skip som skal ha passasjersertifikat, sikkerhetssertifikat for passasjerskip eller sikkerhetssertifikat for hurtiggående passasjerfartøy i henhold til lov av 9. juni 1903 nr. 7 om Statskontrol med Skibes Sjødygtighet m.v.</article></article><ul class="defaultList"><li data-li-identifier="1.1." data-name="1.1."><article class="listArticle" data-absoluteaddress="/kapittel/1/punkt/1/ledd/1/punkt/1/" id="kapittel-1-punkt-1-ledd-1-punkt-1"><span class="data-originalId">1.1.</span><span class="miscHeadline"><i>Hurtiggående passasjerskip</i></span></article></li></ul><article class="marginIdArticle" data-partID="a1.1.1" data-absoluteaddress="/kapittel/1/punkt/2/" id="kapittel-1-punkt-2"><span class="data-marginOriginalId">1.1.1.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1"><i>Utenriks fart</i>: Passasjerskip som etter sitt sertifikat kan føre mer enn 12 passasjerer, og som er i stand til å oppnå en hastighet i meter pr. sekund (m/s) som er lik eller større enn: 3.7Ñ<sup>0.1667</sup><p>der:</p></article></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Ñ = deplasement tilsvarende konstruksjonsvannlinjen (m<sup>3</sup> ).</article><article class="marginIdArticle" data-partID="a1.1.2" data-absoluteaddress="/kapittel/1/punkt/3/" id="kapittel-1-punkt-3"><span class="data-marginOriginalId">1.1.2.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1"><i>Innenriks fart</i>: Passasjerskip som kan oppnå en hastighet på 25 knop eller mer.</article></article> <article class="defaultP" margin-top="true">§ 1 nr. 4 skal lyde:</article><article class="marginIdArticle" data-partID="a4" data-absoluteaddress="/kapittel/1/punkt/4/" id="kapittel-1-punkt-4"><span class="data-marginOriginalId">4.</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1"><i>Tonn</i>: Bruttotonnasje i henhold til den internasjonale konvensjon om måling av fartøyer 1969 med senere endringer, slik denne tonnasje er angitt i fartøyets målebrev. For fartøy som har en nasjonal bruttotonnasje anført i anmerkningsrubrikken, er det den nasjonale tonnasje som skal legges til grunn.</article></article> <article class="defaultP" margin-top="true">§ 1 nr. 7 skal lyde:</article><article class="marginIdArticle" data-partID="a7" data-absoluteaddress="/kapittel/1/punkt/5/" id="kapittel-1-punkt-5"><span class="data-marginOriginalId">7.</span><article class="legalP" data-absoluteaddress="/kapittel/1/punkt/5/ledd/1/" id="kapittel-1-punkt-5-ledd-1"><i>Skipsledelsen</i>: Skipsfører, overstyrmann, maskinsjef, førstemaskinist og forpleiningssjef.</article></article> <article class="defaultP" margin-top="true">§ 3 overskriften skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3"><i>Arbeidstid, hviletid og arbeidsordninger.</i></article> <article class="defaultP" margin-top="true">§ 3 nr. 1 skal lyde:</article><article class="marginIdArticle" data-partID="a1_1" data-absoluteaddress="/kapittel/1/punkt/6/" id="kapittel-1-punkt-6"><span class="data-marginOriginalId">1.</span><article class="legalP" data-absoluteaddress="/kapittel/1/punkt/6/ledd/1/" id="kapittel-1-punkt-6-ledd-1">Arbeidstiden og hviletiden skal være i henhold til de til enhver tid gjeldende bestemmelser om arbeidstid og hviletid i lov, forskrift eller gyldig tariffavtale.</article></article> <article class="defaultP" margin-top="true">§ 3 nr. 2 skal lyde:</article><article class="marginIdArticle" data-partID="a2" data-absoluteaddress="/kapittel/1/punkt/7/" id="kapittel-1-punkt-7"><span class="data-marginOriginalId">2.</span><article class="legalP" data-absoluteaddress="/kapittel/1/punkt/7/ledd/1/" id="kapittel-1-punkt-7-ledd-1">Sjøfartsdirektoratet skal ved fastsettelsen av sikkerhetsbemanningen ta hensyn til hvilke arbeidsordninger som skal benyttes og de til enhver tid gjeldende bestemmelser om arbeidstid og hviletid i lov, forskrift eller gyldig tariffavtale. Opplysninger om arbeidsordningen skal innsendes av rederiet før sikkerhetsbemanningen fastsettes.</article></article> <article class="defaultP" margin-top="true">§ 4 nye nr. 2 til nr. 4 skal lyde:</article><article class="marginIdArticle" data-partID="a2_1" data-absoluteaddress="/kapittel/1/punkt/8/" id="kapittel-1-punkt-8"><span class="data-marginOriginalId">2.</span><article class="legalP" data-absoluteaddress="/kapittel/1/punkt/8/ledd/1/" id="kapittel-1-punkt-8-ledd-1">På skip hvis største lengde er 15 meter eller derover eller på skip som i henhold til målebrev utstedt før 16. desember 1983 er på 25 brutto register tonn<sup class="footnotereference" data-footnotereferencevalue="1" data-unique-footnote-counter="1">1</sup> eller derover, skal den som skal tjenestegjøre som skipsfører eller dekksoffiser, ha sertifikat i henhold til sertifikatlovgivningen.</article><article class="legalP" data-absoluteaddress="/kapittel/1/punkt/8/ledd/2/" id="kapittel-1-punkt-8-ledd-2">På passasjerskip hvor fremdriftsmaskineriets effekt er på 300 kW eller mer, eller på andre skip hvor fremdriftsmaskineriets effekt er på 750 kW eller mer, skal den som skal tjenestegjøre som maskinoffiser ha sertifikat i henhold til sertifikatlovgivningen.</article></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Brutto registertonn (BRT) i henhold til måleregler som var i kraft før den internasjonale konvensjon om måling av fartøyer 1969 trådte i kraft.</article></footer><article class="marginIdArticle" data-partID="a3" data-absoluteaddress="/kapittel/1/punkt/9/" id="kapittel-1-punkt-9"><span class="data-marginOriginalId">3.</span><article class="legalP" data-absoluteaddress="/kapittel/1/punkt/9/ledd/1/" id="kapittel-1-punkt-9-ledd-1">Maskinoffiser kreves ikke i innenriks fart på:</article></article><ul class="defaultList"><li data-li-identifier="3.1." data-name="3.1."><article class="listArticle" data-absoluteaddress="/kapittel/1/punkt/9/ledd/1/punkt/1/" id="kapittel-1-punkt-9-ledd-1-punkt-1"><span class="data-originalId">3.1.</span><article class="legalP" data-absoluteaddress="/kapittel/1/punkt/9/ledd/1/punkt/1/ledd/1/" id="kapittel-1-punkt-9-ledd-1-punkt-1-ledd-1">Passasjerskip med flermotoranlegg hvor fremdriftsmaskineriets effekt er mindre enn 750 kW og hvor det er minst to uavhengige maskinrom.</article></article></li><li data-li-identifier="3.2." data-name="3.2."><article class="listArticle" data-absoluteaddress="/kapittel/1/punkt/9/ledd/1/punkt/2/" id="kapittel-1-punkt-9-ledd-1-punkt-2"><span class="data-originalId">3.2.</span><article class="legalP" data-absoluteaddress="/kapittel/1/punkt/9/ledd/1/punkt/2/ledd/1/" id="kapittel-1-punkt-9-ledd-1-punkt-2-ledd-1">Hurtiggående passasjerskip med flermotoranlegg hvor fremdriftsmaskineriets effekt er mindre enn 1.500 kW og hvor det er minst to uavhengige maskinrom.</article></article></li></ul><article class="marginIdArticle" data-partID="a4_1" data-absoluteaddress="/kapittel/1/punkt/10/" id="kapittel-1-punkt-10"><span class="data-marginOriginalId">4.</span><article class="legalP" data-absoluteaddress="/kapittel/1/punkt/10/ledd/1/" id="kapittel-1-punkt-10-ledd-1">Sjøfartsdirektoratet kan i det enkelte tilfelle fastsette at det skal kreves sertifikat for å gjøre tjeneste som maskinoffiser på skip med mindre fremdriftsmaskineri enn nevnt i nr. 2 andre ledd, dersom det er nødvendig på grunn av skipets type, virksomhet, type maskineri, dets tekniske utstyr, fartsområdet, operasjonsområdet eller andre spesielle sikkerhetsmessige forhold.</article></article> <article class="defaultP" margin-top="true">§ 4 nr. 2 omnummereres til nr. 5.</article> <article class="defaultP" margin-top="true">§ 4 nr. 3 omnummereres til nr. 6 og første punktum skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Den sikkerhetsbemanning som fastsettes i henhold til denne paragraf, skal dekke de aktuelle sikkerhetsrelaterte oppgaver om bord, herunder:</article> <article class="defaultP" margin-top="true">§ 4 nr. 3.1. omnummereres til nr. 6.1. og skal lyde:<ul class="defaultList"><li data-li-identifier="6.1." data-name="6.1."><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">6.1.</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">Påbudt vakthold i sjøen og under land i henhold til den til enhver tid gjeldende forskrift om vakthold på passasjer- og lasteskip.</article></article></li></ul></article> <article class="defaultP" margin-top="true">§ 4 nr. 3.2. til 3.6. omnummereres til nr. 6.2. til 6.6.</article> <article class="defaultP" margin-top="true">§ 4 nr. 3.7. omnummereres til nr. 6.7. og skal lyde:<ul class="defaultList"><li data-li-identifier="6.7." data-name="6.7."><article class="listArticle" data-absoluteaddress="/kapittel/1/ledd/4/punkt/2/" id="kapittel-1-ledd-4-punkt-2"><span class="data-originalId">6.7.</span><article class="legalP" data-absoluteaddress="/kapittel/1/ledd/4/punkt/2/ledd/1/" id="kapittel-1-ledd-4-punkt-2-ledd-1">Overvåke at lasten blir plassert og sikret med hensyn til stabilitet og trim, hindring av brann, forurensning etc.</article></article></li></ul></article> <article class="defaultP" margin-top="true">§ 4 nr. 3.8 til 3.11. omnummereres til nr. 6.8 til 6.11.</article> <article class="defaultP" margin-top="true">§ 4 nr. 4 omnummereres til nr. 7 og skal lyde:</article><article class="marginIdArticle" data-partID="a7_1" data-absoluteaddress="/kapittel/1/punkt/11/" id="kapittel-1-punkt-11"><span class="data-marginOriginalId">7.</span><article class="legalP" data-absoluteaddress="/kapittel/1/punkt/11/ledd/1/" id="kapittel-1-punkt-11-ledd-1">På passasjerskip skal sikkerhetsbemanningen også kunne ivareta passasjerenes sikkerhet under normal drift og i nødsituasjoner.</article><article class="legalP" data-absoluteaddress="/kapittel/1/punkt/11/ledd/2/" id="kapittel-1-punkt-11-ledd-2">For passasjerskip i innenriks fart:</article></article><article class="marginIdArticle" data-partID="a7.1" data-absoluteaddress="/kapittel/1/punkt/12/" id="kapittel-1-punkt-12"><span class="data-marginOriginalId">7.1.</span><article class="legalP" data-absoluteaddress="/kapittel/1/punkt/12/ledd/1/" id="kapittel-1-punkt-12-ledd-1">For å dokumentere dette skal det innsendes en evakueringsanalyse til Sjøfartsdirektoratet.</article></article><article class="marginIdArticle" data-partID="a7.2" data-absoluteaddress="/kapittel/1/punkt/13/" id="kapittel-1-punkt-13"><span class="data-marginOriginalId">7.2.</span><article class="legalP" data-absoluteaddress="/kapittel/1/punkt/13/ledd/1/" id="kapittel-1-punkt-13-ledd-1">Evakueringsanalysen skal vise oppgaver og disponering av personell gjennom hele forløpet av evakueringsprosessen.</article></article><article class="marginIdArticle" data-partID="a7.3" data-absoluteaddress="/kapittel/1/punkt/14/" id="kapittel-1-punkt-14"><span class="data-marginOriginalId">7.3.</span><article class="legalP" data-absoluteaddress="/kapittel/1/punkt/14/ledd/1/" id="kapittel-1-punkt-14-ledd-1">For å kunne verifisere evakueringsanalysen, kan Sjøfartsdirektoratet dessuten kreve at det blir gjennomført en evakueringsdemonstrasjon.</article></article><article class="marginIdArticle" data-partID="a7.4" data-absoluteaddress="/kapittel/1/punkt/15/" id="kapittel-1-punkt-15"><span class="data-marginOriginalId">7.4.</span><article class="legalP" data-absoluteaddress="/kapittel/1/punkt/15/ledd/1/" id="kapittel-1-punkt-15-ledd-1">Foruten det som er nevnt under nr. 6 i paragrafen her, skal det tas hensyn til de til enhver tid gjeldende bestemmelser om radiobetjening<sup class="footnotereference" data-footnotereferencevalue="1" data-unique-footnote-counter="1">1</sup><sup class="footnotereference" data-footnotereferencevalue="2" data-unique-footnote-counter="3">2</sup></article> og helsepersonell.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Forskrift av 11. november 1991 nr. 731 om radiotelegradi og radiotelefoni på passasjer- og lasteskip og forskrift av 27. januar 1999 nr. 149 om radioanlegg og radiotjeneste på passasjer- og lasteskip som omfattes av den internasjonale sjøsikkerhetskonvensjonen, SOLAS 1974.</article><article class="footnote" data-name="2" data-unique-footnote-counter="3"><span class="footnoteLabel">2</span> Forskrift av 2. oktober 1972 nr. 4 om beregning av passasjerantall og om passasjerbekvemmligheten m.v.</article></footer><article class="marginIdArticle" data-partID="a7.5" data-absoluteaddress="/kapittel/1/punkt/16/" id="kapittel-1-punkt-16"><span class="data-marginOriginalId">7.5.</span><article class="legalP" data-absoluteaddress="/kapittel/1/punkt/16/ledd/1/" id="kapittel-1-punkt-16-ledd-1">Dersom sikkerheten til passasjerer søkes ivaretatt på grunnlag av nytt utstyr eller nye driftsmessige løsninger, kan sikkerhetsbemanningen fastsettes som en tidsbegrenset prøveordning.</article><article class="legalP" data-absoluteaddress="/kapittel/1/punkt/16/ledd/2/" id="kapittel-1-punkt-16-ledd-2">For skip i utenriks fart skal relevante regler i Sjøsikkerhetskonvensjonen (SOLAS 74) med senere endringer og tilføyelser følges.</article></article> <article class="defaultP" margin-top="true">§ 4 nr. 5 omnummereres til nr. 8.</article> <article class="defaultP" margin-top="true">§ 5 nr. 1 skal lyde:</article><article class="marginIdArticle" data-partID="a1_2" data-absoluteaddress="/kapittel/1/punkt/17/" id="kapittel-1-punkt-17"><span class="data-marginOriginalId">1.</span><article class="legalP" data-absoluteaddress="/kapittel/1/punkt/17/ledd/1/" id="kapittel-1-punkt-17-ledd-1">Skip som omfattes av denne forskrift skal være utstyrt med en bemanningsoppgave utferdiget av Sjøfartsdirektoratet. Oppgaven skal inneholde opplysninger om bemanningens størrelse, sammensetning, kvalifikasjonskrav og om operasjons- eller fartsområdet, jf. § 4.</article></article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Kvalifikasjoner for påbudt personell i henhold til bemanningsoppgaven skal være i samsvar med sertifiseringslovgivningen og med forskrift om radiotelegrafi og radiotelefoni.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Dersom det oppstår mangler ved den fastsatte sikkerhetsbemanning, kan skipet ikke avgå fra havn, jf. § 10, med mindre det dreier seg om en kort reise hvor de angitte funksjoner i § 4 nr. 6 blir ivaretatt og under forutsetning av at arbeidsordningen og bestemmelser om hviletiden ikke blir berørt. I slike tilfeller skal avvik fra fastsatt bemanning innføres i skipets dagbok. Sjøfartsdirektoratet skal informeres ved utdrag av dagboken.</article> <article class="defaultP" margin-top="true">§ 8 nytt andre ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Skipets sikkerhets- og tilleggsbemanning skal være tilstrekkelig stor i forhold til alle oppgaver som utføres av skipets besetning i tilknytning til skipets drift, om bord eller annet sted, til at alt personell som omfattes av de til enhver tid gjeldende bestemmelser om hviletid, blir i stand til å overholde disse bestemmelser.</article> <article class="defaultP" margin-top="true">§ 9 første ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Sjøfartsdirektoratet kan når som helst innkreve dokumentasjon vedrørende bemanningen, f.eks. registreringsskjema for arbeidstid og hviletid, tariffavtaler, kvalifikasjoner m.v.</article> <article class="defaultP" margin-top="true">§ 10 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Skipsføreren og rederiet er i henhold til sjødyktighetslovens § 106 ansvarlig for at;<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/9/punkt/1/" id="kapittel-1-ledd-9-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/9/punkt/1/ledd/1/" id="kapittel-1-ledd-9-punkt-1-ledd-1">skipet er tilstrekkelig bemannet og at besetningen er kvalifisert i henhold til bestemmelsene som er nevnt i § 6 i forskriften her.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/9/punkt/2/" id="kapittel-1-ledd-9-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/9/punkt/2/ledd/1/" id="kapittel-1-ledd-9-punkt-2-ledd-1">besetningen blir gjort kjent med sine ulike plikter og med alle skipets arrangementer, alt utstyr og alle prosedyrer og særskilte forhold ved skipet som er av betydning for deres plikter, rutinemessig og i nødsituasjoner, og</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/9/punkt/3/" id="kapittel-1-ledd-9-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/9/punkt/3/ledd/1/" id="kapittel-1-ledd-9-punkt-3-ledd-1">besetningen effektivt kan samordne sine gjøremål i en nødsituasjon og ved utførelsen av funksjoner som er avgjørende for sikkerheten og for å hindre forurensning.</article></article></li></ul></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" data-partID="§12" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Sakkyndig råd</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Sjøfartsdirektoratet kan bestemme at saker av prinsipiell betydning blir forelagt Sakkyndig råd som er oppnevnt i henhold til § 17 i lov av 3. juni 1977 nr. 50 om arbeidstiden på skip. Det samme gjelder andre saker når det finnes grunn til det. Ved vurderingen av om hvilke saker som skal forelegges rådet og hvordan disse saker skal behandles, skal iakttas de bestemmelser som er fastsatt om rådets mandat m.v.</article></article> <article class="defaultP" margin-top="true">§ 13, overskriften skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10"><i>Fravik</i></article> <article class="defaultP" margin-top="true">§ 13 nr. 1. skal lyde:</article><article class="marginIdArticle" data-partID="a1_3" data-absoluteaddress="/kapittel/1/punkt/18/" id="kapittel-1-punkt-18"><span class="data-marginOriginalId">1.</span><article class="legalP" data-absoluteaddress="/kapittel/1/punkt/18/ledd/1/" id="kapittel-1-punkt-18-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig, og fraviket må være sikkerhetsmessig forsvarlig. Dette kan bare skje når det ikke er i strid med internasjonal overenskomst som Norge har sluttet seg til.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-04-27-539/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. juli 1999.</article></section></main></body></html>