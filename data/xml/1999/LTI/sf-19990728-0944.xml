<!DOCTYPE html><html lang="no"><head><title>Forskrift om forbud mot ftalater i leketøy og en del sped- og småbarnsprodukter til barn under 36 måneder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:08</dd><dt class="legacyID">Datokode</dt><dd class="legacyID">FOR-1999-07-28-944</dd><dt class="dokid">DokumentID</dt><dd class="dokid">LTI/forskrift/1999-07-28-944</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 19</dd><dt class="dateInForce">I kraft fra</dt><dd class="dateInForce">1999-07-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1990-09-07-730</li></ul></dd><dt class="dateOfPublication">Kunngjort</dt><dd class="dateOfPublication">1999-09-24</dd><dt class="title">Tittel</dt><dd class="title">Forskrift om forbud mot ftalater i leketøy og en del sped- og småbarnsprodukter til barn under 36 måneder.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 28. juli 1999 med hjemmel i lov av 11. juni 1976 nr. 79 om kontroll med produkter og forbrukertjenester (produktkontrolloven) § 4, jf. kgl.res. av 7. september 1990 nr. 730. Jf. EØS-avtalens vedlegg II kapittel XIX (Rdir. 83/189/EØF med endringer ved Rdir. 88/182/EØF og Europaparlaments- og Rdir. 94/10/EF).</dd><dt class="refid">RefID</dt><dd class="refid">forskrift/1999-07-28-944</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot ftalater i leketøy og en del sped- og småbarnsprodukter til barn under 36 måneder.<ul class="tocSubUl"><li>§ 1. Virkeområde</li><li>§ 2. Forbud</li><li>§ 3. Tilsyn</li><li>§ 4. Unntak</li><li>§ 5. Tvangsmulkt</li><li>§ 6. Klage</li><li>§ 7. Straff</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1999-07-28-944" id="dokument"><h1>Forskrift om forbud mot ftalater i leketøy og en del sped- og småbarnsprodukter til barn under 36 måneder.</h1><article class="legalArticle" data-lovdata-URL="LTI/forskrift/1999-07-28-944/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften gjelder produksjon, omsetning og ervervsmessig import og eksport av leketøy eller deler av leketøy som markedsføres til barn under 36 måneder eller som må forventes anvendt som leketøy av barn i denne aldersgruppen. Forskriften gjelder også sped- og småbarnsprodukter som er konstruert eller bestemt for slike formål at det er påregnelig at barn under 36 måneder vil suge eller tygge på dem.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Med leketøy menes produkt som er klart konstruert eller bestemt for det formål å bli brukt i lek av barn.</article></article><article class="legalArticle" data-lovdata-URL="LTI/forskrift/1999-07-28-944/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er forbudt å produsere, importere, eksportere eller omsette produkter som er omfattet av § 1 og som er tilsatt ftalater.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med ftalater menes estre av o-ftalsyre.</article></article><article class="legalArticle" data-lovdata-URL="LTI/forskrift/1999-07-28-944/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Statens forurensningstilsyn, eller den Miljøverndepartementet bemyndiger, fører tilsyn med at denne forskriften følges.</article></article><article class="legalArticle" data-lovdata-URL="LTI/forskrift/1999-07-28-944/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Hvis særlige grunner tilsier det kan Statens forurensningstilsyn, eller den Miljøverndepartementet bemyndiger, ved forskrift gjøre unntak fra forbudet.</article></article><article class="legalArticle" data-lovdata-URL="LTI/forskrift/1999-07-28-944/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tvangsmulkt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For å sikre at bestemmelsene i denne forskriften blir gjennomført kan Statens forurensningstilsyn, eller den Miljøverndepartementet bemyndiger, ilegge tvangsmulkt etter lov av 11. juni 1976 nr. 79 om kontroll med produkter og forbrukertjenester (produktkontrolloven) § 13.</article></article><article class="legalArticle" data-lovdata-URL="LTI/forskrift/1999-07-28-944/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Enkeltvedtak Statens forurensningstilsyn treffer i medhold av denne forskriften kan påklages til Miljøverndepartementet eller den Miljøverndepartementet bemyndiger.</article></article><article class="legalArticle" data-lovdata-URL="LTI/forskrift/1999-07-28-944/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Overtredelse av denne forskriften straffes etter lov av 11. juni 1976 nr. 79 om kontroll med produkter og forbrukertjenester (produktkontrolloven) § 12, hvis ikke strengere straffebestemmelser kommer til anvendelse.</article></article><article class="legalArticle" data-lovdata-URL="LTI/forskrift/1999-07-28-944/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskriften trer i kraft straks. Produkter som er produsert i Norge, eller importert til Norge før forskriftens ikrafttredelse kan likevel omsettes inntil 1. januar 2000.</article></article></main></body></html>