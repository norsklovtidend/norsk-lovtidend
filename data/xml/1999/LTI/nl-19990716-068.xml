<!DOCTYPE html><html lang="no"><head><title>Lov om omdanning av Noregs Kommunalbank til aksjeselskap.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:45</dd><dt class="legacyID">Datokode</dt><dd class="legacyID">LOV-1999-07-16-68</dd><dt class="dokid">DokumentID</dt><dd class="dokid">LTI/lov/1999-07-16-68</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 16</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1949-07-15-1</li><li>lov/1981-06-05-45</li><li>lov/1988-06-10-40</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1999-08-03</dd><dt class="titleShort">Korttittel</dt><dd class="titleShort">Lov om Kommunalbanken AS</dd><dt class="title">Tittel</dt><dd class="title">Lov om omdanning av Noregs Kommunalbank til aksjeselskap.</dd><dt class="miscInformation">Annet om dokumentet</dt><dd class="miscInformation">Ot.prp.nr.44 (1998–1999), Innst.O.nr.76 (1998–1999), Besl.O.nr.74 (1998–1999). Odels- og lagtingsvedtak hhv. 1. og 10. juni 1999. Fremja av Kommunal- og regionaldepartementet.</dd><dt class="refid">RefID</dt><dd class="refid">lov/1999-07-16-68</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om omdanning av Noregs Kommunalbank til aksjeselskap.<ul class="tocSubUl"><li>§ 1. Føremål</li><li>§ 2. Forholdet til aksjelovgivinga</li><li>§ 3. Om retten til å bruke ordet «bank» i namn (firma)</li><li>§ 4. Overføring av offentlege rettar m.v.</li><li>§ 5. Overføring av skyldnader</li><li>§ 6. Førerett til anna statsstilling og venteløn</li><li>§ 7. Overgangsreglar</li><li>§ 8. Iverksetting</li><li>§ 9. Endring av andre lover</li></ul></li></ul></dd></dl></header><main class="documentBody" data-lovdata-URL="LTI/lov/1999-07-16-68" id="dokument"><h1>Lov om omdanning av Noregs Kommunalbank til aksjeselskap.</h1><article class="defaultP" data-text-size="small">Oppheving av følgjande lov:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 15. juli 1949 nr. 1 om Norges Kommunalbank.</article></article></li></ul></article><article class="defaultP" data-text-size="small">Endringar i følgjande lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">1.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov av 5. juni 1981 nr. 45 om tilsattes representasjon i offentlige virksomheters styrende organer m.v.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">2.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov av 10. juni 1988 nr. 40 om finansieringsvirksomhet og finansinstitusjoner.</article></article></li></ul></article><article class="legalArticle" data-lovdata-URL="LTI/lov/1999-07-16-68/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Føremål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Føremålet med denne lova er å regulere forholdet til aksjelovgivinga og visse overgangsspørsmål i samband med omdanning av forvaltningsbedrifta Noregs Kommunalbank til aksjeselskap.</article></article><article class="legalArticle" data-lovdata-URL="LTI/lov/1999-07-16-68/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forholdet til aksjelovgivinga</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Når denne lova trer i kraft, blir Noregs Kommunalbank omdanna til aksjeselskap.</article></article><article class="legalArticle" data-lovdata-URL="LTI/lov/1999-07-16-68/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Om retten til å bruke ordet «bank» i namn (firma)</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Aksjeselskapet Kommunalbanken kan utan hinder av lov 24. mai 1961 nr. 2 om forretningsbanker § 2 bruke ordet «bank», med eller utan tillegg, i sitt namn (firma) og ved omtale av si verksemd.</article></article><article class="legalArticle" data-lovdata-URL="LTI/lov/1999-07-16-68/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overføring av offentlege rettar m.v.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved omdanning av Noregs Kommunalbank til aksjeselskap blir eigedelar, rettar, under det offentlege løyve osv., og skyldnader overførte til aksjeselskapet.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Omregistrering i grunnbok og andre offentlege register i samband med omdanninga skjer ved namneendring.</article></article><article class="legalArticle" data-lovdata-URL="LTI/lov/1999-07-16-68/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overføring av skyldnader</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Overføring til aksjeselskapet av skyldnader knytt til forvaltningsbedrifta Noregs Kommunalbank har frigjerande verknad for staten.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Kravshavarar og andre rettshavarar kan ikkje setje seg imot overføringa eller gjere gjeldande at den er ein bortfallsgrunn for rettsforholdet.</article></article><article class="legalArticle" data-lovdata-URL="LTI/lov/1999-07-16-68/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Førerett til anna statsstilling og venteløn</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Lov 4. mars 1983 nr. 3 om statens tenestemenn m.m. § 13 nr. 2 til 6 om førerett til anna statsstilling og venteløn skal framleis gjelde for tidlegare arbeidstakarar i forvaltningsbedrifta Noregs Kommunalbank som blir sagde opp av grunn som nemnd i tenestemannslova § 13 nr. 1 bokstavene a, b og c, og som var omfatta av desse reglane før omdanninga. Føreretten til anna statsstilling og retten til venteløn etter førre punktum opphøyrer 3 år etter at lova her tek til å gjelde. Føresegna her gjer inga innskrenking i arbeidstakars rettar etter lov 4. februar 1977 nr. 4 om arbeidarvern og arbeidsmiljø m.v. §§ 60 nr. 2 og 67.</article></article><article class="legalArticle" data-lovdata-URL="LTI/lov/1999-07-16-68/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overgangsreglar</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Kongen kan gi overgangsreglar.</article></article><article class="legalArticle" data-lovdata-URL="LTI/lov/1999-07-16-68/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Iverksetting</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Lova her tek til å gjelde frå den tid Kongen fastset.</article></article><article class="legalArticle" data-lovdata-URL="LTI/lov/1999-07-16-68/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Endring av andre lover</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Frå den tid lova tek til å gjelde, skal desse føresegnene i andre lover endrast slik:</article> <article class="defaultP" margin-top="true">1. Lov 15. juli 1949 nr. 1 om Norges Kommunalbank blir oppheva.</article> <article class="defaultP" margin-top="true">2. I lov 5. juni 1981 nr. 45 om representasjon av tilsatte i styrende organer i offentlige virksomheter blir § 8 nr. 5 oppheva.</article> <article class="defaultP" margin-top="true">3. I lov 10. juni 1988 nr. 40 om finansieringsvirksomhet og finansinstitusjoner skal § 2-2 andre ledd nytt nr. 8 lyde:<ul class="defaultList"><li data-li-identifier="8." data-name="8."><article class="listArticle" data-absoluteaddress="/paragraf/9/ledd/1/punkt/1/" id="paragraf-9-ledd-1-punkt-1"><span class="data-originalId">8.</span><article class="legalP" data-absoluteaddress="/paragraf/9/ledd/1/punkt/1/ledd/1/" id="paragraf-9-ledd-1-punkt-1-ledd-1">staten og Kommunal Landspensjonskasse (KLP) hver for seg eier mer enn 10 prosent av aksjekapitalen i Kommunalbanken AS.</article></article></li></ul></article> <article class="defaultP" margin-top="true">Noverande nr. 8 og 9 bli nye nr. 9 og 10.</article></article></main></body></html>