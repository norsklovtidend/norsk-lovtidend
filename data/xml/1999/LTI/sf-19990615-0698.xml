<!DOCTYPE html><html lang="no"><head><title>Forskrift om fradrag for merutgifter til kost, losji og besøksreiser til hjemmet for skattytere som pendler innen EØS-området (EØS-pendlerforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">FOR-1999-06-15-698</dd><dt class="dokid">DokumentID</dt><dd class="dokid">LTI/forskrift/1999-06-15-698</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 13</dd><dt class="dateInForce">I kraft fra</dt><dd class="dateInForce">1999-06-15 (med virkning fom inntektsåret 1998)</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§44</li></ul></dd><dt class="dateOfPublication">Kunngjort</dt><dd class="dateOfPublication">1999-07-12</dd><dt class="titleShort">Korttittel</dt><dd class="titleShort">EØS-pendlerforskriften</dd><dt class="title">Tittel</dt><dd class="title">Forskrift om fradrag for merutgifter til kost, losji og besøksreiser til hjemmet for skattytere som pendler innen EØS-området (EØS-pendlerforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 15. juni 1999 med hjemmel i lov av 18. august 1911 nr. 8 om skatt av formue og inntekt (skatteloven) § 44 første ledd bokstav g nr. 2. Jf. EØS-avtalens artikkel 28 og vedlegg V punkt 2 (Rfo. (EØF) nr. 1612/68).</dd><dt class="refid">RefID</dt><dd class="refid">forskrift/1999-06-15-698</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fradrag for merutgifter til kost, losji og besøksreiser til hjemmet for skattytere som pendler innen EØS-området (EØS-pendlerforskriften).<ul class="tocSubUl"><li>I<ul class="tocSubUl"><li>Kapittel 1 Alminnelige bestemmelser<ul class="tocSubUl"><li>§ 1-1.</li></ul></li><li>Kapittel 2 Fradragsvilkår<ul class="tocSubUl"><li>§ 2-1.</li><li>§ 2-2.</li><li>§ 2-3.</li></ul></li><li>Kapittel 3 Dokumentasjonsplikt<ul class="tocSubUl"><li>§ 3-1.</li><li>§ 3-2.</li><li>§ 3-3.</li><li>§ 3-4.</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1999-06-15-698" id="dokument"><h1>Forskrift om fradrag for merutgifter til kost, losji og besøksreiser til hjemmet for skattytere som pendler innen EØS-området (EØS-pendlerforskriften).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-06-15-698/KAPITTEL_1" data-partID="k1"><h2 data-text-align="center">I</h2><section class="section" data-name="kap1" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1999-06-15-698/KAPITTEL_1-1" data-partID="k1-1"><h3>Kapittel 1 Alminnelige bestemmelser</h3><article class="legalArticle" data-lovdata-URL="LTI/forskrift/1999-06-15-698/§1-1" data-name="§1-1" data-partID="§1-1" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1-1</span>.</h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Forskriften gjelder fradrag for merutgifter til kost, losji, småutgifter og besøksreiser til hjemmet etter skatteloven § 44 første ledd bokstav g nr. 2 for person som er skattepliktig til Norge etter skatteloven § 15 første ledd bokstav a, og som av hensyn til sitt arbeid må bo utenfor det hjem han har i en annen EØS-stat. Forskriften regulerer ikke det skattemessige bostedet i Norge etter skatteloven § 17 første ledd, jf § 24.</article><article class="legalP" data-absoluteaddress="/kapittel/1/kapittel/1/paragraf/1/ledd/2/" id="kapittel-1-kapittel-1-paragraf-1-ledd-2">Fradrag etter denne forskrift inngår i eventuelt fradrag etter forskrift av 14. januar 1983 nr. 18 om standardfradrag for utenlandske arbeidstakere.</article><article class="legalP" data-absoluteaddress="/kapittel/1/kapittel/1/paragraf/1/ledd/3/" id="kapittel-1-kapittel-1-paragraf-1-ledd-3">Ved krav om fradrag etter denne forskrift bortfaller rett til fradrag for eventuelle merutgifter ved å pendle mellom en eller flere boliger i Norge.</article></article></section><section class="section" data-name="kap2" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1999-06-15-698/KAPITTEL_1-2" data-partID="k1-2"><h3>Kapittel 2 Fradragsvilkår</h3><article class="legalArticle" data-lovdata-URL="LTI/forskrift/1999-06-15-698/§2-1" data-name="§2-1" data-partID="§2-1" data-absoluteaddress="/kapittel/1/kapittel/2/paragraf/1/" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 2-1</span>.</h4><article class="legalP" data-absoluteaddress="/kapittel/1/kapittel/2/paragraf/1/ledd/1/" id="kapittel-1-kapittel-2-paragraf-1-ledd-1">Fradrag gis i henhold til skatteloven § 44 første ledd bokstav g nr 2 med tilhørende forskrifter og reguleringer, selv om skattyteren har skattemessig bosted i Norge. Vilkåret er at skattyteren har sitt virkelige hjem i annen EØS-stat og pendler mellom dette hjem og norsk bosted, etter de kriterier som følger av dette kapittel.</article></article><article class="legalArticle" data-lovdata-URL="LTI/forskrift/1999-06-15-698/§2-2" data-name="§2-2" data-partID="§2-2" data-absoluteaddress="/kapittel/1/kapittel/2/paragraf/2/" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 2-2</span>.</h4><article class="legalP" data-absoluteaddress="/kapittel/1/kapittel/2/paragraf/2/ledd/1/" id="kapittel-1-kapittel-2-paragraf-2-ledd-1">Hvorvidt skattyteren har sitt virkelige hjem i annen EØS-stat avgjøres etter kriteriene i §§ 2 til 5 i forskrift av 29. september 1978 nr. 1 om skattemessig bosted i henhold til skatteloven § 24 annet ledd bokstav c.</article></article><article class="legalArticle" data-lovdata-URL="LTI/forskrift/1999-06-15-698/§2-3" data-name="§2-3" data-partID="§2-3" data-absoluteaddress="/kapittel/1/kapittel/2/paragraf/3/" id="kapittel-1-kapittel-2-paragraf-3"><h4 class="legalArticleHeader"><span class="legalArticleValue">§ 2-3</span>.</h4><article class="legalP" data-absoluteaddress="/kapittel/1/kapittel/2/paragraf/3/ledd/1/" id="kapittel-1-kapittel-2-paragraf-3-ledd-1">Enslig skattyter som har fylt 22 år eller mer i inntektsåret, og som har selvstendig bolig i Norge, anses ikke å ha sitt virkelige hjem i bolig i annen EØS-stat, selv om han pendler dit. Med selvstendig bolig forstås hus eller leilighet med kjøkken som den enslige disponerer for et tidsrom som må forutsettes å få en varighet av minst 6 måneder.</article></article></section><section class="section" data-name="kap3" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTI/forskrift/1999-06-15-698/KAPITTEL_1-3" data-partID="k1-3"><h3>Kapittel 3 Dokumentasjonsplikt</h3><article class="legalArticle" data-lovdata-URL="LTI/forskrift/1999-06-15-698/§3-1" data-name="§3-1" data-partID="§3-1" data-absoluteaddress="/kapittel/1/kapittel/3/paragraf/1/" id="kapittel-1-kapittel-3-paragraf-1"><h4 class="legalArticleHeader"><span class="legalArticleValue">§ 3-1</span>.</h4><article class="legalP" data-absoluteaddress="/kapittel/1/kapittel/3/paragraf/1/ledd/1/" id="kapittel-1-kapittel-3-paragraf-1-ledd-1">Person som krever fradrag for merutgifter ved besøksreiser til familie i en annen EØS-stat, skal dokumentere familietilknytningen med vigsels- eller fødselsattest, samt felles bostedsadresse i utlandet.</article><article class="legalP" data-absoluteaddress="/kapittel/1/kapittel/3/paragraf/1/ledd/2/" id="kapittel-1-kapittel-3-paragraf-1-ledd-2">Enslige må dokumentere bostedsadresse i utlandet, samt sannsynliggjøre boligenes standard.</article></article><article class="legalArticle" data-lovdata-URL="LTI/forskrift/1999-06-15-698/§3-2" data-name="§3-2" data-partID="§3-2" data-absoluteaddress="/kapittel/1/kapittel/3/paragraf/2/" id="kapittel-1-kapittel-3-paragraf-2"><h4 class="legalArticleHeader"><span class="legalArticleValue">§ 3-2</span>.</h4><article class="legalP" data-absoluteaddress="/kapittel/1/kapittel/3/paragraf/2/ledd/1/" id="kapittel-1-kapittel-3-paragraf-2-ledd-1">Forskrift av 9. desember 1992 nr. 1042 om krav til legitimasjon vedrørende fradrag for merutgifter til kost og losji ved arbeidsopphold utenfor hjemmet gjelder tilsvarende når kravet til bosted i en annen EØS-stat etter denne forskrift er oppfylt. Antallet besøksreiser til det utenlandske hjem kan kreves dokumentert med kvitteringer, bilag mv. Ved bruk av bil innrømmes fradrag etter satser som fastsettes årlig av Skattedirektoratet.</article></article><article class="legalArticle" data-lovdata-URL="LTI/forskrift/1999-06-15-698/§3-3" data-name="§3-3" data-partID="§3-3" data-absoluteaddress="/kapittel/1/kapittel/3/paragraf/3/" id="kapittel-1-kapittel-3-paragraf-3"><h4 class="legalArticleHeader"><span class="legalArticleValue">§ 3-3</span>.</h4><article class="legalP" data-absoluteaddress="/kapittel/1/kapittel/3/paragraf/3/ledd/1/" id="kapittel-1-kapittel-3-paragraf-3-ledd-1">Ligningsmyndighetene kan kreve at dokumentasjon etter denne forskrift framlegges i notarialbekreftet kopi sammen med oversettelse til norsk av autorisert translatør.</article></article><article class="legalArticle" data-lovdata-URL="LTI/forskrift/1999-06-15-698/§3-4" data-name="§3-4" data-partID="§3-4" data-absoluteaddress="/kapittel/1/kapittel/3/paragraf/4/" id="kapittel-1-kapittel-3-paragraf-4"><h4 class="legalArticleHeader"><span class="legalArticleValue">§ 3-4</span>.</h4><article class="legalP" data-absoluteaddress="/kapittel/1/kapittel/3/paragraf/4/ledd/1/" id="kapittel-1-kapittel-3-paragraf-4-ledd-1">Utgifter betalt i utenlandsk valuta skal omregnes til norske kroner etter en årlig gjennomsnittskurs.</article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-06-15-698/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft straks med virkning fra og med inntektsåret 1998.</article></section></main></body></html>