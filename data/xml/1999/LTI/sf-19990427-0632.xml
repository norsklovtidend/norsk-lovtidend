<!DOCTYPE html><html lang="no"><head><title>Forskrift om nautikkstudiet ved Norges teknisk-naturvitenskapelige universitet (NTNU).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:32</dd><dt class="legacyID">Datokode</dt><dd class="legacyID">FOR-1999-04-27-632</dd><dt class="dokid">DokumentID</dt><dd class="dokid">LTI/forskrift/1999-04-27-632</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 12</dd><dt class="dateInForce">I kraft fra</dt><dd class="dateInForce">1999-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">1999-07-09</dd><dt class="title">Tittel</dt><dd class="title">Forskrift om nautikkstudiet ved Norges teknisk-naturvitenskapelige universitet (NTNU).</dd><dt class="miscInformation">Annet om dokumentet</dt><dd class="miscInformation">Fastsatt av Kollegiet ved NTNU 27. april 1999 med hjemmel i lov av 12. mai 1995 nr. 22 om universiteter og høgskoler § 50 nr. 6.</dd><dt class="refid">RefID</dt><dd class="refid">forskrift/1999-04-27-632</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om nautikkstudiet ved Norges teknisk-naturvitenskapelige universitet (NTNU).<ul class="tocSubUl"><li>A. Generelt</li><li>B. Opptak</li><li>C. Studiet</li><li>D. Vitnemål og grad</li><li>E. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/1999-04-27-632" id="dokument"><h1>Forskrift om nautikkstudiet ved Norges teknisk-naturvitenskapelige universitet (NTNU).</h1><section class="section" data-name="kapA" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-04-27-632/KAPITTEL_1" data-partID="k1"><h2>A. Generelt</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Som hovedregel gjelder bestemmelsene i forskrift om graden sivilingeniør ved NTNU, vedtatt av Kollegiet 16. september 1998 nr. 943 og forskrift for eksamen ved NTNU, vedtatt av Kollegiet 19. juni 1997 nr. 1099 også for nautikkstudiet.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Fagutvalget for utdanning i nautikk i samarbeid med Fakultet for marin teknikk har ansvaret for den praktiske gjennomføring av utdanning i nautikk ved NTNU.</article></section><section class="section" data-name="kapB" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-04-27-632/KAPITTEL_2" data-partID="k2"><h2>B. Opptak</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Opptak til nautikkstudiet skjer annethvert år.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Søkerne til studiet må ha generell studiekompetanse.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Følgende utdanningsbakgrunn gir adgang til studiet:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/ledd/3/punkt/1/" id="kapittel-2-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/2/ledd/3/punkt/1/ledd/1/" id="kapittel-2-ledd-3-punkt-1-ledd-1">Maritim høgskole</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/ledd/3/punkt/2/" id="kapittel-2-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/2/ledd/3/punkt/2/ledd/1/" id="kapittel-2-ledd-3-punkt-2-ledd-1">Sjøkrigsskolen – operativ linje</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/ledd/3/punkt/3/" id="kapittel-2-ledd-3-punkt-3"><span class="data-originalId">c)</span><article class="legalP" data-absoluteaddress="/kapittel/2/ledd/3/punkt/3/ledd/1/" id="kapittel-2-ledd-3-punkt-3-ledd-1">Annen likeverdig utdanning.</article></article></li></ul></article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Det kreves minst ett års praksis fra maritim virksomhet.</article></section><section class="section" data-name="kapC" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1999-04-27-632/KAPITTEL_3" data-partID="k3"><h2>C. Studiet</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Nautikkstudiet består av to årskurs og en hovedoppgave.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Gradsutvalget for sivilingeniørutdanningen vedtar etter forslag fra Fagutvalget, studieplanen for nautikkstudiet.</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Da opptak til nautikkstudiet skjer annethvert år, vil enkelte av emnene som inngår i studiet, også bli undervist kun annethvert år.</article><article class="legalP" data-absoluteaddress="/kapittel/3/ledd/4/" id="kapittel-3-ledd-4">Studenter som ikke fyller kravet i forskrift om graden sivilingeniør § 10.3, angående oppflytting, blir gitt individuelt opplegg for gjennomføring av resterende del av studiet.</article><article class="legalP" data-absoluteaddress="/kapittel/3/ledd/5/" id="kapittel-3-ledd-5">Studieopplegget avgjøres av Fakultet for marin teknikk i samråd med Fagutvalget.</article><article class="legalP" data-absoluteaddress="/kapittel/3/ledd/6/" id="kapittel-3-ledd-6">Studenter, som ifølge forskrift om graden sivilingeniør § 7.2, ønsker å ta emner fra høyere årskurs, kan bare benytte denne ordning for emner som undervises hvert studieår. Melding om emner som ønskes tatt fra neste årskurs sendes til Fakultet for marin teknikk på særskilt skjema innen 15. september for emner ved høsteksamen og innen 15. februar for emner ved våreksamen.</article><article class="legalP" data-absoluteaddress="/kapittel/3/ledd/7/" id="kapittel-3-ledd-7">Studenter, som ifølge forskrift om graden sivilingeniør § 4, ønsker å gjennomføre ett eller begge årskurs som deltidsstudium, må ta de emner som undervises annethvert år til den tid undervisning i emnene blir gitt. Melding om emnefordeling gis på særskilt skjema innen 15. september. Emnefordelingen godkjennes av Fakultet for marin teknikk og er bindende.</article></section><section class="section" data-name="kapD" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1999-04-27-632/KAPITTEL_4" data-partID="k4"><h2>D. Vitnemål og grad</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Ved kgl.res. 10. mai 1996 nr. 420 kan NTNU tildele graden maritim kandidat som gir enerett til tilsvarende tittel, til studenter som har fullført nautikkstudiet.</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Kandidater som har fullført nautikkstudiet blir tildelt vitnemål.</article></section><section class="section" data-name="kapE" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1999-04-27-632/KAPITTEL_5" data-partID="k5"><h2>E. Iverksetting</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Disse bestemmelser erstatter bestemmelsene for nautikkstudiet av 27. april 1989 og gjelder for alle studenter i nautikkstudiet.</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Bestemmelsene trer i kraft 1. september 1999.</article></section></main></body></html>