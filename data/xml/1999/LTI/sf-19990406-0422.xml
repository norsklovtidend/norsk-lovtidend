<!DOCTYPE html><html lang="no"><head><title>Forskrift om avgrensning av fritak for investeringsavgift for investeringer i vindkraftanlegg, bioenergianlegg, varmepumper, fjernvarmeanlegg, mikro- og minivannkraftverk, tidevannsanlegg og distribusjonsnett for naturgass.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1999-04-06-422</dd><dt class="dokid">DokumentID</dt><dd class="dokid">LTI/forskrift/1999-04-06-422</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 9</dd><dt class="dateInForce">I kraft fra</dt><dd class="dateInForce">1999-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1998-11-30-1224/§14</li><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1999-06-09</dd><dt class="title">Tittel</dt><dd class="title">Forskrift om avgrensning av fritak for investeringsavgift for investeringer i vindkraftanlegg, bioenergianlegg, varmepumper, fjernvarmeanlegg, mikro- og minivannkraftverk, tidevannsanlegg og distribusjonsnett for naturgass.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 6. april 1999 med hjemmel i Stortingets vedtak av 30. november 1998 nr. 1224 om merverdiavgift og avgift på investeringer m.v. avsnitt II § 14 nr. 1 jf. § 12 og § 13.</dd><dt class="refid">RefID</dt><dd class="refid">forskrift/1999-04-06-422</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgrensning av fritak for investeringsavgift for investeringer i vindkraftanlegg, bioenergianlegg, varmepumper, fjernvarmeanlegg, mikro- og minivannkraftverk, tidevannsanlegg og distribusjonsnett for naturgass.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1999-04-06-422" id="dokument"><h1>Forskrift om avgrensning av fritak for investeringsavgift for investeringer i vindkraftanlegg, bioenergianlegg, varmepumper, fjernvarmeanlegg, mikro- og minivannkraftverk, tidevannsanlegg og distribusjonsnett for naturgass.</h1><article class="legalArticle" data-lovdata-URL="LTI/forskrift/1999-04-06-422/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for investeringer i vindkraftanlegg, bioenergianlegg, varmepumper, fjernvarmeanlegg, mikro- og minivannkraftverk, tidevannsanlegg og distribusjonsnett for naturgass.</article></article><article class="legalArticle" data-lovdata-URL="LTI/forskrift/1999-04-06-422/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1"><i>Vindturbin:</i> Innretning for produksjon av elektrisk energi bestående av tårn, vinger, maskinhus og generator.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1"><i>Vindkraftanlegg:</i> En eller flere vindturbiner med tilhørende interne elektriske anlegg som fungerer som en produksjonsenhet.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1"><i>Biomasse:</i> Ikke-fossilt materiale av biologisk opprinnelse.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1"><i>Bioenergianlegg:</i> Installasjoner og anlegg som omformer biomasse til termisk energi, mekanisk energi, elektrisk energi eller kombinasjoner av disse, samt anlegg og installasjoner for konvertering eller videreforedling av biomasse til energibærer.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1"><i>Varmepumpe:</i> Innretning som ved tilførsel av energi hever temperaturen i et varmemedium slik at den termiske energien kan brukes til oppvarmingsformål.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1"><i>Fjernvarmenett:</i> Komplett røranlegg for distribusjon av termisk energi fra varmesentral til og med kundesentral.</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1"><i>Mikro- og minivannkraftverk:</i> Installasjoner og anlegg som utnytter vannets fallenergi til produksjon av elektrisk energi hvor total installert effekt er mindre enn 1000 kW.</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/2/ledd/1/punkt/8/" id="paragraf-2-ledd-1-punkt-8"><span class="data-originalId">h)</span><article class="legalP" data-absoluteaddress="/paragraf/2/ledd/1/punkt/8/ledd/1/" id="paragraf-2-ledd-1-punkt-8-ledd-1"><i>Tidevannsanlegg:</i> Innretning som utnytter bevegelsesenergien i vannstrømmer til produksjon av elektrisk energi.</article></article></li><li data-li-identifier="i)" data-name="i)"><article class="listArticle" data-absoluteaddress="/paragraf/2/ledd/1/punkt/9/" id="paragraf-2-ledd-1-punkt-9"><span class="data-originalId">i)</span><article class="legalP" data-absoluteaddress="/paragraf/2/ledd/1/punkt/9/ledd/1/" id="paragraf-2-ledd-1-punkt-9-ledd-1"><i>Øvrig teknisk utstyr:</i> Nødvendige anlegg og utstyr for regulering, kontroll og tilkobling til elektrisk nett.</article></article></li><li data-li-identifier="j)" data-name="j)"><article class="listArticle" data-absoluteaddress="/paragraf/2/ledd/1/punkt/10/" id="paragraf-2-ledd-1-punkt-10"><span class="data-originalId">j)</span><article class="legalP" data-absoluteaddress="/paragraf/2/ledd/1/punkt/10/ledd/1/" id="paragraf-2-ledd-1-punkt-10-ledd-1"><i>Distribusjonsnett for naturgass:</i> Installasjoner og anlegg som transporterer og distribuerer naturgass til kunde.</article></article></li></ul></article></article><article class="legalArticle" data-lovdata-URL="LTI/forskrift/1999-04-06-422/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fritaket for investeringsavgift i vindkraftanlegg, bioenergianlegg, varmepumper, fjernvarmeanlegg, mikro- og minivannkraftverk, tidevannsanlegg og distribusjonsnett for naturgass omfatter investeringer i:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Anlegg og utstyr for vindkraftanlegg. Dette omfatter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/ledd/1/punkt/1/" id="paragraf-3-ledd-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/1/ledd/1/" id="paragraf-3-ledd-1-punkt-1-ledd-1-punkt-1-ledd-1">Vindturbin.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/1/ledd/1/punkt/2/" id="paragraf-3-ledd-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/2/ledd/1/" id="paragraf-3-ledd-1-punkt-1-ledd-1-punkt-2-ledd-1">Fundamentering.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/1/ledd/1/punkt/3/" id="paragraf-3-ledd-1-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/3/ledd/1/" id="paragraf-3-ledd-1-punkt-1-ledd-1-punkt-3-ledd-1">Øvrig teknisk utstyr.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Anlegg og utstyr for bioenergianlegg. Dette omfatter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/2/ledd/1/punkt/1/" id="paragraf-3-ledd-1-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/1/ledd/1/" id="paragraf-3-ledd-1-punkt-2-ledd-1-punkt-1-ledd-1">Forbrenningsutstyr (ovn, brennkammer o.l.) og tilhørende fast utstyr for håndtering av brensel, aske og røykgass. Investeringer i vedovner omfattes ikke.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/ledd/1/punkt/2/" id="paragraf-3-ledd-1-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/2/ledd/1/" id="paragraf-3-ledd-1-punkt-2-ledd-1-punkt-2-ledd-1">Turbin og annet nødvendig utstyr for produksjon av elektrisk eller mekanisk energi i bioenergianlegg.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/2/ledd/1/punkt/3/" id="paragraf-3-ledd-1-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/3/ledd/1/" id="paragraf-3-ledd-1-punkt-2-ledd-1-punkt-3-ledd-1">Anlegg for kjemisk eller mekanisk bearbeiding av biomasse til energibærer.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/1/punkt/2/ledd/1/punkt/4/" id="paragraf-3-ledd-1-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/1/punkt/2/ledd/1/punkt/4/ledd/1/" id="paragraf-3-ledd-1-punkt-2-ledd-1-punkt-4-ledd-1">Øvrig teknisk utstyr.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Anlegg og utstyr for varmepumper. Dette omfatter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/3/ledd/1/punkt/1/" id="paragraf-3-ledd-1-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/3/ledd/1/punkt/1/ledd/1/" id="paragraf-3-ledd-1-punkt-3-ledd-1-punkt-1-ledd-1">varmepumpe: inkludert kompressor(er), utstyr for varmeopptak, ekspansjonsventiler og varmeveksler(e).</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/3/ledd/1/punkt/2/" id="paragraf-3-ledd-1-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/3/ledd/1/punkt/2/ledd/1/" id="paragraf-3-ledd-1-punkt-3-ledd-1-punkt-2-ledd-1">Øvrig teknisk utstyr.</article></article></li></ul></article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Anlegg og utstyr for fjernvarmeanlegg. Dette omfatter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/4/ledd/1/punkt/1/" id="paragraf-3-ledd-1-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/4/ledd/1/punkt/1/ledd/1/" id="paragraf-3-ledd-1-punkt-4-ledd-1-punkt-1-ledd-1">Fjernvarmenett.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/4/ledd/1/punkt/2/" id="paragraf-3-ledd-1-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/4/ledd/1/punkt/2/ledd/1/" id="paragraf-3-ledd-1-punkt-4-ledd-1-punkt-2-ledd-1">Utstyr for tilførsel av termisk energi inklusive spillvarme, med unntak av enhet for omforming til termisk energi.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/4/ledd/1/punkt/3/" id="paragraf-3-ledd-1-punkt-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/4/ledd/1/punkt/3/ledd/1/" id="paragraf-3-ledd-1-punkt-4-ledd-1-punkt-3-ledd-1">Øvrig teknisk utstyr.</article></article></li></ul></article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Anlegg og utstyr for mikro- og minivannkraftverk. Dette omfatter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/5/ledd/1/punkt/1/" id="paragraf-3-ledd-1-punkt-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/5/ledd/1/punkt/1/ledd/1/" id="paragraf-3-ledd-1-punkt-5-ledd-1-punkt-1-ledd-1">Dam, vanninntak og vannvei.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/5/ledd/1/punkt/2/" id="paragraf-3-ledd-1-punkt-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/5/ledd/1/punkt/2/ledd/1/" id="paragraf-3-ledd-1-punkt-5-ledd-1-punkt-2-ledd-1">Kraftstasjon med turbiner og tilhørende generatorer.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/5/ledd/1/punkt/3/" id="paragraf-3-ledd-1-punkt-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/5/ledd/1/punkt/3/ledd/1/" id="paragraf-3-ledd-1-punkt-5-ledd-1-punkt-3-ledd-1">Øvrig teknisk utstyr.</article></article></li></ul></article></article></li><li data-li-identifier="6." data-name="6."><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">Anlegg og utstyr for tidevannsanlegg. Dette omfatter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/6/ledd/1/punkt/1/" id="paragraf-3-ledd-1-punkt-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/6/ledd/1/punkt/1/ledd/1/" id="paragraf-3-ledd-1-punkt-6-ledd-1-punkt-1-ledd-1">Rotorer og forankringsanlegg.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/6/ledd/1/punkt/2/" id="paragraf-3-ledd-1-punkt-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/6/ledd/1/punkt/2/ledd/1/" id="paragraf-3-ledd-1-punkt-6-ledd-1-punkt-2-ledd-1">Gearboks og generator.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/6/ledd/1/punkt/3/" id="paragraf-3-ledd-1-punkt-6-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/6/ledd/1/punkt/3/ledd/1/" id="paragraf-3-ledd-1-punkt-6-ledd-1-punkt-3-ledd-1">Øvrig teknisk utstyr.</article></article></li></ul></article></article></li><li data-li-identifier="7." data-name="7."><article class="listArticle" data-absoluteaddress="/paragraf/3/ledd/1/punkt/7/" id="paragraf-3-ledd-1-punkt-7"><span class="data-originalId">7.</span><article class="legalP" data-absoluteaddress="/paragraf/3/ledd/1/punkt/7/ledd/1/" id="paragraf-3-ledd-1-punkt-7-ledd-1">Distribusjonsnett for naturgass. Dette omfatter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/7/ledd/1/punkt/1/" id="paragraf-3-ledd-1-punkt-7-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/7/ledd/1/punkt/1/ledd/1/" id="paragraf-3-ledd-1-punkt-7-ledd-1-punkt-1-ledd-1">Rør, ventiler, tanker og lager som inngår i transportnett fram til kunde.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/7/ledd/1/punkt/2/" id="paragraf-3-ledd-1-punkt-7-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/7/ledd/1/punkt/2/ledd/1/" id="paragraf-3-ledd-1-punkt-7-ledd-1-punkt-2-ledd-1">Stasjoner med utstyr for kompresjon, trykkreduksjon, nedkjøling til flytende naturgass, kondensering og fordampning.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/7/ledd/1/punkt/3/" id="paragraf-3-ledd-1-punkt-7-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/7/ledd/1/punkt/3/ledd/1/" id="paragraf-3-ledd-1-punkt-7-ledd-1-punkt-3-ledd-1">Styre-, måle-, teste- og sikringssystem med tilhørende bygningsmessige anlegg.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/1/punkt/7/ledd/1/punkt/4/" id="paragraf-3-ledd-1-punkt-7-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/1/punkt/7/ledd/1/punkt/4/ledd/1/" id="paragraf-3-ledd-1-punkt-7-ledd-1-punkt-4-ledd-1">Utstyr for kvalitetsmodifisering.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/1999-04-06-422/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fritakene etter § 3 gjelder ikke for anlegg for kraftoverføring fra de aktuelle anlegg til kraftledningsnett. Fritaket gjelder til og med apparatanlegg for utgående kraftledning fra anleggene.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Bestemmelsene i § 3 nr. 7 omfatter ikke anskaffelser av varer og tjenester som er fritatt for merverdiavgift etter merverdiavgiftsloven § 16 første ledd nr. 1 bokstav b, jf. nr. 1 siste punktum.</article></article><article class="legalArticle" data-lovdata-URL="LTI/forskrift/1999-04-06-422/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Foruten anskaffelse av driftsmidler som nevnt i denne forskrift omfatter fritaket også tjenester ved påkostning, ombygging, drift, reparasjon og vedlikehold av slike driftsmidler samt varer som inkorporeres i driftsmiddelet i forbindelse med slikt arbeid.</article></article><article class="legalArticle" data-lovdata-URL="LTI/forskrift/1999-04-06-422/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Avgiftsfritaket gjelder bare for varer som leveres eller uttas og arbeid som utføres etter tidspunktet for denne forskriftens ikrafttredelse.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Ved isolert levering av maskiner og maskinelt utstyr som leverandøren skal montere, tilknytte mv for oppdragsgiveren, anses levering å være skjedd på det tidspunkt alt er ferdig overlevert. Er noen del av en slik leveranse innført fra utlandet av oppdragsgiveren, skal det ikke betales investeringsavgift dersom innførselen er skjedd etter 31. oktober 1998 og leverandøren i henhold til kontrakten foretar montering, tilknytning, innkjøring mv etter 1. januar 1999.</article></article><article class="legalArticle" data-lovdata-URL="LTI/forskrift/1999-04-06-422/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft 1. januar 1999.</article></article></main></body></html>