<!DOCTYPE html><html lang="no"><head><title>Forskrift om faglig innhold og vurderingsordninger for faglærerutdanningen i musikk, dans og drama.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">FOR-1999-06-22-990</dd><dt class="dokid">DokumentID</dt><dd class="dokid">LTI/forskrift/1999-06-22-990</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 20</dd><dt class="dateInForce">I kraft fra</dt><dd class="dateInForce">1999-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§46</li></ul></dd><dt class="dateOfPublication">Kunngjort</dt><dd class="dateOfPublication">1999-10-08</dd><dt class="title">Tittel</dt><dd class="title">Forskrift om faglig innhold og vurderingsordninger for faglærerutdanningen i musikk, dans og drama.</dd><dt class="miscInformation">Annet om dokumentet</dt><dd class="miscInformation">Fastsatt av Kirke-, utdannings- og forskningsdepartementet 22. juni 1999 med hjemmel i lov av 12. mai 1995 nr. 22 om universiteter og høgskoler § 46 nr. 2.</dd><dt class="refid">RefID</dt><dd class="refid">forskrift/1999-06-22-990</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om faglig innhold og vurderingsordninger for faglærerutdanningen i musikk, dans og drama.<ul class="tocSubUl"><li>§ 1. Organisering og innhold</li><li>§ 2. Fastsetting av fagplan</li><li>§ 3. Praksisopplæring</li><li>§ 4. Eksamensbestemmelser</li><li>§ 5. Vurderingsuttrykk</li><li>§ 6. Vitnemål</li><li>§ 7. Fritak fra eksamen eller prøve</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1999-06-22-990" id="dokument"><h1>Forskrift om faglig innhold og vurderingsordninger for faglærerutdanningen i musikk, dans og drama.</h1><article class="legalArticle" data-lovdata-URL="LTI/forskrift/1999-06-22-990/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Organisering og innhold</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Faglærerutdanning i musikk, dans og drama er treårig (60 vekttall). Utdanningen forutsetter valg av ett av de tre fagene som hovedområde for studiet. Utdanningen består av følgende hoveddeler og studieenheter med angitte vekttall:<table><tbody><tr><td colspan="2" data-text-align="left" data-vertical-align="top">Fellesstudier:</td></tr><tr><td data-text-align="left" data-vertical-align="top">Pedagogikk</td><td data-text-align="right" data-vertical-align="bottom">10 vt</td></tr><tr><td data-text-align="left" data-vertical-align="top">Kunstfagdidaktikk</td><td data-text-align="right" data-vertical-align="bottom">5 vt</td></tr><tr><td data-text-align="left" data-vertical-align="top">Praksisopplæring</td><td data-text-align="right" data-vertical-align="bottom" /></tr><tr><td data-text-align="left" data-vertical-align="top">Grunnstudium i musikk, dans eller drama</td><td data-text-align="right" data-vertical-align="bottom">20 vt</td></tr><tr><td data-text-align="left" data-vertical-align="top">Hjelpedisipliner, valgemner og tverrfaglig arbeid</td><td data-text-align="right" data-vertical-align="bottom">15 vt</td></tr><tr><td data-text-align="left" data-vertical-align="top">Fordypnings- eller støttefag</td><td data-text-align="right" data-vertical-align="bottom">10 vt</td></tr></tbody></table></article></article><article class="legalArticle" data-lovdata-URL="LTI/forskrift/1999-06-22-990/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsetting av fagplan</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Bestemmelser om faglig innhold, praksisopplæring, organisering, arbeidsformer og vurderingsordninger innenfor det som følger av rammeplanen, fastsettes av høgskolens styre, eller vedkommende avdeling etter styrets bestemmelse, og tas inn i en fagplan.</article></article><article class="legalArticle" data-lovdata-URL="LTI/forskrift/1999-06-22-990/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Praksisopplæring</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Utdanningen skal omfatte praksisopplæring i 12 – 14 uker. Praksis er en integrert del av de ulike studieenhetene.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Studenten skal få en formell vurdering etter hvert studieår uttrykt med karakteren bestått/ikke bestått. Dersom studenten ikke består en praksisperiode, kan samme periode bare gjennomføres en gang til. Etter avsluttet praksis i tredje studieår gis det en avsluttende vurdering uttrykt med karakteren bestått/ikke bestått.</article></article></li></ul></article><article class="legalArticle" data-lovdata-URL="LTI/forskrift/1999-06-22-990/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Eksamensbestemmelser</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">a)</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Eksamen skal ta utgangspunkt i målene for studieenheten slik de er uttrykt i avsnittet mål og målområder i rammeplanen.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">b)</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Eksamenskarakter skal være et uttrykk for i hvor høy grad målene er nådd.</article></article></li></ul></article><article class="legalArticle" data-lovdata-URL="LTI/forskrift/1999-06-22-990/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vurderingsuttrykk</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Når ikke annet er fastsatt i rammeplanene for de ulike studieenhetene, skal vurderingen uttrykkes med karakterskalaen 1,0 – 6,0 med tidels intervaller. 1,0 er beste karakter og 4,0 er laveste ståkarakter.</article></article><article class="legalArticle" data-lovdata-URL="LTI/forskrift/1999-06-22-990/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vitnemål</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Vitnemålet skal omfatte alle studieenheter som er nødvendige etter rammeplanen, og påføres de karakterer som er oppnådd. Studieenhetene skal på vitnemålet ha samme betegnelse som i rammeplanen.</article></article><article class="legalArticle" data-lovdata-URL="LTI/forskrift/1999-06-22-990/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fritak fra eksamen eller prøve</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Eksamen eller prøve som ikke er basert på rammeplan for faglærerutdanning i musikk, dans og drama, kan gi grunnlag for fritak, jf. § 49 i universitets- og høgskoleloven. Utdanning som skal gi grunnlag for fritak, må i hovedtrekk samsvare med rammeplanen for tilsvarende studieenhet i faglærerutdanningen og omfatte fagdidaktikk.</article></article><article class="legalArticle" data-lovdata-URL="LTI/forskrift/1999-06-22-990/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskriften trer i kraft 1. august 1999.</article></article></main></body></html>