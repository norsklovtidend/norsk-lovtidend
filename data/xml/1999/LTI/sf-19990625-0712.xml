<!DOCTYPE html><html lang="no"><head><title>Forskrift om revisjon og revisorer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:07</dd><dt class="legacyID">Datokode</dt><dd class="legacyID">FOR-1999-06-25-712</dd><dt class="dokid">DokumentID</dt><dd class="dokid">LTI/forskrift/1999-06-25-712</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 14</dd><dt class="dateInForce">I kraft fra</dt><dd class="dateInForce">1999-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-01-15-2/§3-2</li><li>lov/1999-01-15-2/§3-3</li><li>lov/1999-01-15-2/§3-6</li><li>lov/1999-01-15-2/§3-7</li><li>lov/1999-01-15-2/§4-2</li><li>lov/1999-01-15-2/§5-5</li></ul></dd><dt class="dateOfPublication">Kunngjort</dt><dd class="dateOfPublication">1999-07-30</dd><dt class="title">Tittel</dt><dd class="title">Forskrift om revisjon og revisorer.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 25. juni 1999 med hjemmel i lov av 15. januar 1999 nr. 2 om revisjon og revisorer (revisorloven) § 3-2 fjerde ledd, § 3-3 fjerde ledd annet punktum, § 3-3 syvende ledd, § 3-6 første ledd nr. 1, § 3-7 første ledd nr. 1 og 4, § 4-2 fjerde ledd annet punktum og § 5-5 tredje punktum.</dd><dt class="refid">RefID</dt><dd class="refid">forskrift/1999-06-25-712</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om revisjon og revisorer.<ul class="tocSubUl"><li>Kap. 1. Godkjenning av revisorer<ul class="tocSubUl"><li>§ 1-1. Utdanning</li><li>§ 1-2. Praksis</li><li>§ 1-3. Praktisk prøve</li><li>§ 1-4. Egnethetsprøve</li></ul></li><li>Kap. 2. Krav til etterutdanning<ul class="tocSubUl"><li>§ 2-1. Omfang og innhold</li><li>§ 2-2. Dokumentasjon</li></ul></li><li>Kap. 3. Sikkerhetsstillelse<ul class="tocSubUl"><li>§ 3-1. Sikkerhetens form</li><li>§ 3-2. Hvilken sikkerhetsstiller som har ansvaret</li><li>§ 3-3. Sikkerhetens størrelse</li><li>§ 3-4. Nærmere krav til sikkerheten</li></ul></li><li>Kap. 4. Uavhengighet og objektivitet<ul class="tocSubUl"><li>§ 4-1. Konsern</li></ul></li><li>Kap. 5. Andre bestemmelser<ul class="tocSubUl"><li>§ 5-1. Oppbevaring</li><li>§ 5-2. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1999-06-25-712" id="dokument"><h1>Forskrift om revisjon og revisorer.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-06-25-712/KAPITTEL_1" data-partID="k1"><h2>Kap. 1. Godkjenning av revisorer</h2><article class="legalArticle" data-lovdata-URL="LTI/forskrift/1999-06-25-712/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Utdanning</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Kredittilsynet fastsetter nærmere krav til karakternivå for godkjenning av registrert revisor og statsautorisert revisor.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Kredittilsynet skal godkjenne studieplan for den høyere revisorutdanningen.</article></article><article class="legalArticle" data-lovdata-URL="LTI/forskrift/1999-06-25-712/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Praksis</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Kredittilsynet kan godkjenne inntil to års praksis fra kommunal- og fylkeskommunal revisjon og skatterevisjon når denne praksisen klart anses å være relevant i forhold til revidering av årsregnskap for revisjonspliktige.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Praksis dokumenteres ved at revisor fremlegger en oversikt avgitt av arbeidsgiver over praksisens art. Oversikten skal også angi navnet på det foretak der revisor har deltatt i revisjon samt bransje. Dersom revisor har mer enn fem års praksis, kan oversikten erstattes av en generell bekreftelse fra statsautorisert eller registrert revisor på at vedkommende har hatt variert revisjonspraksis.</article></article><article class="legalArticle" data-lovdata-URL="LTI/forskrift/1999-06-25-712/§1-3" data-name="§1-3" data-partID="§1-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Praktisk prøve</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Den praktiske prøven skal teste revisors evne til å anvende teoretisk kunnskap i praksis, herunder kunnskap ervervet i løpet av praksisperioden. Prøven kan arrangeres av institusjoner som tilbyr utdanning etter revisorloven § 3-2 eller annen institusjon godkjent av Kredittilsynet.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Prøven skal minst avholdes en gang per år. Kredittilsynet fastsetter nærmere regler for gjennomføring av prøven. Det gis karakterene «bestått» eller «ikke bestått».</article></article><article class="legalArticle" data-lovdata-URL="LTI/forskrift/1999-06-25-712/§1-4" data-name="§1-4" data-partID="§1-4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Egnethetsprøve</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Revisorer som nevnt i revisorloven § 3-6 skal avlegge en prøve (egnethetsprøve) i skatterett og rettslære som tilsvarer den revisorer med tilsvarende utdanning i Norge har avlagt.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-06-25-712/KAPITTEL_2" data-partID="k2"><h2>Kap. 2. Krav til etterutdanning</h2><article class="legalArticle" data-lovdata-URL="LTI/forskrift/1999-06-25-712/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Omfang og innhold</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Revisor som reviderer årsregnskap for revisjonspliktig, skal til enhver tid kunne dokumentere 105 timer etterutdanning i løpet av de tre foregående kalenderår. Som relevant etterutdanning regnes det å delta i undervisning ved ordinært studieopplegg innen fagkretsen for revisorutdanning i Norge, arrangert av norsk eller utenlandsk universitet eller høgskole. Tilsvarende gjelder det å delta på kurs godkjent av Kredittilsynet. Forelesninger på kurs mv. som nevnt i annet og tredje punktum regnes som relevant etterutdanning på lik linje med deltakelse på kurs mv.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Kredittilsynet kan godkjenne annen type aktivitet som relevant etterutdanning.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Etterutdanning etter første og annet ledd ledd må minst omfatte:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/1/ledd/3/punkt/1/" id="kapittel-2-paragraf-1-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/1/ledd/3/punkt/1/ledd/1/" id="kapittel-2-paragraf-1-ledd-3-punkt-1-ledd-1">21 timer revisjon,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/1/ledd/3/punkt/2/" id="kapittel-2-paragraf-1-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/1/ledd/3/punkt/2/ledd/1/" id="kapittel-2-paragraf-1-ledd-3-punkt-2-ledd-1">21 timer regnskap og</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/1/ledd/3/punkt/3/" id="kapittel-2-paragraf-1-ledd-3-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/1/ledd/3/punkt/3/ledd/1/" id="kapittel-2-paragraf-1-ledd-3-punkt-3-ledd-1">21 timer skatterett.</article></article></li></ul></article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Inntil 42 timer etterutdanning kan utgjøres av undervisning, kurs eller forelesninger innen fag nevnt i nr. 1 til 3 eller øvrige fag fra fagkretsen ved revisorutdanningen i Norge.</article></article><article class="legalArticle" data-lovdata-URL="LTI/forskrift/1999-06-25-712/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Dokumentasjon</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Etterutdanning må kunne dokumenteres fra og med det fjerde året etter at revisor fikk sin godkjennelse.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Bekreftelse på gjennomført utdanning etter § 2-1 skal inneholde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/2/ledd/2/punkt/1/" id="kapittel-2-paragraf-2-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/2/ledd/2/punkt/1/ledd/1/" id="kapittel-2-paragraf-2-ledd-2-punkt-1-ledd-1">navn på den som arrangerer utdanningen,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/2/ledd/2/punkt/2/" id="kapittel-2-paragraf-2-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/2/ledd/2/punkt/2/ledd/1/" id="kapittel-2-paragraf-2-ledd-2-punkt-2-ledd-1">beskrivelse av utdanningen og</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/2/ledd/2/punkt/3/" id="kapittel-2-paragraf-2-ledd-2-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/2/ledd/2/punkt/3/ledd/1/" id="kapittel-2-paragraf-2-ledd-2-punkt-3-ledd-1">utdanningens omfang.</article></article></li></ul></article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1999-06-25-712/KAPITTEL_3" data-partID="k3"><h2>Kap. 3. Sikkerhetsstillelse</h2><article class="legalArticle" data-lovdata-URL="LTI/forskrift/1999-06-25-712/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Sikkerhetens form</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Sikkerhet etter revisorloven § 3-7 første ledd nr. 4 skal stilles av norsk skadeforsikringsselskap eller et annet norsk foretak som nevnt i lov 10. juni 1988 nr. 40 om finansieringsvirksomhet og finansinstitusjoner § 1-4 første ledd nr. 1 til 3, eller fra et tilsvarende foretak (sikkerhetsstilleren) som har hovedsete i, er gitt tillatelse til å drive virksomhet i og er underlagt myndighetstilsyn i en annen stat som omfattes av Det europeiske økonomiske samarbeidsområde.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Sikkerhetsstilleren påtar seg på vilkår som nevnt i § 3-2 og § 3-4 å innestå for oppfyllelse av revisors ansvar som nevnt i revisorloven kapittel 8 innenfor rammen av et nærmere angitt beløp som oppfyller kravene i § 3-3.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Revisor skal til enhver tid kunne fremlegge dokumentasjon som viser at det er stillet tilstrekkelig sikkerhet.</article></article><article class="legalArticle" data-lovdata-URL="LTI/forskrift/1999-06-25-712/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Hvilken sikkerhetsstiller som har ansvaret</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Den sikkerhetsstiller som revisor har når skadelidte fremsetter krav om erstatning er ansvarlig overfor skadelidte. Dette gjelder selv om tapet ble forårsaket mens revisor hadde en annen sikkerhetsstiller.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Et erstatningskrav anses som fremsatt på det tidligste av følgende tidspunkter:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/2/ledd/2/punkt/1/" id="kapittel-3-paragraf-2-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/2/ledd/2/punkt/1/ledd/1/" id="kapittel-3-paragraf-2-ledd-2-punkt-1-ledd-1">Det tidspunkt revisor eller dennes sikkerhetsstiller første gang mottok skriftlig melding om tapet med krav om erstatning.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/2/ledd/2/punkt/2/" id="kapittel-3-paragraf-2-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/2/ledd/2/punkt/2/ledd/1/" id="kapittel-3-paragraf-2-ledd-2-punkt-2-ledd-1">Det tidspunkt revisor eller dennes sikkerhetsstiller første gang mottok skriftlig melding fra sikrede eller skadelidte vedrørende omstendigheter som kan ventes å føre til at et erstatningskrav blir reist mot sikrede.</article></article></li></ul></article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Dersom revisor ikke har en sikkerhetsstiller på det tidspunktet kravet fremsettes, svarer revisors siste sikkerhetsstiller.</article><article class="legalP" data-absoluteaddress="/kapittel/3/paragraf/2/ledd/4/" id="kapittel-3-paragraf-2-ledd-4">Den sikkerhetsstiller revisor hadde da tapet ble forårsaket er også ansvarlig overfor skadelidte, men kan kreve full regress hos den sikkerhetsstilleren som er ansvarlig etter første eller tredje ledd.</article></article><article class="legalArticle" data-lovdata-URL="LTI/forskrift/1999-06-25-712/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Sikkerhetens størrelse</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Sikkerheten skal være minst 5 millioner kroner.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Kredittilsynet kan i enkelttilfeller bestemme at det skal stilles høyere sikkerhet enn det som kreves etter første og annet ledd.</article><article class="legalP" data-absoluteaddress="/kapittel/3/paragraf/3/ledd/3/" id="kapittel-3-paragraf-3-ledd-3">Dersom utbetaling fra sikkerhetsstilleren medfører at sikkerheten ikke lenger oppfyller kravene i første til tredje ledd, må revisor sørge for å bringe sikkerheten i samsvar med kravene innen en måned. Kredittilsynet kan i enkelttilfeller fastsette lengre eller kortere frist.</article></article><article class="legalArticle" data-lovdata-URL="LTI/forskrift/1999-06-25-712/§3-4" data-name="§3-4" data-partID="§3-4" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Nærmere krav til sikkerheten</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Skadelidte kan kreve dekning direkte fra sikkerhetsstilleren uten først å rette krav mot revisor.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Sikkerhetsstilleren kan ikke gjøre gjeldende andre innsigelser overfor skadelidte enn de innsigelser revisor selv har i forholdet til skadelidte.</article><article class="legalP" data-absoluteaddress="/kapittel/3/paragraf/4/ledd/3/" id="kapittel-3-paragraf-4-ledd-3">Sikkerhetsstilleren kan overfor skadelidte ikke påberope at det er foretatt utbetalinger under sikkerheten med mindre Kredittilsynet er varslet om utbetalingen senest samtidig med at utbetalingen fant sted.</article><article class="legalP" data-absoluteaddress="/kapittel/3/paragraf/4/ledd/4/" id="kapittel-3-paragraf-4-ledd-4">Oppsigelse av sikkerheten eller bortfall av sikkerheten på annen måte er ikke virksomt i forhold til skadelidte før tre måneder etter at Kredittilsynet har mottatt melding om bortfallet. Stilles ny sikkerhet før utløpet av denne perioden, blir bortfallet av sikkerheten virksomt fra det tidspunkt ny sikkerhet er stilt.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1999-06-25-712/KAPITTEL_4" data-partID="k4"><h2>Kap. 4. Uavhengighet og objektivitet</h2><article class="legalArticle" data-lovdata-URL="LTI/forskrift/1999-06-25-712/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Konsern</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Dersom et revisjonsselskap inngår i et konsern, gjelder bestemmelsen i revisorloven § 4-2 siste ledd første punktum for alle selskapene i konsernet.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1999-06-25-712/KAPITTEL_5" data-partID="k5"><h2>Kap. 5. Andre bestemmelser</h2><article class="legalArticle" data-lovdata-URL="LTI/forskrift/1999-06-25-712/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Oppbevaring</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Dokumentasjon som nevnt i revisorloven kapittel 5 skal oppbevares ordnet slik at det er mulig å skille ut dokumentasjon knyttet til hvert enkelt oppdrag revisor har påtatt seg.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Dokumentasjonen skal oppbevares i samsvar med regnskapsloven § 2-7 annet og tredje ledd.</article></article><article class="legalArticle" data-lovdata-URL="LTI/forskrift/1999-06-25-712/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Denne forskrift trer i kraft 1. august 1999.</article></article></section></main></body></html>