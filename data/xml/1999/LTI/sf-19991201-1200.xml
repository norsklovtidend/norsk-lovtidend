<!DOCTYPE html><html lang="no"><head><title>Forskrift om forbud, inntil videre, mot import av ferskt kjøtt og næringsmidler som inneholder kjøtt, av storfe slaktet i Portugal.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:08</dd><dt class="legacyID">Datokode</dt><dd class="legacyID">FOR-1999-12-01-1200</dd><dt class="dokid">DokumentID</dt><dd class="dokid">LTI/forskrift/1999-12-01-1200</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 26</dd><dt class="dateInForce">I kraft fra</dt><dd class="dateInForce">1999-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§6</li><li>lov/1933-05-19-3/§4</li><li>forskrift/1988-04-29-312</li><li>lov/1997-01-10-9/§16</li><li>forskrift/1999-07-08-866</li></ul></dd><dt class="dateOfPublication">Kunngjort</dt><dd class="dateOfPublication">1999-12-17</dd><dt class="title">Tittel</dt><dd class="title">Forskrift om forbud, inntil videre, mot import av ferskt kjøtt og næringsmidler som inneholder kjøtt, av storfe slaktet i Portugal.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn 1. desember 1999 med hjemmel i lov av 19. mai 1933 nr. 3 om tilsyn med næringsmidler m.v. § 6 første ledd, jf. § 4 åttende ledd, jf. kgl.res. 29. april 1988 nr. 312 om myndighetsoverføring til Statens næringsmiddeltilsyn, og lov 10. januar 1997 nr. 9 om kjøttproduksjon § 16 andre og tredje ledd, jf. Landbruksdepartementets vedtak 8. juli 1999 nr. 866 om delegering av myndighet til Statens næringsmiddeltilsyn, jf. EØS-avtalens vedlegg I del I (Kvedtak 1998/653/EF med endringer)</dd><dt class="refid">RefID</dt><dd class="refid">forskrift/1999-12-01-1200</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud, inntil videre, mot import av ferskt kjøtt og næringsmidler som inneholder kjøtt, av storfe slaktet i Portugal.<ul class="tocSubUl"><li>§ 1. Omsetnings- og importforbud</li><li>§ 2. Unntak for aminosyrer, peptider, talg og talgprodukter på visse vilkår</li><li>§ 3. Unntak for næringsmidler som stammer fra storfe som ikke er slaktet i Portugal</li><li>§ 4. Krav til dokumentasjon og sertifikater</li><li>§ 5. Meldeplikt</li><li>§ 6. Tilsyn og vedtak</li><li>§ 7. Dispensasjon</li><li>§ 8. Straff</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1999-12-01-1200" id="dokument"><h1>Forskrift om forbud, inntil videre, mot import av ferskt kjøtt og næringsmidler som inneholder kjøtt, av storfe slaktet i Portugal.</h1><article class="legalArticle" data-lovdata-URL="LTI/forskrift/1999-12-01-1200/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omsetnings- og importforbud</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med de unntak som er fastsatt i §§ 2 og 3, er det forbudt å importere ferskt kjøtt av storfe slaktet i Portugal og næringsmidler som inneholder, består av eller er framstilt av kjøtt av storfe slaktet i Portugal.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften omfatter Portugal, unntatt den autonome regionen Azorene.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Med kjøtt forstås i denne forskrift alle spiselige deler av storfe.</article></article><article class="legalArticle" data-lovdata-URL="LTI/forskrift/1999-12-01-1200/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak for aminosyrer, peptider, talg og talgprodukter på visse vilkår</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Unntatt fra forbudet i § 1 er:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">aminosyrer, peptider og talg som er framstilt i virksomheter under tilsyn av offentlig veterinær i samsvar med Kommisjonsvedtak 1998/653/EF.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">talgprodukter og produkter framstilt av talg ved forsåpning, forestring eller hydrolyse, utvunnet av talg framstilt i samsvar med nr. 1.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Næringsmidlene skal være merket slik at opprinnelsesvirksomheten kan identifiseres og slik at det framgår at de er egnet til bruk som næringsmiddel.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Næringsmidlene skal følges av et helsesertifikat utstedt av en offentlig veterinær som bekrefter at de er framstilt i samsvar med Kommisjonsvedtak 1998/653/EF og som attesterer hyppigheten av den offentlige kontroll.</article></article><article class="legalArticle" data-lovdata-URL="LTI/forskrift/1999-12-01-1200/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak for næringsmidler som stammer fra storfe som ikke er slaktet i Portugal</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Unntatt fra forbudet i § 1 er følgende næringsmidler som stammer fra storfe som ikke er slaktet i Portugal:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">ferskt kjøtt, kvernet kjøtt, kjøttilberedninger og kjøttprodukter.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">aminosyrer, peptider, gelatin, dikalsiumfosfat, kollagen, talg, talgprodukter og produkter framstilt av talg ved forsåpning, forestring eller hydrolyse.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Næringsmidlene skal stamme fra en virksomhet som er godkjent av myndighetene og som står under særskilt veterinærkontroll, eller når det gjelder næringsmidler framstilt av talg ved forsåpning, forestring eller hydrolyse, under særskilt kontroll av kompetent myndighet.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Næringsmidlene skal være merket med et tydelig ekstra kontrollstempel.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Næringsmidlene skal følges av et helsesertifikat utstedt av en offentlig veterinær som bekrefter at de er framstilt i samsvar med Kommisjonsvedtak 1998/653/EF.</article></article><article class="legalArticle" data-lovdata-URL="LTI/forskrift/1999-12-01-1200/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til dokumentasjon og sertifikater</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dokumentasjon som nevnt i §§ 2 og 3 skal oppbevares av importvirksomheten i to år.</article></article><article class="legalArticle" data-lovdata-URL="LTI/forskrift/1999-12-01-1200/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Meldeplikt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Virksomheter som besitter næringsmidler omfattet av forbudet i § 1, jf. §§ 2 og 3, skal straks melde fra til det kommunale næringsmiddeltilsynet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Dersom næringsmidler omfattet av forbudet i § 1, jf. §§ 2 og 3, er frambudt eller videresendt til annen næringsmiddelvirksomhet, skal denne straks varsles.</article></article><article class="legalArticle" data-lovdata-URL="LTI/forskrift/1999-12-01-1200/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn og vedtak</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det kommunale eller interkommunale næringsmiddeltilsynet fører tilsyn og fatter nødvendige vedtak for gjennomføring av bestemmelsene i denne forskrift.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Statens næringsmiddeltilsyn er klageinstans for vedtak fattet av det kommunale eller interkommunale næringsmiddeltilsynet for virksomhet som har regional, landsdekkende eller eksportrettet karakter og ved import av næringsmidler.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Kommunestyret eller særskilt klagenemnd er klageinstans for øvrige vedtak fattet av det kommunale eller interkommunale næringsmiddeltilsynet.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Fylkesmannen er klageinstans for vedtak fattet av kommunestyret eller særskilt klagenemnd.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Sosial- og helsedepartementet er klageinstans for vedtak fattet av Statens næringsmiddeltilsyn med hjemmel i lov 19. mai 1933 nr. 3 om tilsyn med næringsmidler m.v.</article><article class="legalP" data-absoluteaddress="/paragraf/6/ledd/6/" id="paragraf-6-ledd-6">Landbruksdepartementet er klageinstans for vedtak fattet av Statens næringsmiddeltilsyn med hjemmel i lov 10. januar 1997 nr. 9 om kjøttproduksjon.</article></article><article class="legalArticle" data-lovdata-URL="LTI/forskrift/1999-12-01-1200/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">I særskilte tilfelle og forutsatt at det ikke vil stride mot internasjonale avtaler som Norge har inngått, kan Statens næringsmiddeltilsyn dispensere fra denne forskrift.</article></article><article class="legalArticle" data-lovdata-URL="LTI/forskrift/1999-12-01-1200/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Bestemmelsene om straff i lov 19. mai 1933 nr. 3 om tilsyn med næringsmidler m.v. og i lov 10. januar 1997 nr. 9 om kjøttproduksjon kommer til anvendelse ved overtredelse av denne forskrift.</article></article><article class="legalArticle" data-lovdata-URL="LTI/forskrift/1999-12-01-1200/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks.</article></article></main></body></html>