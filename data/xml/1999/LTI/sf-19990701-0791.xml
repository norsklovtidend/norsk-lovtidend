<!DOCTYPE html><html lang="no"><head><title>Forskrift for gjødslingsplanlegging.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:50</dd><dt class="legacyID">Datokode</dt><dd class="legacyID">FOR-1999-07-01-791</dd><dt class="dokid">DokumentID</dt><dd class="dokid">LTI/forskrift/1999-07-01-791</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 17</dd><dt class="dateInForce">I kraft fra</dt><dd class="dateInForce">1999-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-08-18-1213</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1999-08-11</dd><dt class="title">Tittel</dt><dd class="title">Forskrift for gjødslingsplanlegging.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 1. juli 1999 etter samråd med Norges Bondelag og Norsk Bonde- og Småbrukarlag og med hjemmel i lov av 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/1999-07-01-791</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for gjødslingsplanlegging.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Gjødslingsplan</li><li>§ 4. Kontroll</li><li>§ 5. Dispensasjon</li><li>§ 6. Klage</li><li>§ 7. Trekk i tilskudd</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1999-07-01-791" id="dokument"><h1>Forskrift for gjødslingsplanlegging.</h1><article class="legalArticle" data-lovdata-URL="LTI/forskrift/1999-07-01-791/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Gjødslingsplanlegging har som formål å gi grunnlag for kvalitetsmessig god avling, begrense avrenning til vassdrag og tap til luft av næringsstoffer fra jordbruksarealer. Gjødslingsplanlegging skal sikre en ressursmessig riktig utnytting av næringsstoffer i jordsmonnet og fra mineralgjødsel, husdyrgjødsel, slam og annen organisk og uorganisk gjødsel.</article></article><article class="legalArticle" data-lovdata-URL="LTI/forskrift/1999-07-01-791/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften gjelder alle landbrukseiendommer som er berettiget produksjonstilskudd, jf. generell forskrift om produksjonstilskudd i jordbruket. Brukeren av jordbruksarealet er ansvarlig for at denne forskriften følges.</article></article><article class="legalArticle" data-lovdata-URL="LTI/forskrift/1999-07-01-791/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gjødslingsplan</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Det skal utarbeides gjødslingsplan før hver vekstsesong. Landbrukseiendommer som har en enkel driftsform eller liten variasjon i arealbruken, slik at gjødslingsbehovet varierer svært lite for de enkelte skiftene fra år til år, kan gjødslingsplanen vare i inntil 5 år når dette godkjennes av kommunen. Landbrukseiendommer som disponerer husdyrgjødsel fra mer enn 5 gjødseldyrenheter skal ha en årlig gjødslingsplan. Landbrukseiendommer med ekstensiv driftsform kan også godkjennes med gjødslingsplan som varer i inntil 5 år.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Gjødslingsplanen skal omfatte alt jordbruksareal, jf. generell forskrift om produksjonstilskudd i jordbruket.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Representative jordprøver skal i hovedsak tas hvert 4.-8. år, og det skal minimum rekvireres analyser for pH, fosfor, kalium, glødetap eller gis skjønnsmessig vurdering av moldinnhold. Jordprøvene skal analyseres ved et laboratorium som deltar i og har bestått ringtest for jordanalyser.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">4.</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Landbrukseiendommer med husdyr, eller landbrukseiendommer som får tilført husdyrgjødsel, slam eller annen organisk gjødsel, skal beregne disponibel mengde for kommende vekstsesong. I gjødslingsplanen skal den disponible mengden fordeles på arealet i henhold til landbrukseiendommens spredeareal og slamplan.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/punkt/5/" id="paragraf-3-punkt-5"><span class="data-originalId">5.</span><article class="legalP" data-absoluteaddress="/paragraf/3/punkt/5/ledd/1/" id="paragraf-3-punkt-5-ledd-1">Gjødslingsplanen skal inneholde en kartskisse som viser skifteinndelingen. Planen skal settes opp skiftevis, og følgende opplysninger skal oppgis for hvert enkelt skifte:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/5/ledd/1/punkt/1/" id="paragraf-3-punkt-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/5/ledd/1/punkt/1/ledd/1/" id="paragraf-3-punkt-5-ledd-1-punkt-1-ledd-1">Areal i dekar</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/5/ledd/1/punkt/2/" id="paragraf-3-punkt-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/5/ledd/1/punkt/2/ledd/1/" id="paragraf-3-punkt-5-ledd-1-punkt-2-ledd-1">Jordart og jordanalyser for pH, fosfor, kalium og moldinnhold</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/punkt/5/ledd/1/punkt/3/" id="paragraf-3-punkt-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/punkt/5/ledd/1/punkt/3/ledd/1/" id="paragraf-3-punkt-5-ledd-1-punkt-3-ledd-1">Fôrgrøde</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/punkt/5/ledd/1/punkt/4/" id="paragraf-3-punkt-5-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/punkt/5/ledd/1/punkt/4/ledd/1/" id="paragraf-3-punkt-5-ledd-1-punkt-4-ledd-1">Årets vekst</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/punkt/5/ledd/1/punkt/5/" id="paragraf-3-punkt-5-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/3/punkt/5/ledd/1/punkt/5/ledd/1/" id="paragraf-3-punkt-5-ledd-1-punkt-5-ledd-1">Forventa avlingsnivå pr. dekar</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/3/punkt/5/ledd/1/punkt/6/" id="paragraf-3-punkt-5-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/3/punkt/5/ledd/1/punkt/6/ledd/1/" id="paragraf-3-punkt-5-ledd-1-punkt-6-ledd-1">Årets gjødslingsbehov for nitrogen, fosfor og kalium pr. dekar</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/3/punkt/5/ledd/1/punkt/7/" id="paragraf-3-punkt-5-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/3/punkt/5/ledd/1/punkt/7/ledd/1/" id="paragraf-3-punkt-5-ledd-1-punkt-7-ledd-1">Husdyrgjødsel, slam og annen organisk gjødsel<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/5/ledd/1/punkt/7/ledd/1/punkt/1/" id="paragraf-3-punkt-5-ledd-1-punkt-7-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/5/ledd/1/punkt/7/ledd/1/punkt/1/ledd/1/" id="paragraf-3-punkt-5-ledd-1-punkt-7-ledd-1-punkt-1-ledd-1">Type</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/5/ledd/1/punkt/7/ledd/1/punkt/2/" id="paragraf-3-punkt-5-ledd-1-punkt-7-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/5/ledd/1/punkt/7/ledd/1/punkt/2/ledd/1/" id="paragraf-3-punkt-5-ledd-1-punkt-7-ledd-1-punkt-2-ledd-1">Mengde pr. dekar og antatt spredetidspunkt.</article></article></li></ul></article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/3/punkt/5/ledd/1/punkt/8/" id="paragraf-3-punkt-5-ledd-1-punkt-8"><span class="data-originalId">h)</span><article class="legalP" data-absoluteaddress="/paragraf/3/punkt/5/ledd/1/punkt/8/ledd/1/" id="paragraf-3-punkt-5-ledd-1-punkt-8-ledd-1">Mineralgjødsel<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/5/ledd/1/punkt/8/ledd/1/punkt/1/" id="paragraf-3-punkt-5-ledd-1-punkt-8-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/5/ledd/1/punkt/8/ledd/1/punkt/1/ledd/1/" id="paragraf-3-punkt-5-ledd-1-punkt-8-ledd-1-punkt-1-ledd-1">Type</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/5/ledd/1/punkt/8/ledd/1/punkt/2/" id="paragraf-3-punkt-5-ledd-1-punkt-8-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/5/ledd/1/punkt/8/ledd/1/punkt/2/ledd/1/" id="paragraf-3-punkt-5-ledd-1-punkt-8-ledd-1-punkt-2-ledd-1">Mengde pr. dekar og antatt spredetidspunkt.</article></article></li></ul></article></article></li></ul></article></article></li><li data-li-identifier="6." data-name="6."><article class="listArticle" data-absoluteaddress="/paragraf/3/punkt/6/" id="paragraf-3-punkt-6"><span class="data-originalId">6.</span><article class="legalP" data-absoluteaddress="/paragraf/3/punkt/6/ledd/1/" id="paragraf-3-punkt-6-ledd-1">Gjødslingsbehovet skal avpasses etter følgende kriterier:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/6/ledd/1/punkt/1/" id="paragraf-3-punkt-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/6/ledd/1/punkt/1/ledd/1/" id="paragraf-3-punkt-6-ledd-1-punkt-1-ledd-1">Jordprøveresultater for fosfor, kalium og moldinnhold</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/6/ledd/1/punkt/2/" id="paragraf-3-punkt-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/6/ledd/1/punkt/2/ledd/1/" id="paragraf-3-punkt-6-ledd-1-punkt-2-ledd-1">Vekst og gjødslingsnormer for distriktet</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/punkt/6/ledd/1/punkt/3/" id="paragraf-3-punkt-6-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/punkt/6/ledd/1/punkt/3/ledd/1/" id="paragraf-3-punkt-6-ledd-1-punkt-3-ledd-1">Avlingsnivå<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/6/ledd/1/punkt/3/ledd/1/punkt/1/" id="paragraf-3-punkt-6-ledd-1-punkt-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/6/ledd/1/punkt/3/ledd/1/punkt/1/ledd/1/" id="paragraf-3-punkt-6-ledd-1-punkt-3-ledd-1-punkt-1-ledd-1">Egne dokumenter eller anslåtte erfaringer for hvert enkelt skifte.</article></article></li></ul></article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/punkt/6/ledd/1/punkt/4/" id="paragraf-3-punkt-6-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/punkt/6/ledd/1/punkt/4/ledd/1/" id="paragraf-3-punkt-6-ledd-1-punkt-4-ledd-1">Fôrgrøde.</article></article></li></ul></article></article></li><li data-li-identifier="7." data-name="7."><article class="listArticle" data-absoluteaddress="/paragraf/3/punkt/7/" id="paragraf-3-punkt-7"><span class="data-originalId">7.</span><article class="legalP" data-absoluteaddress="/paragraf/3/punkt/7/ledd/1/" id="paragraf-3-punkt-7-ledd-1">Dersom vekstforholda avviker fra de forutsetningene som var når gjødslingsplanen ble laget, skal gjødslingsplanen justeres i samsvar med behovet.</article></article></li></ul></article><article class="legalArticle" data-lovdata-URL="LTI/forskrift/1999-07-01-791/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kommunen eller den Landbruksdepartementet gir myndighet, skal kontrollere at gjødslingsplan foreligger og at den tilfredsstiller de krav som forskriften setter. Kontrollen samordnes med kontrollen av produksjonstilskudd, jf. generell forskrift om produksjonstilskudd i jordbruket. Søkeren plikter å gi de nødvendige opplysninger og godta de kontrolltiltak som blir satt i verk.</article></article><article class="legalArticle" data-lovdata-URL="LTI/forskrift/1999-07-01-791/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens Kornforretning, eller den Landbruksdepartementet gir myndighet, kan i særlige tilfeller dispensere fra forskriften. Kommunen kan dispensere fra kravet om gjødslingsplan for landbrukseiendommer som drives svært ekstensivt. Dispensasjoner skal ikke gå utover formålet med forskriften.</article></article><article class="legalArticle" data-lovdata-URL="LTI/forskrift/1999-07-01-791/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Vedtak som er fattet i medhold av denne forskriften kan påklages etter lov av 10. februar 1967 om behandlingsmåten i forvaltningssaker (forvaltningsloven) kap. VI. Klagefristen er 3 uker fra melding om vedtak er mottatt.</article></article><article class="legalArticle" data-lovdata-URL="LTI/forskrift/1999-07-01-791/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Trekk i tilskudd</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Brudd på forskriftens bestemmelser kan medføre trekk i produksjonstilskuddet.</article></article><article class="legalArticle" data-lovdata-URL="LTI/forskrift/1999-07-01-791/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft 1. juli 1999. Samtidig oppheves følgende forskrift:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">Forskrift av 18. august 1995 nr. 1213 for gjødslingsplanlegging.</article></article></li></ul></article></article></main></body></html>