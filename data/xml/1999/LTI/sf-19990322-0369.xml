<!DOCTYPE html><html lang="no"><head><title>Forskrift om sysselsettingstiltak for yrkeshemmede i offentlig virksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:30</dd><dt class="legacyID">Datokode</dt><dd class="legacyID">FOR-1999-03-22-369</dd><dt class="dokid">DokumentID</dt><dd class="dokid">LTI/forskrift/1999-03-22-369</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 8</dd><dt class="dateInForce">I kraft fra</dt><dd class="dateInForce">1999-03-22</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§15</li><li>lov/1947-06-27-9/§16</li><li>lov/1947-06-27-9/§17</li></ul></dd><dt class="dateOfPublication">Kunngjort</dt><dd class="dateOfPublication">1999-05-21</dd><dt class="title">Tittel</dt><dd class="title">Forskrift om sysselsettingstiltak for yrkeshemmede i offentlig virksomhet.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og administrasjonsdepartementet 22. mars 1999 med hjemmel i lov av 27. juni 1947 nr. 9 om tiltak for å fremme sysselsetting § 15, § 16 og § 17.</dd><dt class="refid">RefID</dt><dd class="refid">forskrift/1999-03-22-369</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sysselsettingstiltak for yrkeshemmede i offentlig virksomhet.<ul class="tocSubUl"><li>§ 1. Formål</li><li>§ 2. Personkrets</li><li>§ 3. Arbeidsgiver</li><li>§ 4. Innhold</li><li>§ 5. Tilskudd og varighet</li><li>§ 6. Kontroll og sanksjoner</li><li>§ 7. Utfyllende regler mv.</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1999-03-22-369" id="dokument"><h1>Forskrift om sysselsettingstiltak for yrkeshemmede i offentlig virksomhet.</h1><article class="legalArticle" data-lovdata-URL="LTI/forskrift/1999-03-22-369/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tiltaket skal gi yrkeshemmede arbeidstrening med sikte på overgang til ordinært arbeid.</article></article><article class="legalArticle" data-lovdata-URL="LTI/forskrift/1999-03-22-369/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Personkrets</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tiltaket kan tilbys yrkeshemmede arbeidssøkere.</article></article><article class="legalArticle" data-lovdata-URL="LTI/forskrift/1999-03-22-369/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Arbeidsgiver</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tiltaket kan benyttes av statsetater, fylkeskommuner, kommuner, interkommunale og halvoffentlige virksomheter, dvs. virksomhet der det offentlige har en eierandel på mer enn 50 pst. eller dekker mer enn 50 pst. av driftsutgiftene. Interesseorganisasjoner faller utenfor ordningen.</article></article><article class="legalArticle" data-lovdata-URL="LTI/forskrift/1999-03-22-369/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innhold</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tiltaket skal gi arbeidstrening i ekstraordinære midlertidige arbeidsplasser. Med ekstraordinære arbeidsplasser menes arbeidsplasser der det utføres arbeidsoppgaver som ligger utenfor tiltaksarrangørs ordinære budsjetter.</article></article><article class="legalArticle" data-lovdata-URL="LTI/forskrift/1999-03-22-369/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskudd og varighet</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det ytes prosentvis refusjon av lønnsutgiftene. Kommuner, fylkeskommuner, interkommunale og halvoffentlige virksomheter mottar inntil 85 pst. for de første 10 månedene av en tiltaksperiode. Etter dette mottar de inntil 65 pst. i inntil 26 måneder. Statsetater mottar inntil 100 pst. tilskudd i inntil 3 år.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">I forbindelse med arbeidstreningen kan det ytes et engangstilskudd til dekning av nødvendige etableringsutgifter som ikke kan finansieres på annen måte.</article></article><article class="legalArticle" data-lovdata-URL="LTI/forskrift/1999-03-22-369/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll og sanksjoner</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Arbeidsmarkedsetaten kan på eget initiativ avbryte tiltaket dersom et eller flere av vilkårene i §§ 1 – 3 og 5 ikke overholdes.</article></article><article class="legalArticle" data-lovdata-URL="LTI/forskrift/1999-03-22-369/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utfyllende regler mv.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Arbeidsdirektoratet gir nærmere regler til utfylling av denne forskrift, herunder krav til søknad, rapportering og gjennomføring av tiltaket.</article></article><article class="legalArticle" data-lovdata-URL="LTI/forskrift/1999-03-22-369/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft straks.</article></article></main></body></html>