<!DOCTYPE html><html lang="no"><head><title>Forskrift om krav til melding og utfylling av kontrolliste ved fartøyers transport av farlig eller forurensende last.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:01</dd><dt class="legacyID">Datokode</dt><dd class="legacyID">FOR-1999-06-16-727</dd><dt class="dokid">DokumentID</dt><dd class="dokid">LTI/forskrift/1999-06-16-727</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 16</dd><dt class="dateInForce">I kraft fra</dt><dd class="dateInForce">Dep. bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-51/§11</li></ul></dd><dt class="dateOfPublication">Kunngjort</dt><dd class="dateOfPublication">1999-08-03</dd><dt class="title">Tittel</dt><dd class="title">Forskrift om krav til melding og utfylling av kontrolliste ved fartøyers transport av farlig eller forurensende last.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 16. juni 1999 med hjemmel i lov av 8. juni 1984 nr. 51 om havner og farvann m.v. § 11 nr. 9, jf. Rdir. 93/75/EØF.</dd><dt class="refid">RefID</dt><dd class="refid">forskrift/1999-06-16-727</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til melding og utfylling av kontrolliste ved fartøyers transport av farlig eller forurensende last.<ul class="tocSubUl"><li>Kapittel I. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Forholdet til annen lovgivning</li><li>§ 1-3. Definisjoner</li></ul></li><li>Kapittel II. Melding<ul class="tocSubUl"><li>§ 2-1. Formkrav m.m.</li><li>§ 2-2. Avgangsmelding</li><li>§ 2-3. Ankomstmelding</li><li>§ 2-4. Begrenset meldeplikt</li></ul></li><li>Kapittel III. Kontrolliste<ul class="tocSubUl"><li>§ 3-1. Kontrolliste</li></ul></li><li>Kapittel IV. Straff<ul class="tocSubUl"><li>§ 4-1. Straff</li></ul></li><li>Kapittel V. Ikrafttredelse<ul class="tocSubUl"><li>§ 5-1. Ikrafttredelse</li></ul></li><li>Vedlegg I til forskrift om krav til melding og utfylling av kontrolliste ved fartøyers transport av farlig eller forurensende last.</li><li>Krav til hvilke opplysninger som avgangsmelding i medhold av forskriftens § 2-2 og ankomstmelding i medhold av § 2-3 skal inneholde.</li></ul></li></ul></dd></dl></header><main class="documentBody" data-lovdata-URL="LTI/forskrift/1999-06-16-727" id="dokument"><h1>Forskrift om krav til melding og utfylling av kontrolliste ved fartøyers transport av farlig eller forurensende last.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-06-16-727/KAPITTEL_1" data-partID="k1"><h2>Kapittel I. Generelle bestemmelser</h2><article class="legalArticle" data-lovdata-URL="LTI/forskrift/1999-06-16-727/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften gjelder for fartøyer som transporterer farlig eller forurensende last i bulk eller i emballert form.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Forskriften får ikke anvendelse på:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/ledd/2/punkt/1/" id="kapittel-1-paragraf-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/ledd/2/punkt/1/ledd/1/" id="kapittel-1-paragraf-1-ledd-2-punkt-1-ledd-1">krigsskip</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/ledd/2/punkt/2/" id="kapittel-1-paragraf-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/ledd/2/punkt/2/ledd/1/" id="kapittel-1-paragraf-1-ledd-2-punkt-2-ledd-1">offentlige fartøyer som brukes til ikke-kommersielle formål</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/1/ledd/2/punkt/3/" id="kapittel-1-paragraf-1-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/1/ledd/2/punkt/3/ledd/1/" id="kapittel-1-paragraf-1-ledd-2-punkt-3-ledd-1">bunkere, proviantlagre og utstyr til bruk om bord.</article></article></li></ul></article></article><article class="legalArticle" data-lovdata-URL="LTI/forskrift/1999-06-16-727/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Forholdet til annen lovgivning</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Bestemmelsene i denne forskriften gjør ingen endring i plikten til å gi melding etter andre forskrifter fastsatt i medhold av havne- og farvannsloven eller i medhold av annen lovgivning.</article></article><article class="legalArticle" data-lovdata-URL="LTI/forskrift/1999-06-16-727/§1-3" data-name="§1-3" data-partID="§1-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">I denne forskrift betyr:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1"><i>Fartøy:</i> Ethvert lastefartøy, olje-, kjemikalie-, eller gasstankfartøy eller ethvert passasjerfartøy som har kurs for eller forlater en norsk havn og som transporterer farlig eller forurensende last i bulk eller i emballert form.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1"><i>Farlig last</i>:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/2/ledd/1/punkt/1/" id="kapittel-1-paragraf-3-ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/punkt/1/ledd/1/" id="kapittel-1-paragraf-3-ledd-1-punkt-2-ledd-1-punkt-1-ledd-1">last oppført i IMDG-koden, herunder også radioaktive materialer som definert i INF-koden</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/2/ledd/1/punkt/2/" id="kapittel-1-paragraf-3-ledd-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1-punkt-2-ledd-1">last oppført i kapittel 17 i IBC-koden</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/2/ledd/1/punkt/3/" id="kapittel-1-paragraf-3-ledd-1-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/punkt/3/ledd/1/" id="kapittel-1-paragraf-3-ledd-1-punkt-2-ledd-1-punkt-3-ledd-1">last oppført i kapittel 19 i IGC-koden.</article></article></li></ul></article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/3/ledd/1/punkt/3/" id="kapittel-1-paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/" id="kapittel-1-paragraf-3-ledd-1-punkt-3-ledd-1"><i>Forurensende last</i>:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/3/ledd/1/punkt/1/" id="kapittel-1-paragraf-3-ledd-1-punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/punkt/1/ledd/1/" id="kapittel-1-paragraf-3-ledd-1-punkt-3-ledd-1-punkt-1-ledd-1">oljer som definert i vedlegg I til MARPOL-konvensjonen</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/3/ledd/1/punkt/2/" id="kapittel-1-paragraf-3-ledd-1-punkt-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/punkt/2/ledd/1/" id="kapittel-1-paragraf-3-ledd-1-punkt-3-ledd-1-punkt-2-ledd-1">skadelige flytende stoffer som definert i vedlegg II til MARPOL-konvensjonen</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/3/ledd/1/punkt/3/" id="kapittel-1-paragraf-3-ledd-1-punkt-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/punkt/3/ledd/1/" id="kapittel-1-paragraf-3-ledd-1-punkt-3-ledd-1-punkt-3-ledd-1">skadelige stoffer som definert i vedlegg III til MARPOL-konvensjonen.</article></article></li></ul></article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/3/ledd/1/punkt/4/" id="kapittel-1-paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/3/ledd/1/punkt/4/ledd/1/" id="kapittel-1-paragraf-3-ledd-1-punkt-4-ledd-1"><i>MARPOL</i>: Den internasjonale konvensjon om hindring av forurensning fra skip (1973) og dens protokoll av 1978 slik konvensjonen er utformet den 1. januar 1998.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/paragraf/3/ledd/1/punkt/5/" id="kapittel-1-paragraf-3-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/paragraf/3/ledd/1/punkt/5/ledd/1/" id="kapittel-1-paragraf-3-ledd-1-punkt-5-ledd-1"><i>IMDG-koden</i>: Den internasjonale kode for transport av farlig last til sjøs, slik koden er utformet den 1. januar 1997.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/paragraf/3/ledd/1/punkt/6/" id="kapittel-1-paragraf-3-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/1/paragraf/3/ledd/1/punkt/6/ledd/1/" id="kapittel-1-paragraf-3-ledd-1-punkt-6-ledd-1"><i>IBC-regelverk</i>: Den internasjonale sjøfartsorganisasjons (IMO) regelverk for bygging og utrustning av skip som transporterer farlige kjemikalier i bulk slik regelverket er utformet den 10. juli 1998.</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/paragraf/3/ledd/1/punkt/7/" id="kapittel-1-paragraf-3-ledd-1-punkt-7"><span class="data-originalId">g)</span><article class="legalP" data-absoluteaddress="/kapittel/1/paragraf/3/ledd/1/punkt/7/ledd/1/" id="kapittel-1-paragraf-3-ledd-1-punkt-7-ledd-1"><i>IGC-regelverk</i>: Den internasjonale sjøfartsorganisasjons (IMO) regelverk for bygging og utrustning av skip som transporterer flytende gass i bulk slik regelverket er utformet den 1. juli 1998.</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/1/paragraf/3/ledd/1/punkt/8/" id="kapittel-1-paragraf-3-ledd-1-punkt-8"><span class="data-originalId">h)</span><article class="legalP" data-absoluteaddress="/kapittel/1/paragraf/3/ledd/1/punkt/8/ledd/1/" id="kapittel-1-paragraf-3-ledd-1-punkt-8-ledd-1"><i>INF-koden</i>: Den internasjonale sjøfartsorganisasjons (IMO) kode for sikkerhetsbestemmelser for transport av bestrålt nukleart brensel, plutonium og sterkt radioaktivt avfall i beholdere om bord på skip slik koden er utformet den 1. januar 1998.</article></article></li></ul></article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-06-16-727/KAPITTEL_2" data-partID="k2"><h2>Kapittel II. Melding</h2><article class="legalArticle" data-lovdata-URL="LTI/forskrift/1999-06-16-727/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Formkrav m.m.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Meldingen skal gis til Kystverket. Meldingen skal gis ved telefaks eller på annen måte etter Kystdirektoratets nærmere bestemmelse. Meldingen skal inneholde samtlige opplysninger som nevnt i vedlegg I til forskriften her.</article></article><article class="legalArticle" data-lovdata-URL="LTI/forskrift/1999-06-16-727/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Avgangsmelding</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Før fartøy går fra kai, ankerplass eller fortøyningsinnretning i norsk territorialfarvann, skal fartøyets fører eller den han bemyndiger gi melding.</article></article><article class="legalArticle" data-lovdata-URL="LTI/forskrift/1999-06-16-727/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Ankomstmelding</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Dersom et fartøy kommer fra en havn utenfor det Europeiske Økonomiske Fellesskap, og har kurs for en norsk havn eller skal fortøye eller ankre i norsk territorialfarvann, skal fartøyets fører eller den han bemyndiger gi melding før avgang fra lastehavnen.</article></article><article class="legalArticle" data-lovdata-URL="LTI/forskrift/1999-06-16-727/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Begrenset meldeplikt</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Plikt til å gi melding etter § 2-2 og § 2-3 gjelder ikke for fartøyer i rute på under en times varighet. Dersom Kystverket ber om det, skal opplysningene nevnt i vedlegg I gis så snart som mulig. Dette gjelder enten fartøyet har sin avgangshavn eller sin bestemmelseshavn her i riket.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1999-06-16-727/KAPITTEL_3" data-partID="k3"><h2>Kapittel III. Kontrolliste</h2><article class="legalArticle" data-lovdata-URL="LTI/forskrift/1999-06-16-727/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Kontrolliste</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Fører av fartøy skal nøyaktig og samvittighetsfullt fylle ut en kontrolliste som beskrevet i Vedlegg II.<sup class="footnotereference" data-footnotereferencevalue="1" data-unique-footnote-counter="1">1</sup> Dersom fartøyet har los ombord, skal listen straks overleveres til losen. Føreren skal på forespørsel så snart som mulig sende listen til Kystverket på hurtigste måte. Listen skal også overleveres andre som Kystdirektoratet bestemmer.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Vedlegg II er utelatt og det kan fås ved henvendelse til Fiskeridepartementet, Avdeling for kystforvaltning, Postboks 8118 Dep, 0032 Oslo, tlf. 22249090, faks 22249585.</article></footer></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1999-06-16-727/KAPITTEL_4" data-partID="k4"><h2>Kapittel IV. Straff</h2><article class="legalArticle" data-lovdata-URL="LTI/forskrift/1999-06-16-727/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Straff</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Dersom et fartøy oppholder seg i norsk territorialfarvann uten at fartøyets fører har gitt melding slik som bestemt i denne forskrift, eller har forsikret seg om at den han bemyndiger har påtatt seg å gi meldingen, straffes føreren med bøter, jf. lov om havner og farvann § 28 første ledd bokstav d.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Etter første ledd straffes også den som er bemyndiget til å gi melding, og melding ikke er gitt.</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">Dersom fører av fartøy nekter å etterkomme anmodning om å fylle ut eller overlevere en kontrolliste som bestemt i denne forskriften, straffes han etter bestemmelsene i lov om havner og farvann § 28 første ledd bokstav d.</article><article class="legalP" data-absoluteaddress="/kapittel/4/paragraf/1/ledd/4/" id="kapittel-4-paragraf-1-ledd-4">Et fartøy som må anløpe norsk territorialfarvann på grunn av force majeure eller havsnød eller for å yte bergningsassistanse er unntatt fra straffeansvar etter første, annet og tredje ledd.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1999-06-16-727/KAPITTEL_5" data-partID="k5"><h2>Kapittel V. Ikrafttredelse</h2><article class="legalArticle" data-lovdata-URL="LTI/forskrift/1999-06-16-727/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Denne forskriften trer i kraft fra det tidspunkt departementet bestemmer.</article></article></section><section class="section" data-name="vedleggI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1999-06-16-727/KAPITTEL_6" data-partID="k6"><h2>Vedlegg I til forskrift om krav til melding og utfylling av kontrolliste ved fartøyers transport av farlig eller forurensende last.</h2></section><section class="section" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1999-06-16-727/KAPITTEL_7" data-partID="k7"><h2>Krav til hvilke opplysninger som avgangsmelding i medhold av forskriftens § 2-2 og ankomstmelding i medhold av § 2-3 skal inneholde.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/7/punkt/1/" id="kapittel-7-punkt-1"><span class="data-originalId">1.</span><article class="legalP" data-absoluteaddress="/kapittel/7/punkt/1/ledd/1/" id="kapittel-7-punkt-1-ledd-1">Fartøyets navn og kjennesignal og i tilfelle IMO-identifikasjonsnummer</article></article></li><li data-li-identifier="2." data-name="2."><article class="listArticle" data-absoluteaddress="/kapittel/7/punkt/2/" id="kapittel-7-punkt-2"><span class="data-originalId">2.</span><article class="legalP" data-absoluteaddress="/kapittel/7/punkt/2/ledd/1/" id="kapittel-7-punkt-2-ledd-1">Fartøyets nasjonalitet</article></article></li><li data-li-identifier="3." data-name="3."><article class="listArticle" data-absoluteaddress="/kapittel/7/punkt/3/" id="kapittel-7-punkt-3"><span class="data-originalId">3.</span><article class="legalP" data-absoluteaddress="/kapittel/7/punkt/3/ledd/1/" id="kapittel-7-punkt-3-ledd-1">Fartøyets lengde og dypgang</article></article></li><li data-li-identifier="4." data-name="4."><article class="listArticle" data-absoluteaddress="/kapittel/7/punkt/4/" id="kapittel-7-punkt-4"><span class="data-originalId">4.</span><article class="legalP" data-absoluteaddress="/kapittel/7/punkt/4/ledd/1/" id="kapittel-7-punkt-4-ledd-1">Bestemmelseshavn</article></article></li><li data-li-identifier="5." data-name="5."><article class="listArticle" data-absoluteaddress="/kapittel/7/punkt/5/" id="kapittel-7-punkt-5"><span class="data-originalId">5.</span><article class="legalP" data-absoluteaddress="/kapittel/7/punkt/5/ledd/1/" id="kapittel-7-punkt-5-ledd-1">Antatt ankomsttid til bestemmelseshavn eller losstasjon, slik vedkommende myndighet krever</article></article></li><li data-li-identifier="6." data-name="6."><article class="listArticle" data-absoluteaddress="/kapittel/7/punkt/6/" id="kapittel-7-punkt-6"><span class="data-originalId">6.</span><article class="legalP" data-absoluteaddress="/kapittel/7/punkt/6/ledd/1/" id="kapittel-7-punkt-6-ledd-1">Antatt avgangstid</article></article></li><li data-li-identifier="7." data-name="7."><article class="listArticle" data-absoluteaddress="/kapittel/7/punkt/7/" id="kapittel-7-punkt-7"><span class="data-originalId">7.</span><article class="legalP" data-absoluteaddress="/kapittel/7/punkt/7/ledd/1/" id="kapittel-7-punkt-7-ledd-1">Planlagt rute</article></article></li><li data-li-identifier="8." data-name="8."><article class="listArticle" data-absoluteaddress="/kapittel/7/punkt/8/" id="kapittel-7-punkt-8"><span class="data-originalId">8.</span><article class="legalP" data-absoluteaddress="/kapittel/7/punkt/8/ledd/1/" id="kapittel-7-punkt-8-ledd-1">Korrekt teknisk betegnelse på den farlige eller forurensende last, eventuelt De forente nasjoners (FNs) nummer, IMO-fareklasse fastsatt i samsvar med IMDG-koden og IBC- og IGC-koden samt, hvor det er relevant, fartøyets klasse som definert i INF-koden, mengde av slik last og dets plassering om bord og, såfremt lasten er plassert i transportable beholdere eller containere, disses identifikasjonsnummer</article></article></li><li data-li-identifier="9." data-name="9."><article class="listArticle" data-absoluteaddress="/kapittel/7/punkt/9/" id="kapittel-7-punkt-9"><span class="data-originalId">9.</span><article class="legalP" data-absoluteaddress="/kapittel/7/punkt/9/ledd/1/" id="kapittel-7-punkt-9-ledd-1">Bekreftelse på at det om bord foreligger en lasteliste, et lastemanifest eller en egnet lasteplan som utførlig angir den farlige eller forurensende last om bord i fartøyet og dens plassering</article></article></li><li data-li-identifier="10." data-name="10."><article class="listArticle" data-absoluteaddress="/kapittel/7/punkt/10/" id="kapittel-7-punkt-10"><span class="data-originalId">10.</span><article class="legalP" data-absoluteaddress="/kapittel/7/punkt/10/ledd/1/" id="kapittel-7-punkt-10-ledd-1">Antall mannskap om bord.</article></article></li></ul></section></main></body></html>