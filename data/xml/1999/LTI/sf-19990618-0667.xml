<!DOCTYPE html><html lang="no"><head><title>Forskrift om endring i forskrift om gjennomføring av EØS-avtalen vedlegg XVI punkt 4 om samordning av innkjøpsreglene for oppdragsgivere innen vann- og energiforsyning, transport og telekommunikasjon (forsyningssektorene).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">FOR-1999-06-18-667</dd><dt class="dokid">DokumentID</dt><dd class="dokid">LTI/forskrift/1999-06-18-667</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 12</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-12-16-1110</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-11-27-116/§3</li></ul></dd><dt class="dateOfPublication">Kunngjort</dt><dd class="dateOfPublication">1999-07-09</dd><dt class="title">Tittel</dt><dd class="title">Forskrift om endring i forskrift om gjennomføring av EØS-avtalen vedlegg XVI punkt 4 om samordning av innkjøpsreglene for oppdragsgivere innen vann- og energiforsyning, transport og telekommunikasjon (forsyningssektorene).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 18. juni 1999 med hjemmel i lov av 27. november 1992 nr. 116 om offentlige anskaffelser m.v. § 3. Fremmet av Nærings- og handelsdepartementet.</dd><dt class="refid">RefID</dt><dd class="refid">forskrift/1999-06-18-667</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjennomføring av EØS-avtalen vedlegg XVI punkt 4 om samordning av innkjøpsreglene for oppdragsgivere innen vann- og energiforsyning, transport og telekommunikasjon (forsyningssektorene).<ul class="tocSubUl"><li>I</li><li>Kap. VI – Alternativ prosedyre for olje- og gassektoren<ul class="tocSubUl"><li>§ 41A. Generelt</li><li>§ 41B. Generelle prinsipper for inngåelse av kontrakter</li><li>§ 41C. Oppbevaring og angivelse av opplysninger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1999-06-18-667" id="dokument"><h1>Forskrift om endring i forskrift om gjennomføring av EØS-avtalen vedlegg XVI punkt 4 om samordning av innkjøpsreglene for oppdragsgivere innen vann- og energiforsyning, transport og telekommunikasjon (forsyningssektorene).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-06-18-667/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 16. desember 1994 nr. 1110 om gjennomføring av EØS-avtalen vedlegg XVI punkt 4 om samordning av innkjøpsreglene for oppdragsgivere innen vann- og energiforsyning, transport og telekommunikasjon (forsyningssektorene) gjøres følgende endringer:</article> <article class="defaultP" margin-top="true">§ 2A skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Denne forskrifts § 15 nr. 7, § 17 nr. 2, bokstav f, siste punktum, § 18 nr. 2 c), § 24 nr. 9, § 34 nr. 1 annet punktum, § 42 nr. 1 og 2 kommer ikke til anvendelse for<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">oppdragsgivere som nevnt i § 3 nr. 1 b)</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">oppdragsgivere som nevnt i § 3 nr. 1 a) i forbindelse med virksomhet som har formål som nevnt i § 4, nr. 1 bokstav c, § 4 nr. 2 bokstav a eller § 4 nr. 4, eller har til formål å drive rutenett beregnet på ytelse av offentlige tjenester i forbindelse med jernbanetransport, unntatt lokale jernbaner, sporvei, trolleybusser, busser eller taubaner i henhold til lov 11. juni 1993 nr. 100 om anlegg og drift av jernbane, herunder sporvei, tunnellbane og forstadsbane m.m., lov 4. juni 1976 nr. 63 om samferdsel eller lov 14. juni 1912 nr. 1 om anlæg av taugbaner og løipestrenger.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">anskaffelser som ellers ikke er omfattet av WTO-avtalen om offentlige innkjøp, jf. Nærings- og handelsdepartementets oversikt over gjeldende bindingsliste.</article></article></li></ul></article> <article class="defaultP" margin-top="true">§ 3 nytt nr. 2 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Oppdragsgivere som driver virksomhet som har til formål å utnytte et geografisk område til leting etter eller utvinning av olje eller gass, jf. § 4 nr. 2 a), kan velge å benytte alternativ prosedyre som angitt i kap VI.</article> <article class="defaultP" margin-top="true">Nåværende § 3 nr. 2 blir nytt § 3 nr. 3.</article> <article class="defaultP" margin-top="true">§ 11 nr. 8 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Denne forskrift får likeledes ikke anvendelse på kontrakter om tjenestekjøp som:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">en oppdragsgiver tildeler et tilknyttet foretak, eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/4/punkt/2/" id="kapittel-1-ledd-4-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/4/punkt/2/ledd/1/" id="kapittel-1-ledd-4-punkt-2-ledd-1">et fellesforetak sammensatt av flere oppdragsgivere tildeler med sikte på utøvelse av en virksomhet definert i § 4, til en av disse oppdragsgiverne eller til et foretak tilknyttet en av disse oppdragsgiverne.</article></article></li></ul></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Unntakene som nevnt i bokstav a) og b) gjelder kun når minst 80 prosent av den gjennomsnittlige omsetning innen tjenester som foretaket har oppnådd i EØS-området i de foregående tre år, skriver seg fra en ytelse av tjenester til foretak det er tilknyttet.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Dersom mer enn ett foretak tilknyttet oppdragsgiveren yter den samme eller lignende tjenester, skal det tas hensyn til den samlede omsetning i disse foretak som skriver seg fra tjenester i EØS-området.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Oppdragsgiver skal på anmodning meddele EFTAs overvåkningsorgan følgende opplysninger om anvendelsen av denne bestemmelse:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1">vedkommende foretaks navn,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1">den aktuelle kontraktens art og verdi,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/7/punkt/3/" id="kapittel-1-ledd-7-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/7/punkt/3/ledd/1/" id="kapittel-1-ledd-7-punkt-3-ledd-1">alle enkeltheter som EFTAs overvåkningsorgan anser som nødvendige for å godtgjøre at forholdet mellom oppdragsgiveren og det foretak som er tildelt kontrakten, er i samsvar med kravene i nr. 8.</article></article></li></ul></article> <article class="defaultP" margin-top="true">§ 12 nr. 1 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Denne forskrift gjelder kontrakter der den anslåtte verdi, eksklusiv merverdiavgift, er på minst:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/8/punkt/1/" id="kapittel-1-ledd-8-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/8/punkt/1/ledd/1/" id="kapittel-1-ledd-8-punkt-1-ledd-1">3,2 millioner kroner for varekontrakter og kontrakter om tjenestekjøp tildelt av oppdragsgivere som utøver en virksomhet nevnt i § 4 nr. 1 til 3,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/8/punkt/2/" id="kapittel-1-ledd-8-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/8/punkt/2/ledd/1/" id="kapittel-1-ledd-8-punkt-2-ledd-1">4,8 millioner kroner for varekontrakter og kontrakter om tjenestekjøp tildelt av oppdragsgivere som utøver en virksomhet nevnt i § 4 nr. 4,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/8/punkt/3/" id="kapittel-1-ledd-8-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/8/punkt/3/ledd/1/" id="kapittel-1-ledd-8-punkt-3-ledd-1">40 millioner kroner for bygge- og anleggskontrakter.</article></article></li></ul></article> <article class="defaultP" margin-top="true">§ 17 nr. 2 bokstav f) skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Forhold som oppdragsgiver ikke kunne forutse, gjør det nødvendig å utføre tilleggsarbeider eller tilleggstjenester som ikke var med i det opprinnelige prosjekt eller i en tidligere inngått kontrakt. Dette gjelder bare når tildelingen skjer til samme virksomhet og:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/9/punkt/1/" id="kapittel-1-ledd-9-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/9/punkt/1/ledd/1/" id="kapittel-1-ledd-9-punkt-1-ledd-1">tilleggsarbeidene eller tilleggstjenestene i teknisk og økonomisk henseende ikke kan skilles fra hovedkontrakten uten at det fører til betydelig ulempe for oppdragsgiver, eller</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/9/punkt/2/" id="kapittel-1-ledd-9-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/9/punkt/2/ledd/1/" id="kapittel-1-ledd-9-punkt-2-ledd-1">tilleggsarbeidene eller tilleggstjenestene, til tross for at de kan skilles fra den opprinnelige kontrakten, likevel er strengt nødvendige for kontraktens fullføring.</article></article></li></ul></article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Når det gjelder tilleggsarbeider som tildeles etter denne bestemmelsen, må disse ikke overstige 50% av verdien av den opprinnelige bygge- og anleggskontrakt.</article> <article class="defaultP" margin-top="true">Nytt kapittel VI skal lyde:</article></section><section class="section" data-name="kapVI" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-06-18-667/KAPITTEL_2" data-partID="k2"><h2>Kap. VI – Alternativ prosedyre for olje- og gassektoren</h2><article class="legalArticle" data-lovdata-URL="LTI/forskrift/1999-06-18-667/§41A" data-name="§41A" data-partID="§41a" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 41A</span>. <span class="legalArticleTitle">Generelt</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Oppdragsgivere som nevnt i § 3 nr. 1 a) og b) og som driver virksomhet som har til formål å utnytte et geografisk område til leting etter eller utvinning av olje eller gass, jf. § 4 nr. 2 a), kan ved inngåelse av kontrakter om varekjøp, tjenestekjøp og ved kontrahering av bygge- og anleggsarbeider velge å følge reglene i dette kapittel.</article></article><article class="legalArticle" data-lovdata-URL="LTI/forskrift/1999-06-18-667/§41B" data-name="§41B" data-partID="§41b" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 41B</span>. <span class="legalArticleTitle">Generelle prinsipper for inngåelse av kontrakter</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/2/punkt/1/" id="kapittel-2-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/2/punkt/1/ledd/1/" id="kapittel-2-paragraf-2-punkt-1-ledd-1">Tildeling av kontrakter om varekjøp, tjenestekjøp og kontrahering av bygge- og anleggsarbeider skal skje etter konkurranse basert på ikke-diskriminerende og objektive prosedyrer og kriterier.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/2/punkt/2/" id="kapittel-2-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/2/punkt/2/ledd/1/" id="kapittel-2-paragraf-2-punkt-2-ledd-1">Informasjon som gis til leverandører og entreprenører om planlagte kontrakter, skal gis på grunnlag av ikke-diskriminerende og objektive kriterier.</article><article class="legalP" data-absoluteaddress="/kapittel/2/paragraf/2/punkt/2/ledd/2/" id="kapittel-2-paragraf-2-punkt-2-ledd-2">Slik informasjon skal avgis samtidig til aktuelle leverandører og entreprenører og skal som et minimum inneholde følgende opplysninger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/2/punkt/2/ledd/2/punkt/1/" id="kapittel-2-paragraf-2-punkt-2-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/2/punkt/2/ledd/2/punkt/1/ledd/1/" id="kapittel-2-paragraf-2-punkt-2-ledd-2-punkt-1-ledd-1">navn, adresse, telefonnummer og andre relevante telekommunikasjonsadresser til oppdragsgiver eller det organ som kan gi ytterligere informasjon om kontrakten.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/2/punkt/2/ledd/2/punkt/2/" id="kapittel-2-paragraf-2-punkt-2-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/2/punkt/2/ledd/2/punkt/2/ledd/1/" id="kapittel-2-paragraf-2-punkt-2-ledd-2-punkt-2-ledd-1">en angivelse av art og omfang av de varer eller tjenester som skal leveres eller de bygge- og anleggsarbeider som skal utføres.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/2/punkt/2/ledd/2/punkt/3/" id="kapittel-2-paragraf-2-punkt-2-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/2/punkt/2/ledd/2/punkt/3/ledd/1/" id="kapittel-2-paragraf-2-punkt-2-ledd-2-punkt-3-ledd-1">kort beskrivelse av den anskaffelsesprosedyre som vil bli benyttet.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/1999-06-18-667/§41C" data-name="§41C" data-partID="§41c" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 41C</span>. <span class="legalArticleTitle">Oppbevaring og angivelse av opplysninger</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/3/punkt/1/" id="kapittel-2-paragraf-3-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/3/punkt/1/ledd/1/" id="kapittel-2-paragraf-3-punkt-1-ledd-1">Oppdragsgiver skal oppbevare relevante opplysninger om hver kontrakt slik at det på et senere tidspunkt er mulig å begrunne avgjørelser truffet i forbindelse med tildeling av kontrakter.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/3/punkt/2/" id="kapittel-2-paragraf-3-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/3/punkt/2/ledd/1/" id="kapittel-2-paragraf-3-punkt-2-ledd-1">For tildelte kontrakter med en verdi som overstiger terskelverdien angitt i § 12 nr. 1 c) skal oppdragsgiver innen 48 dager etter dagen for kontraktstildelingen oversende EFTAs overvåkningsorgan følgende opplysninger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/3/punkt/2/ledd/1/punkt/1/" id="kapittel-2-paragraf-3-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/3/punkt/2/ledd/1/punkt/1/ledd/1/" id="kapittel-2-paragraf-3-punkt-2-ledd-1-punkt-1-ledd-1">Oppdragsgivers navn og adresse.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/3/punkt/2/ledd/1/punkt/2/" id="kapittel-2-paragraf-3-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/3/punkt/2/ledd/1/punkt/2/ledd/1/" id="kapittel-2-paragraf-3-punkt-2-ledd-1-punkt-2-ledd-1">Kontrakttype (Vare, tjeneste eller bygg- og anlegg; dersom det er inngått en rammeavtale skal dette opplyses).</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/3/punkt/2/ledd/1/punkt/3/" id="kapittel-2-paragraf-3-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/3/punkt/2/ledd/1/punkt/3/ledd/1/" id="kapittel-2-paragraf-3-punkt-2-ledd-1-punkt-3-ledd-1">Tydelig angivelse av arten av produkter, arbeider eller tjenester som tilbys, f.eks. ved henvisning til CPA-nomenklaturen.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/2/paragraf/3/punkt/2/ledd/1/punkt/4/" id="kapittel-2-paragraf-3-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/2/paragraf/3/punkt/2/ledd/1/punkt/4/ledd/1/" id="kapittel-2-paragraf-3-punkt-2-ledd-1-punkt-4-ledd-1">Angivelse av hvorvidt anskaffelsen ble kunngjort og i så fall hvilken (hvilke) avis(er) eller hvilke(t) tidsskrift(er). I motsatt fall skal den anskaffelsesprosedyre som ble benyttet angis.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/2/paragraf/3/punkt/2/ledd/1/punkt/5/" id="kapittel-2-paragraf-3-punkt-2-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/2/paragraf/3/punkt/2/ledd/1/punkt/5/ledd/1/" id="kapittel-2-paragraf-3-punkt-2-ledd-1-punkt-5-ledd-1">Antall mottatte anbud/tilbud.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/2/paragraf/3/punkt/2/ledd/1/punkt/6/" id="kapittel-2-paragraf-3-punkt-2-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/2/paragraf/3/punkt/2/ledd/1/punkt/6/ledd/1/" id="kapittel-2-paragraf-3-punkt-2-ledd-1-punkt-6-ledd-1">Dato for tildeling av kontrakten.</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/2/paragraf/3/punkt/2/ledd/1/punkt/7/" id="kapittel-2-paragraf-3-punkt-2-ledd-1-punkt-7"><span class="data-originalId">g)</span><article class="legalP" data-absoluteaddress="/kapittel/2/paragraf/3/punkt/2/ledd/1/punkt/7/ledd/1/" id="kapittel-2-paragraf-3-punkt-2-ledd-1-punkt-7-ledd-1">Navn og adresse til den leverandør eller den entreprenør som har fått kontrakten.</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/2/paragraf/3/punkt/2/ledd/1/punkt/8/" id="kapittel-2-paragraf-3-punkt-2-ledd-1-punkt-8"><span class="data-originalId">h)</span><article class="legalP" data-absoluteaddress="/kapittel/2/paragraf/3/punkt/2/ledd/1/punkt/8/ledd/1/" id="kapittel-2-paragraf-3-punkt-2-ledd-1-punkt-8-ledd-1">Kontraktens verdi.</article></article></li><li data-li-identifier="i)" data-name="i)"><article class="listArticle" data-absoluteaddress="/kapittel/2/paragraf/3/punkt/2/ledd/1/punkt/9/" id="kapittel-2-paragraf-3-punkt-2-ledd-1-punkt-9"><span class="data-originalId">i)</span><article class="legalP" data-absoluteaddress="/kapittel/2/paragraf/3/punkt/2/ledd/1/punkt/9/ledd/1/" id="kapittel-2-paragraf-3-punkt-2-ledd-1-punkt-9-ledd-1">Forventet varighet av kontrakten.</article></article></li><li data-li-identifier="j)" data-name="j)"><article class="listArticle" data-absoluteaddress="/kapittel/2/paragraf/3/punkt/2/ledd/1/punkt/10/" id="kapittel-2-paragraf-3-punkt-2-ledd-1-punkt-10"><span class="data-originalId">j)</span><article class="legalP" data-absoluteaddress="/kapittel/2/paragraf/3/punkt/2/ledd/1/punkt/10/ledd/1/" id="kapittel-2-paragraf-3-punkt-2-ledd-1-punkt-10-ledd-1">Angivelse av den andel av kontrakten som er blitt eller kan bli overdratt til underleverandører, dersom denne andelen overstiger 10%.</article></article></li><li data-li-identifier="k)" data-name="k)"><article class="listArticle" data-absoluteaddress="/kapittel/2/paragraf/3/punkt/2/ledd/1/punkt/11/" id="kapittel-2-paragraf-3-punkt-2-ledd-1-punkt-11"><span class="data-originalId">k)</span><article class="legalP" data-absoluteaddress="/kapittel/2/paragraf/3/punkt/2/ledd/1/punkt/11/ledd/1/" id="kapittel-2-paragraf-3-punkt-2-ledd-1-punkt-11-ledd-1">Opprinnelsesstat til produktet eller tjenesten.</article></article></li><li data-li-identifier="l)" data-name="l)"><article class="listArticle" data-absoluteaddress="/kapittel/2/paragraf/3/punkt/2/ledd/1/punkt/12/" id="kapittel-2-paragraf-3-punkt-2-ledd-1-punkt-12"><span class="data-originalId">l)</span><article class="legalP" data-absoluteaddress="/kapittel/2/paragraf/3/punkt/2/ledd/1/punkt/12/ledd/1/" id="kapittel-2-paragraf-3-punkt-2-ledd-1-punkt-12-ledd-1">Hovedkriteriene for tildeling som er lagt til grunn ved valg av det økonomisk mest fordelaktige anbud/tilbud.</article></article></li><li data-li-identifier="m)" data-name="m)"><article class="listArticle" data-absoluteaddress="/kapittel/2/paragraf/3/punkt/2/ledd/1/punkt/13/" id="kapittel-2-paragraf-3-punkt-2-ledd-1-punkt-13"><span class="data-originalId">m)</span><article class="legalP" data-absoluteaddress="/kapittel/2/paragraf/3/punkt/2/ledd/1/punkt/13/ledd/1/" id="kapittel-2-paragraf-3-punkt-2-ledd-1-punkt-13-ledd-1">Hvorvidt kontrakten ble tildelt en anbyder som har fremlagt et anbud/tilbud som avviker fra oppdragsgiverens opprinnelige spesifikasjoner.</article></article></li></ul></article><article class="legalP" data-absoluteaddress="/kapittel/2/paragraf/3/punkt/2/ledd/2/" id="kapittel-2-paragraf-3-punkt-2-ledd-2">Ovennevnte opplysninger er ikke beregnet på offentliggjøring.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/3/punkt/3/" id="kapittel-2-paragraf-3-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/3/punkt/3/ledd/1/" id="kapittel-2-paragraf-3-punkt-3-ledd-1">For tildelte kontrakter med en verdi som overstiger terskelverdien angitt i § 12. nr. 1 a), men som ligger under terskelverdien angitt i § 12 nr. 1 c), skal oppdragsgiver for hver enkelt kontrakt oppbevare opplysninger som nevnt i nr. 2 bokstav a) til i) i minst fire år fra den dagen da kontrakten ble tildelt. Disse opplysningene skal for hver enkelt kontrakt som er inngått i løpet av et kvartal oversendes til EFTAs overvåkningsorgan enten umiddelbart på anmodning eller senest 48 dager etter utgangen av hvert kvartal.</article></article></li></ul> <article class="defaultP" margin-top="true">Nåværende kapittel VI blir nytt kapittel VII.</article></article></section><section class="section" data-name="kapII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1999-06-18-667/KAPITTEL_3" data-partID="k3"><h2 data-text-align="center">II</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Endringene trer i kraft fra den tid Kongen bestemmer.</article></section></main></body></html>