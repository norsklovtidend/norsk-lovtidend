<!DOCTYPE html><html lang="no"><head><title>Forskrift om regulering av enkelte kjemikalier i tekstiler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">FOR-1999-04-08-517</dd><dt class="dokid">DokumentID</dt><dd class="dokid">LTI/forskrift/1999-04-08-517</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 11</dd><dt class="dateInForce">I kraft fra</dt><dd class="dateInForce">1999-04-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1990-09-07-730</li></ul></dd><dt class="dateOfPublication">Kunngjort</dt><dd class="dateOfPublication">1999-07-07</dd><dt class="title">Tittel</dt><dd class="title">Forskrift om regulering av enkelte kjemikalier i tekstiler.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 8. april 1999 med hjemmel i lov av 11. juni 1976 nr. 79 om kontroll med produkter og forbrukertjenester (produktkontrolloven) § 4, jf. kgl.res. av 7. september 1990. Jf. EØS-avtalens vedlegg II kap. XIX (Rdir. 83/189/EØF med endringer ved Rdir. 88/182/EØF og Europaparlaments- og Rdir. 94/10/EF).</dd><dt class="refid">RefID</dt><dd class="refid">forskrift/1999-04-08-517</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av enkelte kjemikalier i tekstiler.<ul class="tocSubUl"><li>§ 1. Formål</li><li>§ 2. Forbud mot bruk av enkelte azofargestoffer i tekstiler</li><li>§ 3. Grenseverdier for formaldehyd i tekstiler</li><li>§ 4. Krav til analysemetoder</li><li>§ 5. Tilsyn</li><li>§ 6. Unntak</li><li>§ 7. Tvangsmulkt</li><li>§ 8. Klage</li><li>§ 9. Straff</li><li>§ 10. Ikrafttredelse</li><li>Vedlegg 1</li></ul></li></ul></dd></dl></header><main class="documentBody" data-lovdata-URL="LTI/forskrift/1999-04-08-517" id="dokument"><h1>Forskrift om regulering av enkelte kjemikalier i tekstiler.</h1><article class="legalArticle" data-lovdata-URL="LTI/forskrift/1999-04-08-517/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften har til formål å forebygge at tekstiler med innhold av formaldehyd og visse azofargestoffer medfører skade eller fare for slik virkning på helsen til brukere av tekstilene eller på miljø.</article></article><article class="legalArticle" data-lovdata-URL="LTI/forskrift/1999-04-08-517/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud mot bruk av enkelte azofargestoffer i tekstiler</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er forbudt å produsere, importere, eksportere og omsette tekstiler som inneholder azofargestoffer som kan brytes ned til et av arylaminene nevnt i vedlegg 1.</article></article><article class="legalArticle" data-lovdata-URL="LTI/forskrift/1999-04-08-517/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Grenseverdier for formaldehyd i tekstiler</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er forbudt å produsere, importere, eksportere og omsette tekstiler med et innhold av fri og delvis hydrolysert formaldehyd som overskrider grenseverdier gitt i tabellen under.<table><tbody><tr><td data-text-align="left" data-vertical-align="top"><i>Produkt</i></td><td data-text-align="center" data-vertical-align="top"><i>Maks. mengde formaldehyd i mg/kg tekstil</i></td></tr><tr><td data-text-align="left" data-vertical-align="top">Tekstiler beregnet for barn under to år.</td><td data-text-align="center" data-vertical-align="top">30</td></tr><tr><td data-text-align="left" data-vertical-align="top">Tekstiler som normalt kommer i direkte kontakt med hud.</td><td data-text-align="center" data-vertical-align="top">100</td></tr><tr><td data-text-align="left" data-vertical-align="top">Tekstiler som normalt ikke kommer i direkte kontakt med hus.</td><td data-text-align="center" data-vertical-align="top">300</td></tr></tbody></table></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For tekstilprodukt merket med en forbrukerveiledning som anbefaler å vaske tekstilene før bruk, gjelder forannevnte grenseverdier etter at tekstilene er vasket ifølge anvisningen.</article></article><article class="legalArticle" data-lovdata-URL="LTI/forskrift/1999-04-08-517/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til analysemetoder</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For analyse av arylaminer skal metoden som det henvises til i tysk regulering av azofargestoffer i tekstiler benyttes, inntil det foreligger en standardisert analysemetode. For analyse av formaldehyd skal den finske standarden SFS 4996 «Bestemmelse av formaldehyd» benyttes.</article></article><article class="legalArticle" data-lovdata-URL="LTI/forskrift/1999-04-08-517/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens forurensningstilsyn eller den Miljøverndepartementet bemyndiger fører tilsyn med at forskriften følges.</article></article><article class="legalArticle" data-lovdata-URL="LTI/forskrift/1999-04-08-517/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Statens forurensningstilsyn eller den Miljøverndepartementet bemyndiger kan gi unntak fra forskriften ved forskrift eller enkeltvedtak.</article></article><article class="legalArticle" data-lovdata-URL="LTI/forskrift/1999-04-08-517/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tvangsmulkt</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">For å sikre at bestemmelsene i denne forskriften eller vedtak truffet i medhold av forskriften blir gjennomført kan myndighetene treffe vedtak om tvangsmulkt i medhold av produktkontrolloven § 13.</article></article><article class="legalArticle" data-lovdata-URL="LTI/forskrift/1999-04-08-517/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Enkeltvedtak truffet i medhold av denne forskriften kan påklages til Miljøverndepartementet eller den Miljøverndepartementet bemyndiger.</article></article><article class="legalArticle" data-lovdata-URL="LTI/forskrift/1999-04-08-517/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Ved overtredelse av denne forskriften eller vedtak truffet i medhold av forskriften, kommer produktkontrolloven § 12 til anvendelse, dersom forholdet ikke går under strengere straffebestemmelser.</article></article><article class="legalArticle" data-lovdata-URL="LTI/forskrift/1999-04-08-517/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskriften trer i kraft straks. Tekstiler som er produsert i Norge, eller importert til Norge før forskriftens ikrafttredelse kan likevel omsettes inntil 1. januar 2000.</article></article><section class="section" data-name="vedlegg1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-04-08-517/KAPITTEL_1" data-partID="k1"><h2>Vedlegg 1</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Azofargestoffer som kan brytes ned til et av de arylaminer som er oppført i listen nedenfor, er forbudt å bruke i tekstiler.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Arylaminer omfattet av forskriften<table><thead><tr><th data-text-align="center" data-vertical-align="top"><i>Nr.</i></th><th data-text-align="left" data-vertical-align="top"><i>Navn (Navn)</i></th><th data-text-align="center" data-vertical-align="top"><i>CAS-nr.</i></th></tr></thead><tbody><tr><td data-text-align="center" data-vertical-align="top">1</td><td data-text-align="left" data-vertical-align="top">4-Aminobifenyl</td><td data-text-align="center" data-vertical-align="top">92-67-1</td></tr><tr><td data-text-align="center" data-vertical-align="top">2</td><td data-text-align="left" data-vertical-align="top">Bensidin, (4.4′-diaminobifenyl)</td><td data-text-align="center" data-vertical-align="top">92-87-5</td></tr><tr><td data-text-align="center" data-vertical-align="top">3</td><td data-text-align="left" data-vertical-align="top">4-Kloro-o-toluidin</td><td data-text-align="center" data-vertical-align="top">95-69-2</td></tr><tr><td data-text-align="center" data-vertical-align="top">4</td><td data-text-align="left" data-vertical-align="top">2-Naftylamin</td><td data-text-align="center" data-vertical-align="top">91-59-8</td></tr><tr><td data-text-align="center" data-vertical-align="top">5</td><td data-text-align="left" data-vertical-align="top">4-o-Tolyazo-o-toluidin, (4-amino-2′3-dimetylazobensen, o-aminoazotoluen)</td><td data-text-align="center" data-vertical-align="top">97-56-3</td></tr><tr><td data-text-align="center" data-vertical-align="top">6</td><td data-text-align="left" data-vertical-align="top">2-Amino-4-nitrotoluen</td><td data-text-align="center" data-vertical-align="top">99-55-8</td></tr><tr><td data-text-align="center" data-vertical-align="top">7</td><td data-text-align="left" data-vertical-align="top">4-Klorbensenamin</td><td data-text-align="center" data-vertical-align="top">106-47-8</td></tr><tr><td data-text-align="center" data-vertical-align="top">8</td><td data-text-align="left" data-vertical-align="top">2,4-Diaminoanisol (4-Metoxy-m-fenylendiamin)</td><td data-text-align="center" data-vertical-align="top">615-05-4</td></tr><tr><td data-text-align="center" data-vertical-align="top">9</td><td data-text-align="left" data-vertical-align="top">4,4′-Diaminodifenylmetan (4,4′-Metylendianilin)</td><td data-text-align="center" data-vertical-align="top">101-77-9</td></tr><tr><td data-text-align="center" data-vertical-align="top">10</td><td data-text-align="left" data-vertical-align="top">3,3′-Diklorbensidin</td><td data-text-align="center" data-vertical-align="top">91-94-1</td></tr><tr><td data-text-align="center" data-vertical-align="top">11</td><td data-text-align="left" data-vertical-align="top">3,3′-Dimetoksybensidin, (o-dianisidin)</td><td data-text-align="center" data-vertical-align="top">119-90-4</td></tr><tr><td data-text-align="center" data-vertical-align="top">12</td><td data-text-align="left" data-vertical-align="top">3,3 Dimetylbensidin, (4,4′-Bi-o-toluidin)</td><td data-text-align="center" data-vertical-align="top">119-93-7</td></tr><tr><td data-text-align="center" data-vertical-align="top">13</td><td data-text-align="left" data-vertical-align="top">4,4′-Metylendi-o-toluidin, (4,4′-Metylenbis, 2-metylanilin)</td><td data-text-align="center" data-vertical-align="top">838-88-0</td></tr><tr><td data-text-align="center" data-vertical-align="top">14</td><td data-text-align="left" data-vertical-align="top">p-Cresidin (6-metoksimetylanilin)</td><td data-text-align="center" data-vertical-align="top">120-71-8</td></tr><tr><td data-text-align="center" data-vertical-align="top">15</td><td data-text-align="left" data-vertical-align="top">2,2-Diklor-4,4′-metylendianilin (4,4′-Metylenbis, 2-kloranilin)</td><td data-text-align="center" data-vertical-align="top">101-14-4</td></tr><tr><td data-text-align="center" data-vertical-align="top">16</td><td data-text-align="left" data-vertical-align="top">4,4′-Oksidianilin (4,4′Diaminodifenyleter)</td><td data-text-align="center" data-vertical-align="top">101-80-4</td></tr><tr><td data-text-align="center" data-vertical-align="top">17</td><td data-text-align="left" data-vertical-align="top">4,4′-Tiodianilin</td><td data-text-align="center" data-vertical-align="top">139-65-1</td></tr><tr><td data-text-align="center" data-vertical-align="top">18</td><td data-text-align="left" data-vertical-align="top">o-Toluidin (3,3′Dimetylbensidin)</td><td data-text-align="center" data-vertical-align="top">95-53-4</td></tr><tr><td data-text-align="center" data-vertical-align="top">19</td><td data-text-align="left" data-vertical-align="top">4-Metyl-m-fenylendiamin (2,4-Diaminotoluen)</td><td data-text-align="center" data-vertical-align="top">95-80-7</td></tr><tr><td data-text-align="center" data-vertical-align="top">20</td><td data-text-align="left" data-vertical-align="top">2,45-Trimetylanilin</td><td data-text-align="center" data-vertical-align="top">137-17-7</td></tr></tbody></table></article></section></main></body></html>