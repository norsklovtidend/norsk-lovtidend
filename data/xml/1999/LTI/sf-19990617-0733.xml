<!DOCTYPE html><html lang="no"><head><title>Forskrift om tilskudd til reinbeitedistrikter og tamreinlag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:23</dd><dt class="legacyID">Datokode</dt><dd class="legacyID">FOR-1999-06-17-733</dd><dt class="dokid">DokumentID</dt><dd class="dokid">LTI/forskrift/1999-06-17-733</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 16</dd><dt class="dateInForce">I kraft fra</dt><dd class="dateInForce">1999-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1999-08-03</dd><dt class="title">Tittel</dt><dd class="title">Forskrift om tilskudd til reinbeitedistrikter og tamreinlag.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 17. juni 1999 i medhold av reindriftsavtalen 1999–2000.</dd><dt class="refid">RefID</dt><dd class="refid">forskrift/1999-06-17-733</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til reinbeitedistrikter og tamreinlag.<ul class="tocSubUl"><li>§ 1. Formål</li><li>§ 2. Generelle vilkår</li><li>§ 3. Tilskudd til administrasjon, planlegging og ressursforvaltning</li><li>§ 4. Særskilt tilskudd for Trollheimen</li><li>§ 5. Tilskudd til tapsforebyggende fond</li><li>§ 6. Krav til søknad</li><li>§ 7. Saksbehandling</li><li>§ 8. Kontroll og avkortning/bortfall av tilskudd</li><li>§ 9. Klageadgang</li><li>§ 10. Dispensasjon</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1999-06-17-733" id="dokument"><h1>Forskrift om tilskudd til reinbeitedistrikter og tamreinlag.</h1><article class="legalArticle" data-lovdata-URL="LTI/forskrift/1999-06-17-733/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tilskudd til reinbeitedistrikter og tamreinlag skal bidra til å gi disse økt medansvar for utvikling av reindriften i bærekraftig retning, herunder ved tapsforebyggende tiltak ved låste beiter. Tilskuddet skal videre gi grunnlag for avløserordning ved sykdom og svangerskap ut over folketrygdens generelle ordninger.</article></article><article class="legalArticle" data-lovdata-URL="LTI/forskrift/1999-06-17-733/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelle vilkår</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For at tilskudd skal innvilges etter denne forskriften må<ul class="defaultList"><li data-li-identifier="a" data-name="a"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">reinbeitedistriktet/tamreinlaget være i drift,</article></article></li><li data-li-identifier="b" data-name="b"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">reinbeitedistriktet/tamreinlaget utøve en reindrift som er i samsvar med de til enhver tid gjeldende lover og forskrifter for næringen, herunder pålagt telling og/eller veiing av reinen,</article></article></li><li data-li-identifier="c" data-name="c"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">reinbeitedistriktet ha stadfestet distriktsplan i samsvar med reindriftslovens § 8 a.</article></article></li></ul></article></article><article class="legalArticle" data-lovdata-URL="LTI/forskrift/1999-06-17-733/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskudd til administrasjon, planlegging og ressursforvaltning</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tilskudd til administrasjon, planlegging og ressursforvaltning til reinbeitedistrikter, herunder Trollheimen, ytes med et fast grunnbeløp på kr 10.000,- per distrikt.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">I tillegg ytes et beløp per driftsenhet på kr 15.000,- for inntil 15 driftsenheter og kr 10.000,- for antall driftsenheter over 15. Det variable tilskuddet skal kun ytes for det antall driftsenheter som er tilskuddsregistrert.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Tilskudd til administrasjon, planlegging og ressursforvaltning til fellesbeitedistriktene 17/18 i Øst-Finnmark utgjør kr 200.000,- totalt, til distrikt 30/31 i Vest-Finnmark kr 200.000,- totalt og til Femund i Sør-Trøndelag/Hedmark kr 30.000,- totalt.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Tilskudd til administrasjon, planlegging og ressursforvaltning til tamreinlag utgjør kr 120.000,- per tamreinlag.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift om tilskudd til driftsenheter og tamreinlag av 17. juni 1999 nr. 732 § 3.</article></footer></article><article class="legalArticle" data-lovdata-URL="LTI/forskrift/1999-06-17-733/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Særskilt tilskudd for Trollheimen</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Særskilt tilskudd for Trollheimen ytes med kr 100.000,- totalt til beiteleie.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Tilskudd til andre spesielle kostnader ytes med kr 15.000,- per driftsenhet for det antall enheter som er tilskuddregistrert.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. forskrift om tilskudd til driftsenheter og tamreinlag av 17. juni 1999 nr. 732 § 3.</article></footer></article><article class="legalArticle" data-lovdata-URL="LTI/forskrift/1999-06-17-733/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskudd til tapsforebyggende fond</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For reinbeitedistrikter/tamreinlag kan det avsettes et beløp i reindriftsfondet<sup class="footnotereference" data-footnotereferencevalue="1" data-unique-footnote-counter="1">1</sup> til tapsforebyggende tiltak. Dersom det er felles reindriftsfond for flere distrikter/tamreinlag, skal det avsatte beløpet spesifiseres som tapsforebyggende avsetning for vedkommende distrikt/tamreinlag. Midler fra fondet utløses av områdestyret etter søknad fra distriktet/tamreinlaget, som selv avgjør bruken av midlene.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Tilskudd til tapsforebyggende fond gis tilsvarende egen avsetning, begrenset oppad til 20% av totalt tilskudd etter § 3.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. lov om reindrift § 32.</article></footer></article><article class="legalArticle" data-lovdata-URL="LTI/forskrift/1999-06-17-733/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til søknad</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Søknad om tilskudd til reinbeitedistrikter og tamreinlag skal sendes på særskilt skjema til reindriftsagronomen innen 15. juni. Søknad som kommer inn etter søknadsfrist kan avvises.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Som vedlegg til søknaden kreves<ul class="defaultList"><li data-li-identifier="a" data-name="a"><article class="listArticle" data-absoluteaddress="/paragraf/6/ledd/2/punkt/1/" id="paragraf-6-ledd-2-punkt-1"><span class="data-originalId">a</span><article class="legalP" data-absoluteaddress="/paragraf/6/ledd/2/punkt/1/ledd/1/" id="paragraf-6-ledd-2-punkt-1-ledd-1">stadfestet distriktsplan for distriktet, jf. § 2 bokstav c,</article></article></li><li data-li-identifier="b" data-name="b"><article class="listArticle" data-absoluteaddress="/paragraf/6/ledd/2/punkt/2/" id="paragraf-6-ledd-2-punkt-2"><span class="data-originalId">b</span><article class="legalP" data-absoluteaddress="/paragraf/6/ledd/2/punkt/2/ledd/1/" id="paragraf-6-ledd-2-punkt-2-ledd-1">budsjett for distriktet/tamreinlaget for inneværende år, inkludert eventuell avsetning til tapsforebyggende fond,</article></article></li><li data-li-identifier="c" data-name="c"><article class="listArticle" data-absoluteaddress="/paragraf/6/ledd/2/punkt/3/" id="paragraf-6-ledd-2-punkt-3"><span class="data-originalId">c</span><article class="legalP" data-absoluteaddress="/paragraf/6/ledd/2/punkt/3/ledd/1/" id="paragraf-6-ledd-2-punkt-3-ledd-1">regnskap for distriktet/tamreinlaget for foregående år,</article></article></li><li data-li-identifier="d" data-name="d"><article class="listArticle" data-absoluteaddress="/paragraf/6/ledd/2/punkt/4/" id="paragraf-6-ledd-2-punkt-4"><span class="data-originalId">d</span><article class="legalP" data-absoluteaddress="/paragraf/6/ledd/2/punkt/4/ledd/1/" id="paragraf-6-ledd-2-punkt-4-ledd-1">eventuell ordning for avløser ved sykdom og svangerskap.</article></article></li></ul></article></article><article class="legalArticle" data-lovdata-URL="LTI/forskrift/1999-06-17-733/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Saksbehandling</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Reindriftsagronomen avgjør søknaden. Reindriftssjefen anviser tilskuddet til utbetaling.</article></article><article class="legalArticle" data-lovdata-URL="LTI/forskrift/1999-06-17-733/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll og avkortning/bortfall av tilskudd</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Reindriftsagronomen kan avkorte eller nekte tilskudd dersom distriktet/tamreinlaget<ul class="defaultList"><li data-li-identifier="a" data-name="a"><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">a</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">har gitt uriktige opplysninger i søknaden,</article></article></li><li data-li-identifier="b" data-name="b"><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">b</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">for øvrig ikke har fulgt gjeldende lover og forskrifter for næringen, herunder pålagt telling og/eller veiing av reinen.</article></article></li></ul></article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Reindriftsagronomen kan kreve hele eller deler av tilskuddet tilbakebetalt dersom vesentlige forutsetninger for tilskuddet viser seg ikke å være oppfylt.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Dersom distriktet ikke selv utarbeider distriktsplan, dekkes områdestyrets utgifter til utarbeiding av distriktsplan<sup class="footnotereference" data-footnotereferencevalue="1" data-unique-footnote-counter="1">1</sup> innenfor rammen av distriktstilskudd.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Jf. lov om reindrift § 8 a annet ledd fjerde punktum.</article></footer></article><article class="legalArticle" data-lovdata-URL="LTI/forskrift/1999-06-17-733/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klageadgang</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Reindriftsagronomens vedtak etter denne forskrift kan påklages til Reindriftssjefen etter forvaltningslovens regler.</article></article><article class="legalArticle" data-lovdata-URL="LTI/forskrift/1999-06-17-733/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Reindriftsagronomen kan dispensere fra vilkåret om at distriktsplan skal være stadfestet, jf. § 2 første ledd bokstav c.</article></article><article class="legalArticle" data-lovdata-URL="LTI/forskrift/1999-06-17-733/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft 1. juli 1999. Samtidig oppheves forskrift om tilskudd til reinbeitedistrikter og tamreinlag av 26. august 1998.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> Ikke tidligere kunngjort i Norsk Lovtidend.</article></footer></article></main></body></html>