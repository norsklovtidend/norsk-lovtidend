<!DOCTYPE html><html lang="no"><head><title>Forskrift om endring i forskrift om bevilling som statsautorisert tolk og tolkeprøven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:41</dd><dt class="legacyID">Datokode</dt><dd class="legacyID">FOR-1999-10-27-1132</dd><dt class="dokid">DokumentID</dt><dd class="dokid">LTI/forskrift/1999-10-27-1132</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1999 Nr. 23</dd><dt class="dateInForce">I kraft fra</dt><dd class="dateInForce">1999-10-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-06-06-571</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1902-05-22-10/§332</li><li>forskrift/1997-06-06-571/§20</li></ul></dd><dt class="dateOfPublication">Kunngjort</dt><dd class="dateOfPublication">1999-11-30</dd><dt class="title">Tittel</dt><dd class="title">Forskrift om endring i forskrift om bevilling som statsautorisert tolk og tolkeprøven.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 27. oktober 1999 med hjemmel i forskrift av 6. juni 1997 nr. 571 om bevilling som statsautorisert tolk og tolkeprøven § 20.</dd><dt class="refid">RefID</dt><dd class="refid">forskrift/1999-10-27-1132</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bevilling som statsautorisert tolk og tolkeprøven.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1999-10-27-1132" id="dokument"><h1>Forskrift om endring i forskrift om bevilling som statsautorisert tolk og tolkeprøven.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1999-10-27-1132/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 6. juni 1997 nr. 571 om bevilling som statsautorisert tolk og tolkeprøven gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Bevilling som statsautorisert tolk gis av Kommunal- og regionaldepartementet.</article> <article class="defaultP" margin-top="true">§ 1 fjerde ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Departementet har ansvaret for at det føres et offentlig register over de personene som har fått bevilling som statsautorisert tolk, og for offentliggjøring av informasjon om registeret.</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Bevilling som statsautorisert tolk gjelder for generell kompetanse i tolking til og fra norsk og tolkespråket.</article> <article class="defaultP" margin-top="true">§ 3 første ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Bevilling som statsautorisert tolk gis til den som har bestått slik prøving av kunnskaper og tolkeferdigheter som er fastsatt i disse forskriftene, og som har fylt 20 år og er myndig etter norske bestemmelser.</article> <article class="defaultP" margin-top="true">§ 3 tredje ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Når særlige grunner taler for det, kan departementet gjøre unntak fra vilkåret i bestemmelsens første ledd.</article> <article class="defaultP" margin-top="true">§ 4 første ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Bevillingen gir rett til å bruke betegnelsen statsautorisert tolk, med et tillegg som angir tolkespråket.</article> <article class="defaultP" margin-top="true">§ 6 første ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Tolken har taushetsplikt når det gjelder opplysninger fra sin tolkevirksomhet i samsvar med god tolkeskikk. Reglene i forvaltningsloven §§ 13 flg. gjelder tilsvarende. Andre bestemmelser om taushetsplikt i særlovgivningen gjelder tilsvarende i den grad de kommer til anvendelse på det enkelte tolkeoppdrag.</article> <article class="defaultP" margin-top="true">§ 7 annet ledd oppheves.</article> <article class="defaultP" margin-top="true">§ 8 første ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Oppmeldingen til tolkeprøven skrives på fastsatt skjema. Identiteten må bekreftes slik det fremgår av skjemaet.</article> <article class="defaultP" margin-top="true">§ 8 annet ledd oppheves.</article> <article class="defaultP" margin-top="true">§ 9 annet ledd skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Tolkeprøven består av en skriftlig og en muntlig del.</article> <article class="defaultP" margin-top="true">§ 9 tredje og fjerde ledd oppheves.</article> <article class="defaultP" margin-top="true">§ 10 skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Den skriftlige delen av tolkeprøven omfatter begge språkene, og består av en terminologidel, en allmennspråklig del og en realiadel. I de norske tekstene kan begge målformer forekomme. Delprøvene omfatter områdene helse/medisin, jus og rettshåndheving, sosialforvaltning, arbeidsliv/økonomi og andre sentrale samfunnsforhold.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Realiaprøven skal vise kandidatens kunnskaper i sosiale og kulturelle forhold i begge språkområder.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Terminologiprøven skal vise kandidatens kunnskaper i entydige termer på begge språk, fordelt på områdene etter første ledd.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Den skriftlige prøven må som hovedregel være bestått for at kandidaten kan gå opp til muntlig prøve.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Bruk av hjelpemidler er ikke tillatt ved den skriftlige prøven.</article> <article class="defaultP" margin-top="true">§ 11 skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Kandidaten prøves i praktiske ferdigheter i å tolke ved den muntlige prøven. Videre skal kandidaten vise at han/hun har ferdigheter i adekvat språkbruk, kjennskap til sentrale samfunnsforhold i begge språkområder og innsikt i god tolkeskikk.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Den muntlige delen av tolkeprøven skal vise om kandidaten på de samme områdene som er nevnt i § 10:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/17/punkt/1/" id="kapittel-1-ledd-17-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/17/punkt/1/ledd/1/" id="kapittel-1-ledd-17-punkt-1-ledd-1">kan ved å tolke konsekutivt overføre budskapet til begge språkene så fullverdig at det ikke forekommer feil av betydning for forståelsen, og</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/17/punkt/2/" id="kapittel-1-ledd-17-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/17/punkt/2/ledd/1/" id="kapittel-1-ledd-17-punkt-2-ledd-1">kan bevare stilnivået og gjengi vesentlige markeringer i stemmebruk, mimikk og gester i overføringen, og</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/17/punkt/3/" id="kapittel-1-ledd-17-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/17/punkt/3/ledd/1/" id="kapittel-1-ledd-17-punkt-3-ledd-1">har et adekvat ordforråd og</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/17/punkt/4/" id="kapittel-1-ledd-17-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/17/punkt/4/ledd/1/" id="kapittel-1-ledd-17-punkt-4-ledd-1">har kjennskap til god tolkeskikk.</article></article></li></ul></article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Den muntlige delen skal inneholde dialoger og korte monologer på norsk og tolkespråket. Forskjellige dialekter og stilnivåer kan forekomme.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Oppgavene skal gjenspeile faktiske situasjoner, og en av oppgavene skal være fra enten jus/rettshåndheving eller helse/medisin.</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Den muntlige prøven avsluttes med en samtale som skal vise kandidatens kunnskap om god tolkeskikk. Det er tillatt å bruke ordlister eller ordbok ved den muntlige prøven.</article> <article class="defaultP" margin-top="true">§ 12 første ledd skal lyde:</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Det skal foreligge en skriftlig sensorveiledning både for den skriftlige prøven og for den muntlige. Veiledningene skal bidra til å sikre likhet i bedømmingen av kandidater med ulike tolkespråk.</article> <article class="defaultP" margin-top="true">§ 13 første og annet ledd skal lyde:</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">For å ha bestått tolkeprøven må kandidaten ha vist tilfredsstillende prestasjoner både i den skriftlige delen og i den muntlige delen.</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Ved den muntlige prøven må kandidaten vise at han/hun med letthet kan uttrykke seg på norsk og på tolkespråket på en språkriktig måte og med klar uttale. I tillegg må kandidaten vise gode tolketekniske ferdigheter, ha kjennskap til fagterminologi på de nevnte områder og kjennskap til god tolkeskikk.</article> <article class="defaultP" margin-top="true">§ 14 annet ledd skal lyde:</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Når prestasjonene til tolkeprøven er evaluert, har kandidaten, dersom prøven er bedømt til ikke bestått, rett til å få en redegjørelse for evalueringen av egen prestasjon. Krav om begrunnelse må fremsettes innen 3 uker etter at evalueringen er kunngjort.</article> <article class="defaultP" margin-top="true">§ 15 skal lyde:</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">Prøvenemnda består av en leder, tre sensorer og to personer som spiller rollen som tolkebrukere. Lederen for tolkeprøven skal ha en stedfortreder. Disse oppnevnes av den administrative myndighet for gjennomføringen av tolkeprøven for en bestemt tjenestetid.</article><article class="legalP" data-absoluteaddress="/kapittel/1/ledd/26/" id="kapittel-1-ledd-26">I tilfeller hvor det ikke er mulig å rekruttere sensorer med relevant høyere utdanning, samt kompetanse i norsk og det aktuelle tolkespråk, kan prøvenemnda utvides slik at det totalt kan sikres forsvarlig bedømming i henhold til kriterier som nevnt i § 11.</article><article class="legalP" data-absoluteaddress="/kapittel/1/ledd/27/" id="kapittel-1-ledd-27">Lederen for tolkeprøven skal lede prøvenemndas virksomhet. Ved uventet forfall kan lederen og en av sensorene foreta oppnevning til nemnda.</article><article class="legalP" data-absoluteaddress="/kapittel/1/ledd/28/" id="kapittel-1-ledd-28">Et utvalg av nemnda, som består av lederen for tolkeprøven og minst en av sensorene skal ha ansvar for utarbeiding av oppgavene til tolkeprøven med sensorveiledninger. Prøvenemnda evaluerer prestasjonene.</article> <article class="defaultP" margin-top="true">§ 16 skal lyde:</article><article class="legalP" data-absoluteaddress="/kapittel/1/ledd/29/" id="kapittel-1-ledd-29">To sensorer skal ha relevant høyere utdanning samt kompetanse i norsk og det aktuelle tolkespråket. De samme sensorer skal ha bedømt den skriftlige besvarelsen.</article><article class="legalP" data-absoluteaddress="/kapittel/1/ledd/30/" id="kapittel-1-ledd-30">En tredje sensor, med relevant erfaringsbakgrunn, skal særlig bedømme tolkeferdighetene.</article><article class="legalP" data-absoluteaddress="/kapittel/1/ledd/31/" id="kapittel-1-ledd-31">Lederen for tolkeprøven kan foreta eksaminasjonen i god tolkeskikk.</article><article class="legalP" data-absoluteaddress="/kapittel/1/ledd/32/" id="kapittel-1-ledd-32">I tilfeller hvor det ikke er mulig å rekruttere to sensorer med relevant høyere utdanning samt kompetanse både i norsk og det aktuelle tolkespråk, kan arbeidsdelingen endres slik at det totalt kan sikres forsvarlig bedømming i henhold til kriteriene som er nevnt i § 11.</article><article class="legalP" data-absoluteaddress="/kapittel/1/ledd/33/" id="kapittel-1-ledd-33">Den ene som spiller tolkebruker med morsmålskompetanse i norsk, skal ha rollen som norsktalende. Den andre som spiller tolkebruker med morsmålkompetanse i det aktuelle tolkespråket, skal ha rollen som minoritetsspråklig.</article><article class="legalP" data-absoluteaddress="/kapittel/1/ledd/34/" id="kapittel-1-ledd-34">Dersom ingen av sensorene har morsmålskompetanse i norsk kan den som spiller rollen som norsk tolkebruker i tillegg oppnevnes som hjelpesensor. Dersom ingen av sensorene har morsmålskompetanse i det aktuelle tolkespråket, kan den som spiller minoritetsspråklig tolkebruker oppnevnes som hjelpesensor i det aktuelle språket. I slike tilfeller må vedkommende ha henholdsvis norsk eller det aktuelle tolkespråket som morsmål samt høyere utdanning. I så fall skal vedkommende foreta sin vurdering på grunnlag av båndopptak fra prøvene.</article> <article class="defaultP" margin-top="true">§ 18 første ledd skal lyde:</article><article class="legalP" data-absoluteaddress="/kapittel/1/ledd/35/" id="kapittel-1-ledd-35">Kommunal- og regionaldepartementet kan oppnevne et råd for autorisasjonsordningen, som består av medlemmer fra relevante institusjoner og organisasjoner mv. Rådet skal kunne bidra med rådgivningen i forbindelse med autorisasjonsordningen.</article> <article class="defaultP" margin-top="true">§ 19 skal lyde:</article><article class="legalP" data-absoluteaddress="/kapittel/1/ledd/36/" id="kapittel-1-ledd-36">Departementet fastsetter hvem som skal ha administrativ myndighet for gjennomføringen av tolkeprøven. Departementet kan gi utfyllende bestemmelser til forskriften, både generelle bestemmelser og bestemmelser som gjelder enkelttilfeller. Den administrative myndighet for tolkeprøven kan gi utfyllende bestemmelser til forskriftens kapittel II og III.</article><article class="legalP" data-absoluteaddress="/kapittel/1/ledd/37/" id="kapittel-1-ledd-37">Departementet kan bestemme hvilke tolkespråk tolkeprøven skal omfatte.</article> <article class="defaultP" margin-top="true">§ 20 skal lyde:</article><article class="legalP" data-absoluteaddress="/kapittel/1/ledd/38/" id="kapittel-1-ledd-38">Disse forskriftene gjelder fra den dag Kommunal- og regionaldepartementet bestemmer.</article><article class="legalP" data-absoluteaddress="/kapittel/1/ledd/39/" id="kapittel-1-ledd-39">Departementet har fullmakt til å foreta endringer av forskriftene.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1999-10-27-1132/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>