<!DOCTYPE html><html lang="no"><head><title>Forskrift om utvidet fiske etter rømt oppdrettslaks i sjøen, Hordaland, Sør-Trøndelag, Nord-Trøndelag, Nordland og Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:08</dd><dt class="legacyID">Datokode</dt><dd class="legacyID">FOR-1999-07-08-849</dd><dt class="dokid">DokumentID</dt><dd class="dokid">LTII/forskrift/1999-07-08-849</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1999 Nr. 7</dd><dt class="dateInForce">I kraft fra</dt><dd class="dateInForce">1999-07-08</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-07-13-775</li></ul></dd><dt class="appliesTo">Gjelder for</dt><dd class="appliesTo">Hordaland, Sør-Trøndelag, Nord-Trøndelag, Nordland og Troms</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§33</li><li>forskrift/1992-11-27-864</li><li>forskrift/1992-11-27-877</li><li>forskrift/1993-02-15-112</li></ul></dd><dt class="dateOfPublication">Kunngjort</dt><dd class="dateOfPublication">1999-08-20</dd><dt class="titleShort">Korttittel</dt><dd class="titleShort">Forskr om fiske etter rømt laks, Hordaland m.fl.</dd><dt class="title">Tittel</dt><dd class="title">Forskrift om utvidet fiske etter rømt oppdrettslaks i sjøen, Hordaland, Sør-Trøndelag, Nord-Trøndelag, Nordland og Troms.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 8. juli 1999 med hjemmel i lov av 15. mai 1992 nr. 47 om laksefisk og innlandsfisk m.v. § 33, jf. kgl.res. 27. november 1992 nr. 864, forskrift av 27. november 1992 nr. 877 om åpning for fiske etter anadrome laksefisk, og forskrift av 15. februar 1993 nr. 112 om definisjon, utforming og bruk av redskap til fangst av anadrome laksefisk.</dd><dt class="refid">RefID</dt><dd class="refid">forskrift/1999-07-08-849</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utvidet fiske etter rømt oppdrettslaks i sjøen, Hordaland, Sør-Trøndelag, Nord-Trøndelag, Nordland og Troms.<ul class="tocSubUl"><li>§ 1. Utvidet fiske etter rømt oppdrettslaks</li><li>Hordaland fylke</li><li>Nord-Trøndelag unntatt Trondheimsfjorden, Nordland, Troms fylke.</li><li>Sør-Trøndelag og Nord-Trøndelag, samt Nordland unntatt Saltdal, Beiarn, Rana, Hemnes og Vefsn kommuner og Troms.<ul class="tocSubUl"><li>§ 2. Unntak for fredningssoner</li><li>§ 3. Fangst av vill anadrom laksefisk (laks, sjøørret og sjørøye)</li><li>§ 4. Registrering</li><li>§ 5. Oppgaveplikt</li><li>§ 6. Straffebestemmelse</li><li>§ 7. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1999-07-08-849" id="dokument"><h1>Forskrift om utvidet fiske etter rømt oppdrettslaks i sjøen, Hordaland, Sør-Trøndelag, Nord-Trøndelag, Nordland og Troms.</h1><article class="legalArticle" data-lovdata-URL="LTII/forskrift/1999-07-08-849/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Utvidet fiske etter rømt oppdrettslaks</span></h2></article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1999-07-08-849/KAPITTEL_1" data-partID="k1"><h2>Hordaland fylke</h2><article class="defaultP"><i>Utvidet fiske med alminnelige laksefiskeredskaper</i></article><article class="legalP" data-absoluteaddress="/kapittel/1/ledd/1/" id="kapittel-1-ledd-1">I perioden fra og med 5. august til og med 30. september 1999 åpnes det for fiske med stang og håndsnøre (redskap med en enkel, dobbel eller trippelkrok), kilenot og lakseverp (sitjenot) i hele fylket unntatt i Sørfjorden i Hardanger, og fjordene rundt Osterøy innenfor Nordhordlandsbrua. Fra og med 1. september er det i tillegg tillatt å benytte krokgarn, laksedorg og oter. I kommunene Fedje, Austrheim, Øygarden, Fjell, Sund, Austevoll, Bømlo og Fitjar samt på vestkysten av Radøy kommune fra Toska til Rossland er det tillatt å benytte krokgarn, oter og laksedorg i hele perioden fra 5. august til 30. september.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I Sørfjorden i Hardanger og i fjordene rundt Osterøy innenfor Nordhordlandsbrua er det tillatt å fiske med stang og håndsnøre fra 5. august til 30. september, og med laksedorg, oter, kilenot, lakseverp og krokgarn fra 1. september til og med 30. september.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fra 5. august til 31. august er det tillatt å fiske med faststående redskap fra mandag kl. 18.00 til fredag 18.00. Fra 1. september til 30. september er det tillatt å fiske alle dager.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">(Dette fisket kommer i tillegg til det høst/vinterfiske som er tillatt med alminnelige laksefiskeredskaper fra 1. oktober til 28. februar, jf. forskrift av 11. mars 1999 nr. 300 om fisketider for fiske etter anadrome laksefisk (laks, sjøørret, sjørøye m.v.) i sjøen.)</article><article class="defaultP"><i>Fiske med andre redskaper</i></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">I perioden fra 1. oktober 1999 til 28. februar 2000 åpnes det i Hordaland fylke, unntatt i Sørfjorden i Hardanger, Hogsværfjorden, Matresfjorden og Åkrafjorden, for fiske med:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">annen garnredskap enn krokgarn (eks settegarn og drivgarn). Alle maskevidder tillates.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">andre dorgeredskaper enn stang, håndsnøre og laksedorg.</article></article></li></ul></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">I Sørfjorden i Hardanger åpnes det ikke for fiske med disse redskapstypene. I Hogsværfjorden, Matresfjorden og Åkrafjorden åpnes det for fiske med de nevnte redskapstyper fra 15. oktober til 28. februar.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">(Dette fisket kommer i tillegg til fiske med de redskaper som er tillatt etter forskrift om fisketider for fiske etter anadrome laksefisk i sjøen av 11. mars 1999 nr. 300).</article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1999-07-08-849/KAPITTEL_2" data-partID="k2"><h2>Nord-Trøndelag unntatt Trondheimsfjorden, Nordland, Troms fylke.</h2><article class="defaultP"><i>Utvidet fiske med alminnelige laksefiskeredskaper</i></article><article class="legalP" data-absoluteaddress="/kapittel/2/ledd/1/" id="kapittel-2-ledd-1">I perioden fra og med 20. august til og med 30. september 1999 åpnes det for fiske med stang og håndsnøre (redskap med en enkel, dobbel eller trippelkrok), laksedorg, oter, kilenot, lakseverp (sitjenot) og krokgarn.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Det er tillatt å fiske alle dager i denne perioden.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">(Dette fisket kommer i tillegg til det høst/vinterfiske som er tillatt med alminnelige lakseredskaper fra og med 1. oktober til og med 28. februar, jf. forskrift om fisketider for fiske etter anadrome laksefisk i sjøen av 11. mars 1999 nr. 300).</article><article class="defaultP"><i>Fiske med andre redskaper</i></article></section><section class="section" data-name="kapS" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1999-07-08-849/KAPITTEL_3" data-partID="k3"><h2>Sør-Trøndelag og Nord-Trøndelag, samt Nordland unntatt Saltdal, Beiarn, Rana, Hemnes og Vefsn kommuner og Troms.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Fra og med 1. oktober 1999 til og med 28. februar 2000 er det tillatt å fiske med settegarn med maskevidde 58 millimeter eller mer. (Fisket etter anadrome laksefisk med faststående redskap er forbeholdt grunneier/rettighetshaver. Det er bare tillatt å fiske fra grunn som er eiet eller leiet av fiskeren).</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">(Dette fisket kommer i tillegg til det høst/vinterfiske som er tillatt med alminnelige lakseredskaper fra og med 1. oktober til og med 28. februar, jfr forskrift om fisketider for fiske etter anadrorne laksefisk i sjøen av 11. mars 1999).</article><article class="legalArticle" data-lovdata-URL="LTII/forskrift/1999-07-08-849/§2" data-name="§2" data-partID="§2" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Unntak for fredningssoner</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1"><i>Sør-Trøndelag, Nord-Trøndelag, Nordland og Troms:</i></article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Utenfor vassdrag med registrerte bestander av anadrome laksefisk er det ikke tillatt å fiske med faststående redskap nærmere enn en kilometer fra elvemunning i perioden fra 20. august til 30. september. Dersom det er etablert fredningssone utenfor vassdraget med hjemmel i lov om laksefisk og innlandsfisk, § 40, og denne omfatter mer enn en kilometer, gjelder fredningssoneforskriften.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">I Ranafjorden i Rana kommune er det ikke tillatt å fiske innenfor en linje fra fyrlykt på Alterneset til nordvestspissen av Haukneset.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Fylkesmannen kan fastsette andre grenser.</article><article class="legalP" data-absoluteaddress="/kapittel/3/paragraf/1/ledd/5/" id="kapittel-3-paragraf-1-ledd-5"><i>Hordaland</i></article><article class="legalP" data-absoluteaddress="/kapittel/3/paragraf/1/ledd/6/" id="kapittel-3-paragraf-1-ledd-6">I Hordaland gjelder bestemmelsene i fredningssonene hele året, og det åpnes ikke for fiske med faststående redskap i disse sonene.</article></article><article class="legalArticle" data-lovdata-URL="LTII/forskrift/1999-07-08-849/§3" data-name="§3" data-partID="§3" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Fangst av vill anadrom laksefisk (laks, sjøørret og sjørøye)</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Villfisk som fanges under fiske etter rømt oppdrettslaks kan beholdes.</article></article><article class="legalArticle" data-lovdata-URL="LTII/forskrift/1999-07-08-849/§4" data-name="§4" data-partID="§4" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Registrering</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Alle som ønsker å fiske etter rømt oppdrettsfisk med lakseverp (sitjenot), kilenot og krokgarn, eller andre garntyper der slike er tillatt, og som ikke er registrert tidligere denne sesongen, skal registrere seg hos fylkesmannen før fisket tar til, jfr forskrift om oppgaveplikt og registrering av 30. desember 1992 nr. 1231.</article></article><article class="legalArticle" data-lovdata-URL="LTII/forskrift/1999-07-08-849/§5" data-name="§5" data-partID="§5" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Oppgaveplikt</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Fiske etter rømt oppdrettsfisk skal rapporteres til Statistisk sentralbyrå ved innlevering av fangstdagbøker når det gjelder fiske med kilenot, lakseverp, krokgarn og andre garnredskaper. Rapporten skal inneholde opplysninger om antall og samlet vekt av henholdsvis laks, sjøaure og sjørøye, samt redskapstype og dato for fangst.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Rapporteringsfrist er 1 mnd etter at fisket er slutt, jf. forskrift om oppgaveplikt og registrering av redskap av 30. desember 1992 nr. 1231.</article></article><article class="legalArticle" data-lovdata-URL="LTII/forskrift/1999-07-08-849/§6" data-name="§6" data-partID="§6" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Straffebestemmelse</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Fiske etter anadrome laksefisk utenom oppgitte fisketider og/eller med redskapstyper som ikke er nevnt i denne forskriften, er straffbart, jf. laks- og innlandsfisklovens § 49.</article></article><article class="legalArticle" data-lovdata-URL="LTII/forskrift/1999-07-08-849/§7" data-name="§7" data-partID="§7" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Denne forskriften trer i kraft straks. Samtidig oppheves forskrift av 13. juli 1998 nr. 775 om utvidet fiske etter rømt oppdrettslaks i sjøen, Hordaland, Sør-Trøndelag, Nord-Trøndelag, Nordland og Troms.</article></article></section></main></body></html>