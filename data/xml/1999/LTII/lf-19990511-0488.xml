<!DOCTYPE html><html lang="no"><head><title>Forskrift om gjennomføring av yngel- og smolttransporter, Trøndelag, Nord-Trøndelag og Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:56</dd><dt class="legacyID">Datokode</dt><dd class="legacyID">FOR-1999-05-11-488</dd><dt class="dokid">DokumentID</dt><dd class="dokid">LTII/forskrift/1999-05-11-488</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1999 Nr. 5</dd><dt class="dateInForce">I kraft fra</dt><dd class="dateInForce">1999-05-11</dd><dt class="appliesTo">Gjelder for</dt><dd class="appliesTo">Trøndelag</dd><dt class="basedOn">Hjemmel</dt><dd class="basedOn"><ul><li>lov/1990-06-22-44/§8</li><li>lov/1990-06-22-44/§12</li><li>lov/1974-12-20-73/§30</li><li>forskrift/1997-02-20-193/§9</li></ul></dd><dt class="dateOfPublication">Kunngjort</dt><dd class="dateOfPublication">1999-06-11</dd><dt class="titleShort">Korttittel</dt><dd class="titleShort">Forskr om yngel- og smolttransport, Trøndelag</dd><dt class="title">Tittel</dt><dd class="title">Forskrift om gjennomføring av yngel- og smolttransporter, Trøndelag, Nord-Trøndelag og Sør-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn – Fylkesveterinæren for Trøndelag 11. mai 1999 med hjemmel i forskrift av 20. februar 1997 nr. 193 om transport av akvatiske organismer § 9.</dd><dt class="refid">RefID</dt><dd class="refid">forskrift/1999-05-11-488</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av yngel- og smolttransporter, Trøndelag, Nord-Trøndelag og Sør-Trøndelag.<ul class="tocSubUl"><li>Kapittel I. Generelle bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel II. Bestemmelser vedrørende gjennomføring av transport/rengjøring<ul class="tocSubUl"><li>§ 4. Inntak av transportvann innenfor og utenfor grunnlinjen</li><li>§ 5. Transportvann</li><li>§ 6. Lensing av transportvann</li><li>§ 7. Etterfylling av transportvann</li><li>§ 8. Tetthet</li><li>§ 9. Trafikk gjennom særskilte områder for bekjempelse av smittsom sjukdom</li><li>§ 10. Vask og desinfeksjon av transportmiddel</li></ul></li><li>Kapittel III. Avsluttende bestemmelser<ul class="tocSubUl"><li>§ 11. Tilsyn og kontroll</li><li>§ 12. Dispensasjon</li><li>§ 13. Tvangsmulkt</li><li>§ 14. Straff</li><li>§ 15. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1999-05-11-488" id="dokument"><h1>Forskrift om gjennomføring av yngel- og smolttransporter, Trøndelag, Nord-Trøndelag og Sør-Trøndelag.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1999-05-11-488/KAPITTEL_1" data-partID="k1"><h2>Kapittel I. Generelle bestemmelser</h2><article class="legalArticle" data-lovdata-URL="LTII/forskrift/1999-05-11-488/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Formålet med denne forskriften er å fastsette krav til gjennomføring av yngel- og smolttransporter for å forebygge og begrense smittespredning via yngel- og smolttransporter.</article></article><article class="legalArticle" data-lovdata-URL="LTII/forskrift/1999-05-11-488/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Denne forskriften gjelder for alle yngel- og smolttransporter av artene laks (Salmo salar) og regnbueørret (Oncorhynchus mykiss) til oppdrettsanlegg i Sør-Trøndelag og Nord-Trøndelag fylke samt yngel- og smolttransporter underveis gjennom begge nevnte fylker.</article></article><article class="legalArticle" data-lovdata-URL="LTII/forskrift/1999-05-11-488/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">I denne forskriften menes med:</article><article class="defaultP"><i>Transport:</i> flytting av levende akvatiske organismer med unntak av driftsmessige disposisjoner innenfor samme smittehygieniske enhet eller lokalitet.</article><article class="defaultP"><i>Kjemisk desinfeksjonsmiddel:</i> ethvert kjemisk middel som er beregnet til bruk i arbeid med bekjemping eller forebygging av smittsom sjukdom hos akvatiske organismer, unntatt stoffer som regnes som legemidler.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1999-05-11-488/KAPITTEL_2" data-partID="k2"><h2>Kapittel II. Bestemmelser vedrørende gjennomføring av transport/rengjøring</h2><article class="legalArticle" data-lovdata-URL="LTII/forskrift/1999-05-11-488/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Inntak av transportvann innenfor og utenfor grunnlinjen</span></h3><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/1/punkt/1/" id="kapittel-2-paragraf-1-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/1/punkt/1/ledd/1/" id="kapittel-2-paragraf-1-punkt-1-ledd-1">Brønnbåter som utfører yngeltransport skal til en hver tid gå med lukkede ventiler.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/1/punkt/2/" id="kapittel-2-paragraf-1-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/1/punkt/2/ledd/1/" id="kapittel-2-paragraf-1-punkt-2-ledd-1">Brønnbåter som utfører smolttransport skal gå med lukkede ventiler innenfor grunnlinjen.</article><article class="legalP" data-absoluteaddress="/kapittel/2/paragraf/1/punkt/2/ledd/2/" id="kapittel-2-paragraf-1-punkt-2-ledd-2">Unntak:</article><article class="legalP" data-absoluteaddress="/kapittel/2/paragraf/1/punkt/2/ledd/3/" id="kapittel-2-paragraf-1-punkt-2-ledd-3">Ved behov kan det foretas vannskifte innenfor grunnlinjen, men kun i definerte områder godkjent av Statens dyrehelsetilsyn – Fylkesveterinæren, jf. de til enhver tid gjeldende kart over vannskiftestasjoner i Trøndelag utgitt av Fylkesveterinæren.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/1/punkt/3/" id="kapittel-2-paragraf-1-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/1/punkt/3/ledd/1/" id="kapittel-2-paragraf-1-punkt-3-ledd-1">Tidspunkt og sted for åpning og lukking av ventiler skal loggføres i båtens dekksdagsbok.</article></article></li></ul></article><article class="legalArticle" data-lovdata-URL="LTII/forskrift/1999-05-11-488/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Transportvann</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Det skal benyttes godkjent transportvann ved all transport av yngel/smolt i og gjennom fylkene.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Godkjent transportvann til frakting av yngel eller smolt er:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/1/" id="kapittel-2-paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/1/ledd/1/" id="kapittel-2-paragraf-2-ledd-2-punkt-1-ledd-1">Ferskvann<sup class="footnotereference" data-footnotereferencevalue="1" data-unique-footnote-counter="1">1</sup> fra leverandøranlegget (evt. tilsatt noe desinfisert sjøvann til bufring).</article></article></li></ul></article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Alternativt er følgende transportvann, utelukkende for transport av smolt, godkjent:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/3/punkt/1/" id="kapittel-2-paragraf-2-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/3/punkt/1/ledd/1/" id="kapittel-2-paragraf-2-ledd-3-punkt-1-ledd-1">Desinfisert sjøvann<sup class="footnotereference" data-footnotereferencevalue="2" data-unique-footnote-counter="2">2</sup> fra leverandøranlegget.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/3/punkt/2/" id="kapittel-2-paragraf-2-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/3/punkt/2/ledd/1/" id="kapittel-2-paragraf-2-ledd-3-punkt-2-ledd-1">Sjøvann tatt inn utenfor grunnlinjen eller i vannskiftestasjoner godkjent av Statens dyrehelsetilsyn – Fylkesveterinæren.</article></article></li></ul></article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Etter henting av transportvann i godkjent vannskiftestasjon må det kjøres med lukkede ventiler hele veien tilbake til det aktuelle settefiskanlegg.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Det skal ikke være oppgang av anadrom fisk i ferskvannskilden til settefiskanlegget, jf. helse- og opprinnelsesattestens pkt. IV g). Dersom det er oppgang av anadrom fisk i vannkilden, må alt ferskvannet desinfiseres, jf. forskrift av 20. februar 1997 nr. 192 om desinfeksjon av inntaksvann til, og avløpsvann fra akvakulturrelatert virksomhet § 10. nr. 1.</article><article class="footnote" data-name="2" data-unique-footnote-counter="2"><span class="footnoteLabel">2</span> Vannet skal tilfredsstille kravene stilt i forskrift av 20. februar 1997 nr. 192 om desinfeksjon av inntaksvann til, og avløpsvann fra akvakulturrelatert virksomhet § 10. nr. 1.</article></footer></article><article class="legalArticle" data-lovdata-URL="LTII/forskrift/1999-05-11-488/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Lensing av transportvann</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Lensing av transportvann kan skje på mottakeranlegget evt. det anlegget som mottar smolt sist, dersom det leveres til flere mottakeranlegg på samme tur.</article></article><article class="legalArticle" data-lovdata-URL="LTII/forskrift/1999-05-11-488/§7" data-name="§7" data-partID="§7" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Etterfylling av transportvann</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Ved levering av yngel/smolt til flere mottakeranlegg på samme tur tillates ikke etterfylling av ferskvann/sjøvann ved de forskjellige mottakeranleggene.</article></article><article class="legalArticle" data-lovdata-URL="LTII/forskrift/1999-05-11-488/§8" data-name="§8" data-partID="§8" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tetthet</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Tetthet av fisk i brønn/transportmiddel skal være slik at det er mulig å gjennomføre transport i samsvar med forskriftens bestemmelser, og for øvrig slik at yngel/smolt ikke påføres unødig lidelse.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Statens dyrehelsetilsyn – Fylkesveterinæren kan fatte vedtak om redusert tetthet av fisk i brønn/transportmiddel i forbindelse med enkelte transporter.</article></article><article class="legalArticle" data-lovdata-URL="LTII/forskrift/1999-05-11-488/§9" data-name="§9" data-partID="§9" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Trafikk gjennom særskilte områder for bekjempelse av smittsom sjukdom</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Brønnbåt som transporterer yngel- og/eller smolt skal i Sør-Trøndelag og Nord-Trøndelag ikke gå gjennom soner for sjukdomsbekjempelse, jf. de til en hver tid gjeldende kart over soneinndeling utgitt av Statens dyrehelsetilsyn – Fylkesveterinæren.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Unntak: Leveranser til settefisk- og/eller matfiskanlegg innenfor sone(er) for sjukdomsbekjempelse.</article></article><article class="legalArticle" data-lovdata-URL="LTII/forskrift/1999-05-11-488/§10" data-name="§10" data-partID="§10" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Vask og desinfeksjon av transportmiddel</span></h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Det skal gjennomføres et ekstra desinfeksjonstrinn etter forutgående rengjøring i henhold til tekniske vedlegg til forskrift om transport av akvatiske organismer.</article><article class="legalP" data-absoluteaddress="/kapittel/2/paragraf/7/ledd/2/" id="kapittel-2-paragraf-7-ledd-2">Aktuelle desinfeksjonspreparat må benyttes i tråd med blandingsforhold og øvrige anvisninger fra produsenten. Et av følgende godkjente preparat kan benyttes til kjemisk desinfeksjon:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/7/ledd/2/punkt/1/" id="kapittel-2-paragraf-7-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/7/ledd/2/punkt/1/ledd/1/" id="kapittel-2-paragraf-7-ledd-2-punkt-1-ledd-1">Jodofor (f.eks. FAM 30)</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/7/ledd/2/punkt/2/" id="kapittel-2-paragraf-7-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/7/ledd/2/punkt/2/ledd/1/" id="kapittel-2-paragraf-7-ledd-2-punkt-2-ledd-1">Ocean 729/929</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/7/ledd/2/punkt/3/" id="kapittel-2-paragraf-7-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/7/ledd/2/punkt/3/ledd/1/" id="kapittel-2-paragraf-7-ledd-2-punkt-3-ledd-1">Glutaraldehyd (f.eks. Lyso 3025)</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/7/ledd/2/punkt/4/" id="kapittel-2-paragraf-7-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/2/paragraf/7/ledd/2/punkt/4/ledd/1/" id="kapittel-2-paragraf-7-ledd-2-punkt-4-ledd-1">Virkon S</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/7/ledd/2/punkt/5/" id="kapittel-2-paragraf-7-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/2/paragraf/7/ledd/2/punkt/5/ledd/1/" id="kapittel-2-paragraf-7-ledd-2-punkt-5-ledd-1">Evergreen perfectocid</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/7/ledd/2/punkt/6/" id="kapittel-2-paragraf-7-ledd-2-punkt-6"><span class="data-originalId">-</span><article class="legalP" data-absoluteaddress="/kapittel/2/paragraf/7/ledd/2/punkt/6/ledd/1/" id="kapittel-2-paragraf-7-ledd-2-punkt-6-ledd-1">Arrow F.P.C. og Arrow Chloroclean</article></article></li></ul></article><article class="legalP" data-absoluteaddress="/kapittel/2/paragraf/7/ledd/3/" id="kapittel-2-paragraf-7-ledd-3">Etter utført vask/desinfeksjon skal brønnbåter gå med lukkede ventiler til settefiskanlegg eller område for vannskifte.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1999-05-11-488/KAPITTEL_3" data-partID="k3"><h2>Kapittel III. Avsluttende bestemmelser</h2><article class="legalArticle" data-lovdata-URL="LTII/forskrift/1999-05-11-488/§11" data-name="§11" data-partID="§11" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tilsyn og kontroll</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Statens dyrehelsetilsyn – distriktsveterinæren fører tilsyn og kontroll.</article></article><article class="legalArticle" data-lovdata-URL="LTII/forskrift/1999-05-11-488/§12" data-name="§12" data-partID="§12" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Statens dyrehelsetilsyn – Fylkesveterinæren kan dispensere fra bestemmelser gitt i denne forskriften, og sette vilkår for dispensasjon. Denne myndighet kan delegeres til Statens dyrehelsetilsyn – distriktsveterinæren.</article></article><article class="legalArticle" data-lovdata-URL="LTII/forskrift/1999-05-11-488/§13" data-name="§13" data-partID="§13" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tvangsmulkt</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Ved overtredelse av bestemmelser gitt i denne forskriften kan Statens dyrehelsetilsyn – Fylkesveterinæren fastsette tvangsmulkt.</article></article><article class="legalArticle" data-lovdata-URL="LTII/forskrift/1999-05-11-488/§14" data-name="§14" data-partID="§14" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Straff</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Overtredelse av denne forskriften eller bestemmelser gitt i medhold av denne forskriften er straffbar, jf. § 30 i lov av 13. juni 1997 nr. 54 om tiltak mot sykdom hos fisk og andre akvatiske dyr (fiskesykdomsloven).</article></article><article class="legalArticle" data-lovdata-URL="LTII/forskrift/1999-05-11-488/§15" data-name="§15" data-partID="§15" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Denne forskriften trer i kraft 11. mai 1999.</article></article></section></main></body></html>