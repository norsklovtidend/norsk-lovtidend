<!DOCTYPE html><html lang="no"><head><title>Forskrift om vedtekter om direktevalgt ordførers myndighet for valgperioden 1999–2003, Lyngen kommune, Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:22</dd><dt class="legacyID">Datokode</dt><dd class="legacyID">FOR-1999-07-09-931</dd><dt class="dokid">DokumentID</dt><dd class="dokid">LTII/forskrift/1999-07-09-931</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1999 Nr. 8</dd><dt class="dateInForce">I kraft fra</dt><dd class="dateInForce">1999-07-09</dd><dt class="appliesTo">Gjelder for</dt><dd class="appliesTo">Lyngen kommune, Troms.</dd><dt class="basedOn">Hjemmel</dt><dd class="basedOn"><ul><li>lov/1992-06-26-87/§5</li><li>forskrift/1992-12-11-1050</li></ul></dd><dt class="dateOfPublication">Kunngjort</dt><dd class="dateOfPublication">1999-09-10</dd><dt class="titleShort">Korttittel</dt><dd class="titleShort">Forskrift om ordførers myndighet, Lyngen</dd><dt class="title">Tittel</dt><dd class="title">Forskrift om vedtekter om direktevalgt ordførers myndighet for valgperioden 1999–2003, Lyngen kommune, Troms.</dd><dt class="miscInformation">Annet om dokumentet</dt><dd class="miscInformation">Fastsatt av Lyngen kommunestyre 16. juni 1999 med hjemmel i lov av 26. juni 1992 nr. 87 om forsøk i offentlig forvaltning § 5, jf. kgl.res. av 11. desember 1992 nr. 1050. Stadfestet av Kommunal- og regionaldepartementet 9. juli 1999.</dd><dt class="refid">RefID</dt><dd class="refid">forskrift/1999-07-09-931</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter om direktevalgt ordførers myndighet for valgperioden 1999–2003, Lyngen kommune, Troms.<ul class="tocSubUl"><li>Kap. 1. Formål<ul class="tocSubUl"><li>§ 1-1. Formål</li><li>§ 1-2. Mål</li></ul></li><li>Kap. 2. Forholdet til kommuneloven og valgloven<ul class="tocSubUl"><li>§ 2-1. Forholdet til kommuneloven</li><li>§ 2-2. Forholdet til valgloven</li></ul></li><li>Kap. 3. Virkeområde<ul class="tocSubUl"><li>§ 3-1. Utpeking av viseordfører</li><li>§ 3-2. Forslagsrett</li><li>§ 3-3. Vedtaksrett</li><li>§ 3-4. Utvidet myndighet i hastesaker</li><li>§ 3-5. Flertallskrav</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1999-07-09-931" id="dokument"><h1>Forskrift om vedtekter om direktevalgt ordførers myndighet for valgperioden 1999–2003, Lyngen kommune, Troms.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1999-07-09-931/KAPITTEL_1" data-partID="k1"><h2>Kap. 1. Formål</h2><article class="legalArticle" data-lovdata-URL="LTII/forskrift/1999-07-09-931/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forsøk med endring av direktevalgt ordførers myndighet og rolle skal ha som formål å stimulere til økt interesse og engasjement for lokaldemokratiet og det lokale folkestyret.</article></article><article class="legalArticle" data-lovdata-URL="LTII/forskrift/1999-07-09-931/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Mål</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Forsøk med endring av direktevalgt ordførers myndighet og rolle skal ha som mål å bidra til økt deltakelse ved lokalvalgene i 1999 og 2003, og til å utvikle gode og effektive driftsformer i forvaltningen til beste for innbyggerne.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1999-07-09-931/KAPITTEL_2" data-partID="k2"><h2>Kap. 2. Forholdet til kommuneloven og valgloven</h2><article class="legalArticle" data-lovdata-URL="LTII/forskrift/1999-07-09-931/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Forholdet til kommuneloven</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Ved forsøk med direktevalgt ordførers myndighet og rolle, skal bestemmelsene i lov av 25. september 1992 nr. 107 om kommuner og fylkeskommuner (kommuneloven) gjelde så langt de passer, og med de unntak, presiseringer, tilføyelser og/eller endringer som følger av disse vedtekter.</article></article><article class="legalArticle" data-lovdata-URL="LTII/forskrift/1999-07-09-931/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Forholdet til valgloven</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Ved forberedelse og gjennomføring av forsøk med direktevalgt ordførers myndighet og rolle, skal bestemmelsene om kommunevalg i lov av 1. mars 1985 nr. 3 (valgloven) med forskrifter gjelde så langt de passer og forskrifter om direktevalg av ordfører, og med de unntak, presiseringer, tilføyelser og/eller endringer som følger av disse vedtekter.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1999-07-09-931/KAPITTEL_3" data-partID="k3"><h2>Kap. 3. Virkeområde</h2><article class="legalArticle" data-lovdata-URL="LTII/forskrift/1999-07-09-931/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Utpeking av viseordfører</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Kommunelovens § 9 nr. 1, 1. ledd, 1. setning endres til: Varaordfører skal benevnes viseordfører og utpekes av den direktevalgte ordføreren blant formannskapets medlemmer for perioden 1999–2003. Viseordfører utpekes straks formannskapets medlemmer er valgt i det konstituerende kommunestyremøtet. Utpekingen protokollføres på ordinær måte.</article></article><article class="legalArticle" data-lovdata-URL="LTII/forskrift/1999-07-09-931/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Forslagsrett</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Kommunelovens § 9 nr. 4, 1. setning endres til: Den direktevalgte ordføreren har møte-, tale- og forslagsrett i alle folkevalgte organer, men har bare stemmerett hvis han eller hun er valgt medlem.</article></article><article class="legalArticle" data-lovdata-URL="LTII/forskrift/1999-07-09-931/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Vedtaksrett</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Etter kommunelovens § 9 nr. 5 gis den direktevalgte ordføreren myndighet til å treffe vedtak i enkeltsaker eller typer av saker som ikke er av prinsipiell betydning.</article></article><article class="legalArticle" data-lovdata-URL="LTII/forskrift/1999-07-09-931/§3-4" data-name="§3-4" data-partID="§3-4" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Utvidet myndighet i hastesaker</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Kommuneloven § 13 endres til: Kommunestyret kan selv bestemme at formannskapet, et fast utvalg eller den direkte valgte ordfører skal ha myndighet til å treffe vedtak i saker som skulle vært avgjort av annet organ, når det er nødvendig at vedtak treffes så raskt at det ikke er tid til å innkalle dette.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Etter kommuneloven § 13 gis den direktevalgte ordføreren hastekompetanse.</article></article><article class="legalArticle" data-lovdata-URL="LTII/forskrift/1999-07-09-931/§3-5" data-name="§3-5" data-partID="§3-5" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Flertallskrav</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Kommunelovens § 9 nr. 1, 1. ledd, 3. setning endres til: Ordføreren kan varsle kommunestyret om at han vil fratre som ordfører med grunnlag i voteringsnederlag. Den utløsende saken skal gis ny behandling i kommunestyret. Taper ordføreren voteringen også ved 2. gangs behandling av saken, kan han fratre. Kommunestyret velger da ny ordfører og varaordfører etter Kommunelovens § 9, nr. 1.</article></article></section></main></body></html>