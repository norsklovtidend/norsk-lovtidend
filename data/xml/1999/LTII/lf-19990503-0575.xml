<!DOCTYPE html><html lang="no"><head><title>Forskrift om endring i forskrift om åpnings- og skjenketider for serveringssteder samt om salgstid for øl, Træna kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:20</dd><dt class="legacyID">Datokode</dt><dd class="legacyID">FOR-1999-05-03-575</dd><dt class="dokid">DokumentID</dt><dd class="dokid">LTII/forskrift/1999-05-03-575</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1999 Nr. 6</dd><dt class="dateInForce">I kraft fra</dt><dd class="dateInForce">1999-05-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-01-20-48</li></ul></dd><dt class="appliesTo">Gjelder for</dt><dd class="appliesTo">Træna kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1989-06-02-27</li><li>lov/1997-06-13-55</li></ul></dd><dt class="dateOfPublication">Kunngjort</dt><dd class="dateOfPublication">1999-07-07</dd><dt class="titleShort">Korttittel</dt><dd class="titleShort">Endr. i forskrift om skjenketider mm, Træna</dd><dt class="title">Tittel</dt><dd class="title">Forskrift om endring i forskrift om åpnings- og skjenketider for serveringssteder samt om salgstid for øl, Træna kommune, Nordland.</dd><dt class="miscInformation">Annet om dokumentet</dt><dd class="miscInformation">Fastsatt av Træna kommunestyre 3. mai 1999 med hjemmel i lov av 2. juni 1989 nr. 27 om omsetning av alkoholholdig drikk m.v. og lov av 13. juni 1997 nr. 55 om serveringsvirksomhet (serveringsloven).</dd><dt class="refid">RefID</dt><dd class="refid">forskrift/1999-05-03-575</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om åpnings- og skjenketider for serveringssteder samt om salgstid for øl, Træna kommune, Nordland.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Luknings- og skjenketider for serveringssteder med bevilling for skjenking av øl, vin og brennevin</li><li>§ 3. Åpningstider for serveringssteder uten bevilling til skjenking av alkohol</li><li>§ 4. Åpningstider for overnattingssteder</li><li>§ 5. Salgstider for øl i forretninger med slik bevilling</li><li>§ 6. Ambulerende skjenkebevilling</li><li>§ 7. Dispensasjon m.v.</li><li>§ 8. Pålegg om lukking</li><li>§ 9. Kontroll og inspeksjon</li><li>§ 10. Overtredelse</li><li>§ 11. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1999-05-03-575" id="dokument"><h1>Forskrift om endring i forskrift om åpnings- og skjenketider for serveringssteder samt om salgstid for øl, Træna kommune, Nordland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1999-05-03-575/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Det er foretatt endringer i forskrift av 20. januar 1997 nr. 48 om åpnings- og skjenketider for serveringssteder samt om salgstid for øl, Træna kommune, Nordland. Forskriften er blant annet omhjemlet. Forskriften gjengis i sin helhet slik den lyder etter endringene.</article><article class="legalArticle" data-lovdata-URL="LTII/forskrift/1999-05-03-575/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3> <article class="defaultP" margin-top="true">Forskriften regulerer:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/punkt/1/" id="kapittel-1-paragraf-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/punkt/1/ledd/1/" id="kapittel-1-paragraf-1-punkt-1-ledd-1">Luknings- og skjenketider for serveringssteder med bevilling for skjenking av øl, vin og brennevin.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/punkt/2/" id="kapittel-1-paragraf-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/punkt/2/ledd/1/" id="kapittel-1-paragraf-1-punkt-2-ledd-1">Åpningstider for serveringssteder uten bevilling til salg av alkohol.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/1/punkt/3/" id="kapittel-1-paragraf-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/1/punkt/3/ledd/1/" id="kapittel-1-paragraf-1-punkt-3-ledd-1">Åpningstider for overnattingssteder.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/1/punkt/4/" id="kapittel-1-paragraf-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/1/punkt/4/ledd/1/" id="kapittel-1-paragraf-1-punkt-4-ledd-1">Salgstider for øl i forretninger med slik bevilling.</article></article></li></ul></article></article><article class="legalArticle" data-lovdata-URL="LTII/forskrift/1999-05-03-575/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Luknings- og skjenketider for serveringssteder med bevilling for skjenking av øl, vin og brennevin</span></h3> <article class="defaultP" margin-top="true"><i>Åpnings- og skjenketider m.v.:</i><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/punkt/1/" id="kapittel-1-paragraf-2-punkt-1"><span class="data-originalId">a)</span><span class="miscHeadline"><i>Åpnings- og lukningstider:</i></span><article class="legalP" data-absoluteaddress="/kapittel/1/paragraf/2/punkt/1/ledd/1/" id="kapittel-1-paragraf-2-punkt-1-ledd-1">Serveringssteder i kommunen med alkoholbevilling til skjenking av øl, vin og brennevin skal holde lukket fra kl 0300 til kl 0600.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/punkt/2/" id="kapittel-1-paragraf-2-punkt-2"><span class="data-originalId">b)</span><span class="miscHeadline"><i>Skjenketider:</i></span><article class="legalP" data-absoluteaddress="/kapittel/1/paragraf/2/punkt/2/ledd/1/" id="kapittel-1-paragraf-2-punkt-2-ledd-1">Serveringssteder med alkoholbevilling kan skjenke øl og vin fra kl 0600 til kl 0200.</article><article class="legalP" data-absoluteaddress="/kapittel/1/paragraf/2/punkt/2/ledd/2/" id="kapittel-1-paragraf-2-punkt-2-ledd-2">Det kan skjenkes brennevin fra kl 1300 til kl 0200.</article><article class="legalP" data-absoluteaddress="/kapittel/1/paragraf/2/punkt/2/ledd/3/" id="kapittel-1-paragraf-2-punkt-2-ledd-3">Utendørs servering følger de samme skjenketider.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/2/punkt/3/" id="kapittel-1-paragraf-2-punkt-3"><span class="data-originalId">c)</span><span class="miscHeadline"><i>Innskrenkninger i skjenketid:</i></span><article class="legalP" data-absoluteaddress="/kapittel/1/paragraf/2/punkt/3/ledd/1/" id="kapittel-1-paragraf-2-punkt-3-ledd-1">Skjenking av brennevin er forbudt på stemmedagen for stortingsvalg, fylkestingsvalg, sametingsvalg, kommunevalg og folkeavstemming vedtatt ved lov jf. lov av 2. juni 1989 nr. 27 om omsetning av alkoholholdig drikk m.v. § 4-4 og valgloven § 93.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/2/punkt/4/" id="kapittel-1-paragraf-2-punkt-4"><span class="data-originalId">d)</span><span class="miscHeadline"><i>Bevillingsrettigheter:</i></span><article class="legalP" data-absoluteaddress="/kapittel/1/paragraf/2/punkt/4/ledd/1/" id="kapittel-1-paragraf-2-punkt-4-ledd-1">Kommunestyret kan ved behandling av den enkelte bevillingssøknad fastsette skjenke- og åpningstid for enkeltsøknader som avviker fra tidene i pkt. a-b dersom det foreligger særlige forhold.</article></article></li></ul></article></article><article class="legalArticle" data-lovdata-URL="LTII/forskrift/1999-05-03-575/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Åpningstider for serveringssteder uten bevilling til skjenking av alkohol</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Serveringssteder uten alkoholbevilling kan holde åpent som bestemt i § 2.</article></article><article class="legalArticle" data-lovdata-URL="LTII/forskrift/1999-05-03-575/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Åpningstider for overnattingssteder</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Lukningstidene i § 2 gjelder ikke for den servering som foregår i overnattingssteder til overnattingsgjester, jf. forskrift av 1. juli 1983 nr. 1137 om orden og lukningstider for overnattings- og serveringssteder § 8 første ledd.</article></article><article class="legalArticle" data-lovdata-URL="LTII/forskrift/1999-05-03-575/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Salgstider for øl i forretninger med slik bevilling</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Uavhengig av hva som måtte være bestemt om forretningers alminnelige åpnings- og lukningstid kan salgssteder med kommunal bevilling til ølsalg kun selge øl i følgende tidsrom:<table><tbody><tr><td data-text-align="left" data-vertical-align="top">mandag – fredag</td><td data-text-align="left" data-vertical-align="top">kl 0830 – kl 1800</td></tr><tr><td data-text-align="left" data-vertical-align="top">lørdag</td><td data-text-align="left" data-vertical-align="top">kl 0830 – kl 1400</td></tr></tbody></table></article></article><article class="legalArticle" data-lovdata-URL="LTII/forskrift/1999-05-03-575/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Ambulerende skjenkebevilling</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Den som kommunestyret har delegert myndighet til å gi en søker ambulerende skjenkebevilling (rådmannen) kan gi tillatelse til skjenking for den enkelte anledning fram til kl 0200. Tillatelse til skjenking m.v. gis etter skriftlig søknad.</article></article><article class="legalArticle" data-lovdata-URL="LTII/forskrift/1999-05-03-575/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon m.v.</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Det kan for enkelt anledning gis dispensasjon fra disse bestemmelsene etter særskilt søknad når det foreligger særlige hensyn. Dispensasjonsspørsmålet avgjøres av formannskapet.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Når det gjelder åpnings- og lukningstider kan politiet også for enkelt anledning gi dispensasjon i henhold til forskrift av 1. juli 1983 nr. 1137 om orden og lukningstider for overnattings- og serveringssteder § 6 annet ledd.</article></article><article class="legalArticle" data-lovdata-URL="LTII/forskrift/1999-05-03-575/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Pålegg om lukking</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">I henhold til forskrift av 1. juli 1983 nr. 1137 § 7 kan politiet påby at et serveringssted skal lukke tidligere enn vanlig lukningstid i kommunen, så fremt det ikke sørges for tilbørlig orden eller hvis omgivelsene forstyrres unødig ved støy fra virksomheten.</article></article><article class="legalArticle" data-lovdata-URL="LTII/forskrift/1999-05-03-575/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll og inspeksjon</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Kontrollører med kontrolloppgaver i utsalgs- og skjenkesteder med alkoholbevilling, engasjeres av Ytre Helgeland Regionråd.</article><article class="legalP" data-absoluteaddress="/kapittel/1/paragraf/9/ledd/2/" id="kapittel-1-paragraf-9-ledd-2">Inspeksjonsrapport sendes på fastsatt formular til kontrollutvalget i kommunen, det aktuelle skjenke-/salgssted og rådmannen.</article><article class="legalP" data-absoluteaddress="/kapittel/1/paragraf/9/ledd/3/" id="kapittel-1-paragraf-9-ledd-3">Kontrolloppgavene utføres i henhold til lov, forskrift og kommunal instruks.</article></article><article class="legalArticle" data-lovdata-URL="LTII/forskrift/1999-05-03-575/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Overtredelse</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Overtredelse av bestemmelsene i denne forskriften straffes i henhold til bestemmelsene i kapittel 10 i lov av 2. juni 1989 nr. 27 om omsetning av alkoholholdig drikk m.v. For øvrig vises til samme lovs § 1-8 om inndragning av salgs- og skjenkebevillinger.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/10/ledd/1/punkt/1/" id="kapittel-1-paragraf-10-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/10/ledd/1/punkt/1/ledd/1/" id="kapittel-1-paragraf-10-ledd-1-punkt-1-ledd-1">Overtredelse av alkoholloven og dens forskrifter, samt andre relevante lover og forskrifter, kan medføre inndragning av skjenke-/salgsbevilling. Inndragning kan skje på bakgrunn av dom, vedtatt forelegg, politirapport og rapport fra kontrollører.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/10/ledd/1/punkt/2/" id="kapittel-1-paragraf-10-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/10/ledd/1/punkt/2/ledd/1/" id="kapittel-1-paragraf-10-ledd-1-punkt-2-ledd-1">Vedtak om inndragning skal fattes i kommunestyret etter at helse- og sosialsjef og kontrollutvalget (formannskapet) har uttalt seg. Eventuell uttalelse fra bevillingshaver skal foreligge i alle instanser der sanksjonsreaksjoner behandles.</article><article class="legalP" data-absoluteaddress="/kapittel/1/paragraf/10/ledd/1/punkt/2/ledd/2/" id="kapittel-1-paragraf-10-ledd-1-punkt-2-ledd-2">Se forvaltningsloven §§ 16, 17 og 19.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/10/ledd/1/punkt/3/" id="kapittel-1-paragraf-10-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/10/ledd/1/punkt/3/ledd/1/" id="kapittel-1-paragraf-10-ledd-1-punkt-3-ledd-1">Norm for sanksjonsreaksjoner:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/10/ledd/1/punkt/3/ledd/1/punkt/1/" id="kapittel-1-paragraf-10-ledd-1-punkt-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/10/ledd/1/punkt/3/ledd/1/punkt/1/ledd/1/" id="kapittel-1-paragraf-10-ledd-1-punkt-3-ledd-1-punkt-1-ledd-1">Ved 1. gangs overtredelse:</article><article class="legalP" data-absoluteaddress="/kapittel/1/paragraf/10/ledd/1/punkt/3/ledd/1/punkt/1/ledd/2/" id="kapittel-1-paragraf-10-ledd-1-punkt-3-ledd-1-punkt-1-ledd-2">Skriftlig advarsel. Advarsel gis av kontrollnemnda.</article><article class="legalP" data-absoluteaddress="/kapittel/1/paragraf/10/ledd/1/punkt/3/ledd/1/punkt/1/ledd/3/" id="kapittel-1-paragraf-10-ledd-1-punkt-3-ledd-1-punkt-1-ledd-3">Ved eventuell gjentatte overtredelser og ved søknad om fornyelse av bevilling skal oversikt over gitte advarsler følge sakspapirene.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/10/ledd/1/punkt/3/ledd/1/punkt/2/" id="kapittel-1-paragraf-10-ledd-1-punkt-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/10/ledd/1/punkt/3/ledd/1/punkt/2/ledd/1/" id="kapittel-1-paragraf-10-ledd-1-punkt-3-ledd-1-punkt-2-ledd-1">Ved 2. gangs overtredelse:</article><article class="legalP" data-absoluteaddress="/kapittel/1/paragraf/10/ledd/1/punkt/3/ledd/1/punkt/2/ledd/2/" id="kapittel-1-paragraf-10-ledd-1-punkt-3-ledd-1-punkt-2-ledd-2">Inndragning av bevilling etter følgende skala:<table><tbody><tr><td data-text-align="left" data-vertical-align="top">Skjenking/salg til mindreårige</td><td data-text-align="left" data-vertical-align="top">90 dager</td></tr><tr><td data-text-align="left" data-vertical-align="top">Skjenking/salg til synlig berusede personer</td><td data-text-align="left" data-vertical-align="top">60 dager</td></tr><tr><td data-text-align="left" data-vertical-align="top">Skjenking/salg utover fastsatt tidspunkt</td><td data-text-align="left" data-vertical-align="top">60 dager</td></tr><tr><td data-text-align="left" data-vertical-align="top">Manglende ro og orden i og</td><td data-text-align="left" data-vertical-align="top" /></tr><tr><td data-text-align="left" data-vertical-align="top">utenfor skjenke-/salgsstedet</td><td data-text-align="left" data-vertical-align="top">30 dager</td></tr><tr><td data-text-align="left" data-vertical-align="top">Andre brudd på lover og forskrifter</td><td data-text-align="left" data-vertical-align="top">30 dager</td></tr><tr><td data-text-align="left" data-vertical-align="top">Manglende betaling av bevillingsavgift</td><td data-text-align="left" data-vertical-align="top">til avgift er betalt</td></tr></tbody></table></article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/10/ledd/1/punkt/3/ledd/1/punkt/3/" id="kapittel-1-paragraf-10-ledd-1-punkt-3-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/10/ledd/1/punkt/3/ledd/1/punkt/3/ledd/1/" id="kapittel-1-paragraf-10-ledd-1-punkt-3-ledd-1-punkt-3-ledd-1">Ved 3. gangs overtredelse:</article><article class="legalP" data-absoluteaddress="/kapittel/1/paragraf/10/ledd/1/punkt/3/ledd/1/punkt/3/ledd/2/" id="kapittel-1-paragraf-10-ledd-1-punkt-3-ledd-1-punkt-3-ledd-2">Inndragning skjer for deler av bevillingsperioden og kommunestyret anser at minimum inndraging bør være 2 år.</article></article></li></ul></article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/10/ledd/1/punkt/4/" id="kapittel-1-paragraf-10-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/10/ledd/1/punkt/4/ledd/1/" id="kapittel-1-paragraf-10-ledd-1-punkt-4-ledd-1">Klageadgang etter forvaltningsloven § 28 andre ledd, jf. § 2, første ledd b):</article><article class="legalP" data-absoluteaddress="/kapittel/1/paragraf/10/ledd/1/punkt/4/ledd/2/" id="kapittel-1-paragraf-10-ledd-1-punkt-4-ledd-2">Klageinstans ved enkeltvedtak om sanksjonsreaksjoner etter pkt. c) nr. 1 er den kommunale klagenemnd.</article><article class="legalP" data-absoluteaddress="/kapittel/1/paragraf/10/ledd/1/punkt/4/ledd/3/" id="kapittel-1-paragraf-10-ledd-1-punkt-4-ledd-3">Vedtak fattet av kommunestyret om sanksjonsreaksjoner etter pkt. c) nr. 2 og 3 kan ikke påklages.</article></article></li></ul></article></article><article class="legalArticle" data-lovdata-URL="LTII/forskrift/1999-05-03-575/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Denne forskrift trer i kraft straks.</article><article class="legalP" data-absoluteaddress="/kapittel/1/paragraf/11/ledd/2/" id="kapittel-1-paragraf-11-ledd-2">Samtidig oppheves tidligere avvikende kommunale vedtak om luknings-, åpnings- og skjenketider for bevillingssteder.</article></article></section></main></body></html>