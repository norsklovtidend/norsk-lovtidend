<!DOCTYPE html><html lang="no"><head><title>Forskrift om vedtekter om direktevalg til bydelsutvalg i Oslo ved kommunestyrevalget høsten 1999 i bydel 4 Sagene-Torshov, bydel 11 Bøler, bydel 17 Stovner og bydel 24 Røa, Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:53</dd><dt class="legacyID">Datokode</dt><dd class="legacyID">FOR-1999-06-03-915</dd><dt class="dokid">DokumentID</dt><dd class="dokid">LTII/forskrift/1999-06-03-915</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1999 Nr. 8</dd><dt class="dateInForce">I kraft fra</dt><dd class="dateInForce">1999-06-03</dd><dt class="appliesTo">Gjelder for</dt><dd class="appliesTo">Oslo</dd><dt class="basedOn">Hjemmel</dt><dd class="basedOn"><ul><li>lov/1992-06-26-87/§5</li></ul></dd><dt class="dateOfPublication">Kunngjort</dt><dd class="dateOfPublication">1999-09-10</dd><dt class="titleShort">Korttittel</dt><dd class="titleShort">Forskrift om direktevalg til bydelsutvalg, Oslo</dd><dt class="title">Tittel</dt><dd class="title">Forskrift om vedtekter om direktevalg til bydelsutvalg i Oslo ved kommunestyrevalget høsten 1999 i bydel 4 Sagene-Torshov, bydel 11 Bøler, bydel 17 Stovner og bydel 24 Røa, Oslo.</dd><dt class="miscInformation">Annet om dokumentet</dt><dd class="miscInformation">Fastsatt av Oslo bystyre 11. november 1998 med hjemmel i lov av 26. juni 1992 nr. 87 om forsøk i offentlig forvaltning § 5, jf. kgl.res. 11. desember 1992 nr. 50. Stadfestet av Kommunal- og regionaldepartementet 3. juni 1999.</dd><dt class="refid">RefID</dt><dd class="refid">forskrift/1999-06-03-915</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter om direktevalg til bydelsutvalg i Oslo ved kommunestyrevalget høsten 1999 i bydel 4 Sagene-Torshov, bydel 11 Bøler, bydel 17 Stovner og bydel 24 Røa, Oslo.<ul class="tocSubUl"><li>§ 1. Virkeområde</li><li>§ 2. Gjennomføringen av valget. Forholdet til lov av 1. mars 1985 nr. 3 (valgloven)</li><li>§ 3. Lovbestemmelser det er gjort unntak fra og/eller endringer i</li></ul></li></ul></dd></dl></header><main class="documentBody" data-lovdata-URL="LTII/forskrift/1999-06-03-915" id="dokument"><h1>Forskrift om vedtekter om direktevalg til bydelsutvalg i Oslo ved kommunestyrevalget høsten 1999 i bydel 4 Sagene-Torshov, bydel 11 Bøler, bydel 17 Stovner og bydel 24 Røa, Oslo.</h1><article class="legalArticle" data-lovdata-URL="LTII/forskrift/1999-06-03-915/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Bydelsutvalgene i bydelene Sagene-Torshov, Bøler, Stovner og Røa velges ved direkte valg for valgperioden 1999–2003 samtidig med kommunestyrevalget 1999.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Det skal velges 13 representanter til hvert av bydelsutvalgene.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forsåvidt gjelder disse bydelsutvalgene, kommer kommuneloven § 12 nr. 2 og nr. 5 ikke til anvendelse.</article></article><article class="legalArticle" data-lovdata-URL="LTII/forskrift/1999-06-03-915/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gjennomføringen av valget. Forholdet til lov av 1. mars 1985 nr. 3 (valgloven)</span></h2> <article class="defaultP" margin-top="true"><i>I Innledende bestemmelser</i></article><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ved forberedelsen og gjennomføringen av direkte valg til bydelsutvalgene i bydelene Sagene-Torshov, Bøler, Stovner og Røa, skal bestemmelsene om kommunestyrevalg i lov av 1. mars 1985 nr. 3 (valgloven) gjelde så langt de passer, og med de unntak som følger av disse vedtekter.</article> <article class="defaultP" margin-top="true"><i>II Stemmerett og manntall</i></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Valglovens bestemmelser gjelder tilsvarende.</article> <article class="defaultP" margin-top="true"><i>III Valgbarhet og plikt til å ta imot valg</i></article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Valglovens bestemmelser gjelder tilsvarende.</article> <article class="defaultP" margin-top="true"><i>IV Valgets forberedelse og gjennomføring. Valgstyret</i></article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Valgloven § 15, 1. og 2. ledd gjelder ikke.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Oslo kommunes valgstyre for perioden 1995–1999 virker som valgstyre ved direkte valg til bydelene Sagene-Torshov, Bøler, Stovner og Røa.</article> <article class="defaultP" margin-top="true"><i>V Forberedelse av valget. Listeforslag</i></article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Valglovens bestemmelser gjelder tilsvarende. Dette innebærer at det kreves minst 13 underskrifter for å stille liste ved direkte valg til bydelsutvalg i bydelene Sagene-Torshov, Bøler, Stovner og Røa.</article> <article class="defaultP" margin-top="true">§ 25 nr. 1, litra d), 2. ledd får en ny 3. setning:</article><article class="legalP" data-absoluteaddress="/paragraf/2/ledd/7/" id="paragraf-2-ledd-7">Dersom partiet ikke har lokalavdeling i bydelen, kan listeforslaget underskrives av leder og sekretær i partiets lokalavdeling i kommunen.</article> <article class="defaultP" margin-top="true">§ 26 nr. 3, 1. ledd, får en ny setning:</article><article class="legalP" data-absoluteaddress="/paragraf/2/ledd/8/" id="paragraf-2-ledd-8">Ved direkte valg til bydelsutvalg i bydelene Sagene-Torshov, Bøler, Stovner og Røa sørger valgstyret for at det til bruk for velgerne ved forhåndsstemmegivningen og i valglokalet blir trykt et tilstrekkelig antall grønne stemmesedler av alle godkjente valglister i bydelen. Valgstyret skal oversende et tilstrekkelig antall av disse stemmesedlene til bruk ved forhåndsstemmegivningen i de aktuelle bydelene til statens postselskap.</article> <article class="defaultP" margin-top="true"><i>VI Forhåndsstemmegivning</i></article><article class="legalP" data-absoluteaddress="/paragraf/2/ledd/9/" id="paragraf-2-ledd-9">Valglovens bestemmelser gjelder tilsvarende.</article><article class="legalP" data-absoluteaddress="/paragraf/2/ledd/10/" id="paragraf-2-ledd-10">Bestemmelsen i § 33 forstås slik at forhåndsstemmegivningen ved direkte valg til bydelsutvalg i bydelene Sagene-Torshov, Bøler, Stovner og Røa gjøres på de postkontorer i bydelen hvor det foregår forhåndsstemmegivning til kommunestyrevalget 1999. Det samme gjelder for institusjoner og ved stemmegivning hjemme hos velgeren.</article><article class="legalP" data-absoluteaddress="/paragraf/2/ledd/11/" id="paragraf-2-ledd-11">Bestemmelsen i § 34, nr. 2., 3. avsnitt, 2. setning gjelder tilsvarende, slik at stemmeseddelen til kommunestyrevalget og til direkte valg til bydelsutvalg, legges i samme konvolutt.</article> <article class="defaultP" margin-top="true"><i>VII Stemmegivning på valgtinget</i></article><article class="legalP" data-absoluteaddress="/paragraf/2/ledd/12/" id="paragraf-2-ledd-12">Valglovens bestemmelser gjelder tilsvarende.</article><article class="legalP" data-absoluteaddress="/paragraf/2/ledd/13/" id="paragraf-2-ledd-13">Bestemmelsen i § 40, 2. ledd. 1. setning forstås slik at anledningen til å stemme «fremmed» (på valgdagen) begrenses til stemmestedene i bydelen.</article> <article class="defaultP" margin-top="true"><i>VIII Prøving av avgitte stemmer. Opptelling av stemmesedler</i></article> <article class="defaultP" margin-top="true">§ 44 nr. 2. 2. avsnitt får en ny 3. setning:</article><article class="legalP" data-absoluteaddress="/paragraf/2/ledd/14/" id="paragraf-2-ledd-14">Stemmesedlene til direkte valg til bydelsutvalg i bydelene Sagene-Torshov, Bøler, Stovner og Røa skal være grønne.</article> <article class="defaultP" margin-top="true">§ 44 nr. 2, 3. avsnitt kommer ikke til anvendelse hvis det som er lagt i konvolutten er en stemmeseddel til bruk ved direkte valg til bydelsutvalg etter disse vedtekter.</article> <article class="defaultP" margin-top="true">§ 48 får et nytt 2. ledd:</article><article class="legalP" data-absoluteaddress="/paragraf/2/ledd/15/" id="paragraf-2-ledd-15">Ved kommunestyrevalg og valg til bydelsutvalg telles stemmene for de to valg opp for seg, slik at stemmene for kommunestyrevalget telles opp først.</article> <article class="defaultP" margin-top="true"><i>IX Valgoppgjør</i></article><article class="legalP" data-absoluteaddress="/paragraf/2/ledd/16/" id="paragraf-2-ledd-16">§ 64 gjelder ikke. Listestemmetallet divideres i henhold til den modifiserte St. Lagues metode.</article><article class="legalP" data-absoluteaddress="/paragraf/2/ledd/17/" id="paragraf-2-ledd-17">Grunnloven § 59, 4. ledd og valgloven § 59, nr. 1 legges til grunn for fordeling av representantplassene ved direkte valg til bydelsutvalg i bydelene Sagene-Torshov, Bøler, Stovner og Røa.</article> <article class="defaultP" margin-top="true"><i>X Nytt valgoppgjør</i></article><article class="legalP" data-absoluteaddress="/paragraf/2/ledd/18/" id="paragraf-2-ledd-18">§ 84 og § 85 er å forstå slik at det er Oslo kommunes valgstyre for perioden 1999–2003 som skal forestå nytt valgoppgjør for de direkte valgte bydelsutvalg etter melding fra bydelsutvalget samt forestå nyvalg etter § 85.</article> <article class="defaultP" margin-top="true"><i>XI Uttreden. Suspensjon – kommuneloven § 15</i></article><article class="legalP" data-absoluteaddress="/paragraf/2/ledd/19/" id="paragraf-2-ledd-19">Det direkte valgte bydelsutvalg behandler selv saker som vedkommer medlemmer/varamedlemmer i utvalget. Dette gjelder også for andre utvalg som er valgt av det direkte valgte bydelsutvalg.</article> <article class="defaultP" margin-top="true"><i>XII Opprykk og nyvalg – kommuneloven § 16</i></article><article class="legalP" data-absoluteaddress="/paragraf/2/ledd/20/" id="paragraf-2-ledd-20">Kommunelovens bestemmelser om opprykk og nyvalg gjøres tilsvarende gjeldende for det direkte valgte bydelsutvalg.</article> <article class="defaultP" margin-top="true"><i>XIII Konstituering – kommuneloven § 17</i></article><article class="legalP" data-absoluteaddress="/paragraf/2/ledd/21/" id="paragraf-2-ledd-21">Bestemmelsene i kommuneloven om konstituering gjøres tilsvarende gjeldende for de direkte valgte bydelsutvalg. Dette innebærer at det er den sittende leder for de direkte valgte bydelsutvalg som forestår innkalling til møtet i henhold til bestemmelsene i kommuneloven § 17.</article><article class="legalP" data-absoluteaddress="/paragraf/2/ledd/22/" id="paragraf-2-ledd-22">Bydelsutvalget velger selv sin leder og nestleder i konstituerende møte. Valg av andre folkevalgte organer i bydelen skjer på samme måte som i de øvrige bydeler, jf. bydelsreglementet. Dersom folkevalgte organer ikke blir valgt i konstituerende møte, forlenges de sittende medlemmers funksjonstid inntil nyvalg foretas.</article> <article class="defaultP" margin-top="true"><i>XIV Informasjon til velgerne</i></article><article class="legalP" data-absoluteaddress="/paragraf/2/ledd/23/" id="paragraf-2-ledd-23">Oslo valgstyre har ansvar for å gi velgerne den nødvendige informasjon om direkte valg til bydelsutvalgene.</article></article><article class="legalArticle" data-lovdata-URL="LTII/forskrift/1999-06-03-915/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Lovbestemmelser det er gjort unntak fra og/eller endringer i</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Vedtekten § 1 Kommuneloven § 12 nr. 2 og nr. 5</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Vedtekten § 2 IV Valgloven § 15, 1. og 2. ledd</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Vedtekten § 2 V Valgloven § 25 nr. 1 og § 26 nr. 3</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Vedtekten § 2 VIII Valgloven § 44 nr. 2 og § 48</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Vedtekten § 2 IX Valgloven § 64</article></article></main></body></html>