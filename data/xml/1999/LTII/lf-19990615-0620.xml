<!DOCTYPE html><html lang="no"><head><title>Forskrift om politivedtekt, Bømlo kommune, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:58</dd><dt class="legacyID">Datokode</dt><dd class="legacyID">FOR-1999-06-15-620</dd><dt class="dokid">DokumentID</dt><dd class="dokid">LTII/forskrift/1999-06-15-620</dd><dt class="ministry">Departement</dt><dd class="ministry"><ul><li>PV</li></ul></dd><dt class="publishedIn">Publisert i</dt><dd class="publishedIn">Avd II 1999 Nr. 6</dd><dt class="dateInForce">I kraft fra</dt><dd class="dateInForce">1999-07-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1963-11-26-4647</li></ul></dd><dt class="appliesTo">Gjelder for</dt><dd class="appliesTo">Bømlo kommune, Hordaland.</dd><dt class="basedOn">Hjemmel</dt><dd class="basedOn"><ul><li>lov/1995-08-04-53/§14</li></ul></dd><dt class="dateOfPublication">Kunngjort</dt><dd class="dateOfPublication">1999-07-07</dd><dt class="titleShort">Korttittel</dt><dd class="titleShort">Forskrift om politivedtekt, Bømlo</dd><dt class="title">Tittel</dt><dd class="title">Forskrift om politivedtekt, Bømlo kommune, Hordaland.</dd><dt class="miscInformation">Annet om dokumentet</dt><dd class="miscInformation">Fastsett av Bømlo kommunestyre 29. juni 1998 med heimel i lov av 4. august 1995 nr. 53 om politiet § 14. Stadfesta av Justis- og politidepartementet 15. juni 1999.</dd><dt class="refid">RefID</dt><dd class="refid">forskrift/1999-06-15-620</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om politivedtekt, Bømlo kommune, Hordaland.<ul class="tocSubUl"><li>Kapittel I. Allmenne føresegner<ul class="tocSubUl"><li>§ 1. Offentleg stad</li><li>§ 2. Festar, brukar, leigar eller styrar av hus eller grunn</li></ul></li><li>Kapittel II. Orden på offentleg stad<ul class="tocSubUl"><li>§ 3. Ro og orden på offentleg stad</li><li>§ 4. Song og musikk, reklame m.m.</li><li>§ 5. Farleg eller skremmande verksemd</li></ul></li><li>Kapittel III. Sikring av ferdsla<ul class="tocSubUl"><li>§ 6. Hindringar</li><li>§ 7. Sport, leik</li><li>§ 8. Sperring av fortau m.v.</li><li>§ 9. Sprengingsarbeid</li><li>§ 10. Diverse arbeid</li><li>§ 11. Vedlikehald av bygning m.v.</li><li>§ 12. Avvisarar</li><li>§ 13. Fjerning av sperrar</li><li>§ 14. Ferdsle på frose vatn eller sjø</li></ul></li><li>Kapittel IV. Reinhald på offentleg stad<ul class="tocSubUl"><li>§ 15. Lys- og luftegraver</li><li>§ 16. Takras</li><li>§ 17. Avløp for vatn</li></ul></li><li>Kapittel V. Hindre tilgrising<ul class="tocSubUl"><li>§ 18. Hindre tilgrising o.l.</li><li>§ 19. Avfall</li></ul></li><li>Kapittel VI. Offentlege anlegg<ul class="tocSubUl"><li>§ 20. Kyrkjegard</li></ul></li><li>Kapittel VII. Dyr<ul class="tocSubUl"><li>§ 21. Husdyr m.m.</li><li>§ 22. Farlege hundar</li><li>§ 23. Hund</li><li>§ 24. Sal, avliving o.a.</li></ul></li><li>Kapittel VIII. Arrangement på offentleg stad m.v.<ul class="tocSubUl"><li>§ 25. Søknadsplikt for arrangement på offentleg stad</li><li>§ 26. Meldeplikt for allment tilgjengelege arrangement utanfor offentleg stad m.m.</li></ul></li><li>Kapittel IX. Born<ul class="tocSubUl"><li>§ 27. Offentleg dans e.l.</li></ul></li><li>Kapittel X. Ymse føresegner<ul class="tocSubUl"><li>§ 28. Forsøming av plikt</li><li>§ 29. Straff</li><li>§ 30. Iverksetjing</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1999-06-15-620" id="dokument"><h1>Forskrift om politivedtekt, Bømlo kommune, Hordaland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1999-06-15-620/KAPITTEL_1" data-partID="k1"><h2>Kapittel I. Allmenne føresegner</h2><article class="legalArticle" data-lovdata-URL="LTII/forskrift/1999-06-15-620/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Offentleg stad</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med offentleg stad er i denne vedtekta meint gate, veg, her medrekna fortau, stig, park, torg e.l., plass, bru, bryggje, kai, strand, anlegg eller annan stad der det er allmenn ferdsle eller som er bestemt for allmenn ferdsle.</article></article><article class="legalArticle" data-lovdata-URL="LTII/forskrift/1999-06-15-620/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Festar, brukar, leigar eller styrar av hus eller grunn</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Dei plikter som er lagd på eigar av hus eller grunn, kviler også på den som festar, brukar, leiger eller styrer hus eller grunn.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1999-06-15-620/KAPITTEL_2" data-partID="k2"><h2>Kapittel II. Orden på offentleg stad</h2><article class="legalArticle" data-lovdata-URL="LTII/forskrift/1999-06-15-620/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ro og orden på offentleg stad</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">På eller like attmed offentleg stad må ingen vera med i oppstyr, samanstimling, larm eller bråk som skiplar den allmenne orden eller ferdsel.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Når mange menneske samlar seg nær inngang til forsamlingslokale, sportsplass, utsalsstad, stoppestad e.l., skal dei stå i kø og elles retta seg etter dei pålegg som politiet eller arrangøren gjev for å halda oppe den allmenne orden eller for å regulera ferdsla.</article></article><article class="legalArticle" data-lovdata-URL="LTII/forskrift/1999-06-15-620/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Song og musikk, reklame m.m.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Den som på eller ut mot offentleg stad vil føra fram song eller musikk, skipa til framsyning eller gjere bruk av høgtalar, må på førehand gje melding til politiet.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Det same gjeld den som på eller nær offentleg stad ynskjer å dela ut eller spreie opprop, lysingar, reklame e.l., eller bruka gåande, køyrande eller flygande reklame.</article></article><article class="legalArticle" data-lovdata-URL="LTII/forskrift/1999-06-15-620/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Farleg eller skremmande verksemd</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">På, ut over eller like attmed offentleg stad er det forbode:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/3/ledd/1/punkt/1/" id="kapittel-2-paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/3/ledd/1/punkt/1/ledd/1/" id="kapittel-2-paragraf-3-ledd-1-punkt-1-ledd-1">å skyta med gevær eller anna skytevåpen eller med boge o.l.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/3/ledd/1/punkt/2/" id="kapittel-2-paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/3/ledd/1/punkt/2/ledd/1/" id="kapittel-2-paragraf-3-ledd-1-punkt-2-ledd-1">å brenna av krut, fyrverkeri eller sprengstoff utan at politiet har gjeve løyve.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/3/ledd/1/punkt/3/" id="kapittel-2-paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/3/ledd/1/punkt/3/ledd/1/" id="kapittel-2-paragraf-3-ledd-1-punkt-3-ledd-1">å kasta eller sleppa stein, snøball eller anna som kan væra til skade eller ulempe for dei som ferdast der.</article></article></li></ul></article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Det er forbode å bera ladd skytevåpen på offentleg stad.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1999-06-15-620/KAPITTEL_3" data-partID="k3"><h2>Kapittel III. Sikring av ferdsla</h2><article class="legalArticle" data-lovdata-URL="LTII/forskrift/1999-06-15-620/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Hindringar</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">På eller ut over offentleg stad er det forbode å setja eller hengja noko som kan væra til hinder eller ulempe for ferdsla.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Markiser skal vere festa så høgt at underkanten minst er 2,5 m over bakken.</article></article><article class="legalArticle" data-lovdata-URL="LTII/forskrift/1999-06-15-620/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Sport, leik</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Politiet kan setja forbod mot aking og andre former for sport, leik eller spel på bestemt offentleg stad der dette er påkravd av omsyn til ferdsla eller den allmenne orden.</article></article><article class="legalArticle" data-lovdata-URL="LTII/forskrift/1999-06-15-620/§8" data-name="§8" data-partID="§8" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Sperring av fortau m.v.</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Krev byggjearbeid e.l. at gate, veg eller annan offentleg stad vert heilt eller delvis sperra for ei avgrensa tid, lyt ein på førehand søkja løyve frå politiet. Politiet kan setja nærare vilkår for løyvet.</article></article><article class="legalArticle" data-lovdata-URL="LTII/forskrift/1999-06-15-620/§9" data-name="§9" data-partID="§9" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Sprengingsarbeid</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Sprenging på eller like attmed offentleg stad skal meldast til politiet på førehand. Politiet kan krevja særlege tryggingstiltak.</article></article><article class="legalArticle" data-lovdata-URL="LTII/forskrift/1999-06-15-620/§10" data-name="§10" data-partID="§10" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Diverse arbeid</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Reising, riving eller reparasjon av bygning, graving eller anna arbeid på eller ut mot offentleg stad der det kan bli fare for ferdsla, skal på førehand meldast til politiet. Politiet kan fastsetja korleis arbeidsstaden skal sperrast og krevja andre tryggingstiltak til vern for publikum.</article></article><article class="legalArticle" data-lovdata-URL="LTII/forskrift/1999-06-15-620/§11" data-name="§11" data-partID="§11" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Vedlikehald av bygning m.v.</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Ved vedlikehald av bygningar m.v. på eller ut mot offentleg stad pliktar den ansvarlege for arbeidet å setja opp avvisarar som gjer det tydeleg at det er farleg eller til ulempe å ferdast der.</article></article><article class="legalArticle" data-lovdata-URL="LTII/forskrift/1999-06-15-620/§12" data-name="§12" data-partID="§12" data-absoluteaddress="/kapittel/3/paragraf/7/" id="kapittel-3-paragraf-7"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Avvisarar</span></h3><article class="legalP" data-absoluteaddress="/kapittel/3/paragraf/7/ledd/1/" id="kapittel-3-paragraf-7-ledd-1">Når det er fare for at snø eller is kan falle ned frå hustak mot offentleg stad, skal eigaren straks setja opp avvisarar som gjer det tydeleg at det er farleg å ferdast der, og snarast syta for at taket blir rydda.</article></article><article class="legalArticle" data-lovdata-URL="LTII/forskrift/1999-06-15-620/§13" data-name="§13" data-partID="§13" data-absoluteaddress="/kapittel/3/paragraf/8/" id="kapittel-3-paragraf-8"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Fjerning av sperrar</span></h3><article class="legalP" data-absoluteaddress="/kapittel/3/paragraf/8/ledd/1/" id="kapittel-3-paragraf-8-ledd-1">Sperringar, avvisarar, stigar e.l. må takast bort når arbeid som nemnt i §§ 9, 10 og 11 er gjort eller når faren eller ulempen som er nemnt i § 12 ikkje lenger er til stades.</article></article><article class="legalArticle" data-lovdata-URL="LTII/forskrift/1999-06-15-620/§14" data-name="§14" data-partID="§14" data-absoluteaddress="/kapittel/3/paragraf/9/" id="kapittel-3-paragraf-9"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ferdsle på frose vatn eller sjø</span></h3><article class="legalP" data-absoluteaddress="/kapittel/3/paragraf/9/ledd/1/" id="kapittel-3-paragraf-9-ledd-1">Politiet kan av tryggingsgrunnar setja forbod mot eller gje regulerande føresegner for ferdsla på vatn eller sjø som er frose.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1999-06-15-620/KAPITTEL_4" data-partID="k4"><h2>Kapittel IV. Reinhald på offentleg stad</h2><article class="legalArticle" data-lovdata-URL="LTII/forskrift/1999-06-15-620/§15" data-name="§15" data-partID="§15" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Lys- og luftegraver</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Eigar av hus eller grunn mot offentleg stad pliktar å halda reine lys- og luftegraver som er knytt til eigedomen.</article></article><article class="legalArticle" data-lovdata-URL="LTII/forskrift/1999-06-15-620/§16" data-name="§16" data-partID="§16" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Takras</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Eigar av hus eller grunn mot offentleg stad pliktar å rydde fortauet utanfor eigedomen for snø og is etter takras.</article></article><article class="legalArticle" data-lovdata-URL="LTII/forskrift/1999-06-15-620/§17" data-name="§17" data-partID="§17" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Avløp for vatn</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Eigar av hus eller grunn mot offentleg stad skal syta for at avløp for vatn i fortau, rennestein, grøft e.l. vert halde ope.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1999-06-15-620/KAPITTEL_5" data-partID="k5"><h2>Kapittel V. Hindre tilgrising</h2><article class="legalArticle" data-lovdata-URL="LTII/forskrift/1999-06-15-620/§18" data-name="§18" data-partID="§18" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Hindre tilgrising o.l.</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">På, ut over eller like attmed offentleg stad er det forbode:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/paragraf/1/ledd/1/punkt/1/" id="kapittel-5-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/5/paragraf/1/ledd/1/punkt/1/ledd/1/" id="kapittel-5-paragraf-1-ledd-1-punkt-1-ledd-1">å kasta glas, flasker, spikar, papir, fruktskal eller anna avfall,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/paragraf/1/ledd/1/punkt/2/" id="kapittel-5-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/5/paragraf/1/ledd/1/punkt/2/ledd/1/" id="kapittel-5-paragraf-1-ledd-1-punkt-2-ledd-1">å grisa til med måling, tusj, sprayprodukt e.l. på noko overflate mot offentleg stad, under dette på eller ved bygning, gate, veg, park, anlegg, innretningar og framkomstmiddel,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/paragraf/1/ledd/1/punkt/3/" id="kapittel-5-paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/5/paragraf/1/ledd/1/punkt/3/ledd/1/" id="kapittel-5-paragraf-1-ledd-1-punkt-3-ledd-1">å hengja opp kunngjeringar, plakatar e.l. utan at politiet har tillete dette.</article><article class="legalP" data-absoluteaddress="/kapittel/5/paragraf/1/ledd/1/punkt/3/ledd/2/" id="kapittel-5-paragraf-1-ledd-1-punkt-3-ledd-2">Dette gjeld likevel ikkje oppslag på tavler e.l. som kommunen har godkjent til slikt bruk, eller oppslag på eigedom om tilhøve som berre høyrer eigedomen til eller næringsverksemda til dei som bur der.</article><article class="legalP" data-absoluteaddress="/kapittel/5/paragraf/1/ledd/1/punkt/3/ledd/3/" id="kapittel-5-paragraf-1-ledd-1-punkt-3-ledd-3">Det er forbode å riva, skada eller skjemma oppslag som er lovleg sett opp.</article><article class="legalP" data-absoluteaddress="/kapittel/5/paragraf/1/ledd/1/punkt/3/ledd/4/" id="kapittel-5-paragraf-1-ledd-1-punkt-3-ledd-4">Oppslag skal fjernast når dei er forelda.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/5/paragraf/1/ledd/1/punkt/4/" id="kapittel-5-paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/5/paragraf/1/ledd/1/punkt/4/ledd/1/" id="kapittel-5-paragraf-1-ledd-1-punkt-4-ledd-1">å urinera.</article></article></li></ul></article></article><article class="legalArticle" data-lovdata-URL="LTII/forskrift/1999-06-15-620/§19" data-name="§19" data-partID="§19" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Avfall</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Den som driv med sal frå portrom, kiosk e.l., eller som driv anna liknande næringsverksemd på eller ut mot offentleg stad, skal syta for at området ikkje vert skjemt eller skitne til av verksemda, og pliktar å syta for at det blir sett opp mange nok korger for papir og avfall.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Den som arrangerer tilstelling på offentleg stad, skal syta for at papir og anna avfall blir fjerna etter arrangementet.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1999-06-15-620/KAPITTEL_6" data-partID="k6"><h2>Kapittel VI. Offentlege anlegg</h2><article class="legalArticle" data-lovdata-URL="LTII/forskrift/1999-06-15-620/§20" data-name="§20" data-partID="§20" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Kyrkjegard</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">På kyrkjegard er det forbode å sykla, aka eller å driva sport, leik eller anna som ikkje sømer seg der.</article><article class="legalP" data-absoluteaddress="/kapittel/6/paragraf/1/ledd/2/" id="kapittel-6-paragraf-1-ledd-2">Det er forbode å trengja seg inn på kyrkjegard når den er stengd for besøk.</article><article class="legalP" data-absoluteaddress="/kapittel/6/paragraf/1/ledd/3/" id="kapittel-6-paragraf-1-ledd-3">Lause hundar må ikkje sleppast inn eller takast med på kyrkjegard.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1999-06-15-620/KAPITTEL_7" data-partID="k7"><h2>Kapittel VII. Dyr</h2><article class="legalArticle" data-lovdata-URL="LTII/forskrift/1999-06-15-620/§21" data-name="§21" data-partID="§21" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Husdyr m.m.</span></h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Det er forbode å la hest, storfe, sau eller geit gå laus på eller ved offentleg stad utan forsvarleg tilsyn.</article><article class="legalP" data-absoluteaddress="/kapittel/7/paragraf/1/ledd/2/" id="kapittel-7-paragraf-1-ledd-2">Sirkusdyr eller ville dyr må ikkje førast på offentleg stad utan løyve frå politiet.</article></article><article class="legalArticle" data-lovdata-URL="LTII/forskrift/1999-06-15-620/§22" data-name="§22" data-partID="§22" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Farlege hundar</span></h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Politiet kan fastsetja at hund som kan plaga menneske eller dyr på offentleg stad, skal haldast i band eller ha munnkorg.</article></article><article class="legalArticle" data-lovdata-URL="LTII/forskrift/1999-06-15-620/§23" data-name="§23" data-partID="§23" data-absoluteaddress="/kapittel/7/paragraf/3/" id="kapittel-7-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Hund</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/7/paragraf/3/punkt/1/" id="kapittel-7-paragraf-3-punkt-1"><span class="data-originalId">1.</span><article class="legalP" data-absoluteaddress="/kapittel/7/paragraf/3/punkt/1/ledd/1/" id="kapittel-7-paragraf-3-punkt-1-ledd-1">Hund skal vera utstyrt med halsband med namn, adresse og telefonnummer til eigaren eller den som har ansvaret for hunden, eller vera lovleg merka på annan måte.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/7/paragraf/3/punkt/2/" id="kapittel-7-paragraf-3-punkt-2"><span class="data-originalId">2.</span><article class="legalP" data-absoluteaddress="/kapittel/7/paragraf/3/punkt/2/ledd/1/" id="kapittel-7-paragraf-3-punkt-2-ledd-1">Eigar eller den som har ansvar for hund pliktar straks å fjerna ekskrement som hunden let etter seg på offentleg stad.</article></article></li></ul></article><article class="legalArticle" data-lovdata-URL="LTII/forskrift/1999-06-15-620/§24" data-name="§24" data-partID="§24" data-absoluteaddress="/kapittel/7/paragraf/4/" id="kapittel-7-paragraf-4"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Sal, avliving o.a.</span></h3><article class="legalP" data-absoluteaddress="/kapittel/7/paragraf/4/ledd/1/" id="kapittel-7-paragraf-4-ledd-1">Politiet kan ta hand om hund som går laus i strid med føresegna i § 22. Dersom eigar eller den som har hunden let vera å henta hunden innan ei veke etter at han eller ho er varsla personleg eller ved lysing i pressa, kan politiet selja eller avliva hunden.</article></article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1999-06-15-620/KAPITTEL_8" data-partID="k8"><h2>Kapittel VIII. Arrangement på offentleg stad m.v.</h2><article class="legalArticle" data-lovdata-URL="LTII/forskrift/1999-06-15-620/§25" data-name="§25" data-partID="§25" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Søknadsplikt for arrangement på offentleg stad</span></h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Den som på offentleg stad vil laga til arrangement som i hovudsak er av underhaldande, kunstnerisk, selskapeleg eller kommersielt slag, som har ein storleik som opplagt vil føra til behov for omfattande reguleringar av ferdsla eller vakthald, må søkja om dette innan ein frist som politiet set. Politilova § 11 gjeld tilsvarande.</article></article><article class="legalArticle" data-lovdata-URL="LTII/forskrift/1999-06-15-620/§26" data-name="§26" data-partID="§26" data-absoluteaddress="/kapittel/8/paragraf/2/" id="kapittel-8-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Meldeplikt for allment tilgjengelege arrangement utanfor offentleg stad m.m.</span></h3><article class="legalP" data-absoluteaddress="/kapittel/8/paragraf/2/ledd/1/" id="kapittel-8-paragraf-2-ledd-1">Den som vil laga til eit arrangement som er allment tilgjengeleg, må senda melding i god tid til politiet. Dette skal gjerast sjølv om arrangementet ikkje går føre seg på offentleg stad, når det er truleg at det vert naudsynt med polititilsyn for å sikra ro og orden eller avvikling av trafikken på grunn av storleiken på eller karakteren av arrangementet.</article><article class="legalP" data-absoluteaddress="/kapittel/8/paragraf/2/ledd/2/" id="kapittel-8-paragraf-2-ledd-2">Plikt til å melda frå gjeld óg samkome med dans eller anna tilstelning som i hovudsak er av selskapeleg eller underhaldande art for medlemmer av ei foreining eller liknande samanslutning. Politilova § 11 gjeld tilsvarande.</article></article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1999-06-15-620/KAPITTEL_9" data-partID="k9"><h2>Kapittel IX. Born</h2><article class="legalArticle" data-lovdata-URL="LTII/forskrift/1999-06-15-620/§27" data-name="§27" data-partID="§27" data-absoluteaddress="/kapittel/9/paragraf/1/" id="kapittel-9-paragraf-1"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Offentleg dans e.l.</span></h3><article class="legalP" data-absoluteaddress="/kapittel/9/paragraf/1/ledd/1/" id="kapittel-9-paragraf-1-ledd-1">Born under 15 år har ikkje tilgjenge til offentleg dans eller liknande allment tilgjengeleg tilstelling utan at dei er saman med foreldre eller andre føresette.</article></article></section><section class="section" data-name="kapX" data-section-type="default" data-absoluteaddress="/kapittel/10/" id="kapittel-10" data-lovdata-URL="LTII/forskrift/1999-06-15-620/KAPITTEL_10" data-partID="k10"><h2>Kapittel X. Ymse føresegner</h2><article class="legalArticle" data-lovdata-URL="LTII/forskrift/1999-06-15-620/§28" data-name="§28" data-partID="§28" data-absoluteaddress="/kapittel/10/paragraf/1/" id="kapittel-10-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Forsøming av plikt</span></h3><article class="legalP" data-absoluteaddress="/kapittel/10/paragraf/1/ledd/1/" id="kapittel-10-paragraf-1-ledd-1">Forsømer nokon å utføre det vedkomande har plikt til etter vedtekta eller etter pålegg gjeve med heimel i vedtekta, kan politiet på vegne av vedkomande setja dette i verk. Den som har forsømt pliktene må dekka utgiftene.</article></article><article class="legalArticle" data-lovdata-URL="LTII/forskrift/1999-06-15-620/§29" data-name="§29" data-partID="§29" data-absoluteaddress="/kapittel/10/paragraf/2/" id="kapittel-10-paragraf-2"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Straff</span></h3><article class="legalP" data-absoluteaddress="/kapittel/10/paragraf/2/ledd/1/" id="kapittel-10-paragraf-2-ledd-1">Brot på vedtekta eller pålegg gjeve i medhald av vedtekta, vert straffa etter politilova § 30 nr. 4, om ikkje tilhøvet kjem inn under strengare straffepåbod.</article></article><article class="legalArticle" data-lovdata-URL="LTII/forskrift/1999-06-15-620/§30" data-name="§30" data-partID="§30" data-absoluteaddress="/kapittel/10/paragraf/3/" id="kapittel-10-paragraf-3"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Iverksetjing</span></h3><article class="legalP" data-absoluteaddress="/kapittel/10/paragraf/3/ledd/1/" id="kapittel-10-paragraf-3-ledd-1">Denne vedtekta tek til å gjelde 1 månad etter at ho er stadfest av Justis- og politidepartementet. Forskrift av 26. november 1963 nr. 4647 om politivedtekt for Bømlo kommune, Hordaland, fell bort frå same tid.</article></article></section></main></body></html>