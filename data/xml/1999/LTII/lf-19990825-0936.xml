<!DOCTYPE html><html lang="no"><head><title>Forskrift om fisket i Haukedalsvatnet, Førde og Gaular kommunar, Sogn og Fjordane.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:01</dd><dt class="legacyID">Datokode</dt><dd class="legacyID">FOR-1999-08-25-936</dd><dt class="dokid">DokumentID</dt><dd class="dokid">LTII/forskrift/1999-08-25-936</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1999 Nr. 8</dd><dt class="dateInForce">I kraft fra</dt><dd class="dateInForce">1999-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-05-04-425</li></ul></dd><dt class="appliesTo">Gjelder for</dt><dd class="appliesTo">Førde og Gaular kommunar, Sogn og Fjordane.</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§34</li><li>forskrift/1992-11-27-877</li></ul></dd><dt class="dateOfPublication">Kunngjort</dt><dd class="dateOfPublication">1999-09-10</dd><dt class="titleShort">Korttittel</dt><dd class="titleShort">Forskrift om fisket i Haukedalsvatnet</dd><dt class="title">Tittel</dt><dd class="title">Forskrift om fisket i Haukedalsvatnet, Førde og Gaular kommunar, Sogn og Fjordane.</dd><dt class="miscInformation">Annet om dokumentet</dt><dd class="miscInformation">Fastsett av fylkesmannen i Sogn og Fjordane 25. august 1999 med heimel i lov av 15. mai 1992 nr. 47 om innlandsfisk og laksefisk m.v. § 34, jf. kgl.res. av 27. november 1992 nr. 877 om åpning for fiske etter anadrome laksefisk.</dd><dt class="refid">RefID</dt><dd class="refid">forskrift/1999-08-25-936</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fisket i Haukedalsvatnet, Førde og Gaular kommunar, Sogn og Fjordane.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTII/forskrift/1999-08-25-936" id="dokument"><h1>Forskrift om fisket i Haukedalsvatnet, Førde og Gaular kommunar, Sogn og Fjordane.</h1><article class="legalP" data-absoluteaddress="/ledd/1/" id="ledd-1">Fylkesmannen i Sogn og Fjordane har fastsett forskrift for fisket i Haukedalsvatnet med utløpselva til Øvrebotten bru og i tilløpselvar og bekkar så langt fisken frå vatnet kan gå.</article><article class="legalArticle" data-lovdata-URL="LTII/forskrift/1999-08-25-936/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Alt fiske er forbode i tida f.o.m. 1. oktober t.o.m. 10. februar.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Fiske med stong og handsnøre er tillate f.o.m. 10. februar t.o.m. 30. september.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Fiske med oter og dorg er tillate f.o.m. 15. mai t.o.m. 30. september.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Fiske med botngarn er tillate f.o.m. 1. mai t.o.m. 30. september.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Fiske med flytegarn er tillate f.o.m. 21. august t.o.m. 15. september.</article><article class="legalP" data-absoluteaddress="/paragraf/1/ledd/6/" id="paragraf-1-ledd-6">Det er forbode å fiske med fastståande bunden reiskap i utløpselva og innløpselvane til Haukedalsvatnet.</article></article><article class="legalArticle" data-lovdata-URL="LTII/forskrift/1999-08-25-936/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Kvar fiskerettshavar kan nytte inntil 4 botngarn for dei første påbyrja 400 m strandline og 2 botngarn i tillegg for kvar ytterlegare påbyrja 400 m strandline.</article></article><article class="legalArticle" data-lovdata-URL="LTII/forskrift/1999-08-25-936/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kvar fiskerettshavar kan fiske med flytegarnslenker som utgjer 2/3 av disponibel strandline. Samla lengd på flytegarnslenker kan likevel ikkje vere over 200 m per bruk. Kvar flytegarnslenke kan i alle høve ikkje overstige 1/3 av breidda på vatnet på den aktuelle staden.</article></article><article class="legalArticle" data-lovdata-URL="LTII/forskrift/1999-08-25-936/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Alle garn skal merkast med fiskaren sitt namn på endeflotøren mot land.</article></article><article class="legalArticle" data-lovdata-URL="LTII/forskrift/1999-08-25-936/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er (til ei kvar tid) forbode å nytte bunden reiskap med mindre maskevidde enn 29 mm (22 omfar) mellom knutane i våt tilstand. Det er tillate å nytte botngarn som er opp til 2 m djupe og 25 m lange. Garna skal stå på botn i heile si lengde. Maksimal høgde på flytegarn er 6 m. Ved bruk av oter er det tillate med inntil 10 fluger for kvar oterline. Bruk av sluk, spinnar o.l. og søkke på oterlina er forbode.</article></article><article class="legalArticle" data-lovdata-URL="LTII/forskrift/1999-08-25-936/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fylkesmannen kan, dersom det er føremålstenleg, dispensere frå reglane i denne forskrifta.</article></article><article class="legalArticle" data-lovdata-URL="LTII/forskrift/1999-08-25-936/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Brot på desse forskriftene er straffbart, jf lov om laks og innlandsfisk av 15. mai 1992 nr. 47 § 49.</article></article><article class="legalArticle" data-lovdata-URL="LTII/forskrift/1999-08-25-936/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrifta tek til å gjelde 1. september 1999. Samstundes blir forskrift av 4. mai 1994 nr. 425 for fisket i Haukedalsvatnet med utlaupselva til Øvrebotten bru og i tillaupselvar og bekker så langt fisken frå vatnet kan gå, Førde og Gaular kommunar, Sogn og Fjordane, sett ut av kraft.</article></article></main></body></html>