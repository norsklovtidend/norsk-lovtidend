<!DOCTYPE html><html lang="no"><head><title>Forskrift om endring i forskrift om salgs-, skjenke-, og åpningstider, Bergen kommune, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:23</dd><dt class="legacyID">Datokode</dt><dd class="legacyID">FOR-1999-06-21-827</dd><dt class="dokid">DokumentID</dt><dd class="dokid">LTII/forskrift/1999-06-21-827</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1999 Nr. 7</dd><dt class="dateInForce">I kraft fra</dt><dd class="dateInForce">1999-09-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-11-24-1227</li></ul></dd><dt class="appliesTo">Gjelder for</dt><dd class="appliesTo">Bergen kommune, Hordaland.</dd><dt class="basedOn">Hjemmel</dt><dd class="basedOn"><ul><li>lov/1989-06-02-27/§3-7</li><li>lov/1989-06-02-27/§4-4</li><li>lov/1997-06-13-55/§15</li></ul></dd><dt class="dateOfPublication">Kunngjort</dt><dd class="dateOfPublication">1999-08-20</dd><dt class="titleShort">Korttittel</dt><dd class="titleShort">Endr. i forskrift om skjenketider mm, Bergen</dd><dt class="title">Tittel</dt><dd class="title">Forskrift om endring i forskrift om salgs-, skjenke-, og åpningstider, Bergen kommune, Hordaland.</dd><dt class="miscInformation">Annet om dokumentet</dt><dd class="miscInformation">Fastsatt av Bergen bystyre 21. juni 1999 med hjemmel i lov av 2. juni 1989 nr. 27 om omsetning av alkoholholdig drikk m.v. § 3-7 og § 4-4 og lov av 13. juni 1997 nr. 55 om serveringsvirksomhet (serveringsloven) § 15.</dd><dt class="refid">RefID</dt><dd class="refid">forskrift/1999-06-21-827</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om salgs-, skjenke-, og åpningstider, Bergen kommune, Hordaland.<ul class="tocSubUl"><li>I</li></ul></li></ul></dd></dl></header><main class="documentBody" data-lovdata-URL="LTII/forskrift/1999-06-21-827" id="dokument"><h1>Forskrift om endring i forskrift om salgs-, skjenke-, og åpningstider, Bergen kommune, Hordaland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1999-06-21-827/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 24. november 1997 nr. 1227 om salgs-, skjenke-, og åpningstider, Bergen kommune, Hordaland, gjøres følgende endringer:</article> <article class="defaultP" margin-top="true">Nytt pkt. 2 bokstav d skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">På 1. og 17. mai er skjenketiden for øl og vin fra kl. 07.00 til 02.00. Skjenketiden for brennevin følger skjenketiden gjengitt i pkt. b. For de steder som har tillatelse til drift av nattklubb er skjenketiden for øl og vin fra kl. 07.00 til 03.00. skjenking av brennevin kan ikke skje før kl. 13.00. Nattklubben skal holdes stengt mellom kl. 19.00 og 22.00.</article> <article class="defaultP" margin-top="true">Nytt pkt. 2 bokstav e skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">I festspillperioden er skjenketiden for øl og vin fra kl. 08.00 til 02.00, med unntak av søn- og helligdager hvor skjenketiden er fra kl. 13.00. For de steder som har tillatelse til drift av nattklubb er skjenketiden for øl og vin fra kl. 08.00 til 03.00, med unntak av søn- og helligdager hvor skjenketiden er fra kl. 13.00. Skjenking av brennevin kan skje fra kl. 13.00. Nattklubben skal holdes stengt mellom kl. 19.00 og 22.00.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Festspillperioden regnes fra dagen for åpning av Festspillene til og med siste dag med arrangementer i regi av Festspillene.</article> <article class="defaultP" margin-top="true">Nytt pkt. 2 bokstav f skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Under arrangementet Døgnet Rundt i juli gis det tillatelse til utvidelse av skjenketiden for øl og vin frem til kl. 03.00 fra torsdag til søndag, det er ikke tillatt å skjenke alkohol i tidsrommet mellom kl. 03.00 og 08.00. Skjenketiden for brennevin tillates ikke utvidet.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">For de steder som har tillatelse til drift av nattklubb gis det tillatelse til utvidelse av skjenketiden for øl, vin og brennevin frem til kl. 03.00 fra torsdag til søndag, det er ikke tillatt å skjenke alkohol i tidsrommet mellom kl. 03.00 og 08.00. Brennevin kan dog ikke skjenkes før kl. 13.00. Nattklubben skal holdes stengt mellom kl. 19.00 og 22.00.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Konsum av utskjenket alkohol skal opphøre senest en halv time etter utløpet av skjenketiden.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Det gis tillatelse til utvidelse av skjenketiden ved uteserveringer frem til kl. 01.00, med åpningstid til kl. 01.30 på fredag og lørdag.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Det gis tillatelse til utvidet åpningstid med 24 timer i døgnet fra kl. 06.00 torsdag til kl. 06.00 søndag.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Tillatelsen til utvidet skjenke- og åpningstid blir gitt til alle skjenkesteder innenfor bompengeringen.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Før tillatelsen til utvidet skjenke- og åpningstid blir benyttet det enkelte år skal ansvarlig arrangør av Nattåpent/Døgnet Rundt arrangementet senest 1. mai i det enkelte år sende inn til bevillingsmyndigheten en oversikt over arrangementsdatoene.</article> <article class="defaultP" margin-top="true">Nåværende pkt. 2 bokstav d blir nytt pkt. 2 bokstav g, mens nåværende pkt. 2 bokstav e blir nytt pkt. 2 bokstav h.</article></section></main></body></html>