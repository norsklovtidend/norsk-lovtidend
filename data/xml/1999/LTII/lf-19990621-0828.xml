<!DOCTYPE html><html lang="no"><head><title>Forskrift om adgang for ungdom til å delta i fisket etter torsk, hyse og sei nord for 62° N og å fiske etter rognkjeks i Nordland, Troms og Finnmark i 1999. (Ungdomsfiskeordningen)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:50</dd><dt class="legacyID">Datokode</dt><dd class="legacyID">FOR-1999-06-21-828</dd><dt class="dokid">DokumentID</dt><dd class="dokid">LTII/forskrift/1999-06-21-828</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1999 Nr. 7</dd><dt class="dateInForce">I kraft fra</dt><dd class="dateInForce">1999-06-21 – 1999-08-20</dd><dt class="appliesTo">Gjelder for</dt><dd class="appliesTo">Nordland, Troms og Finnmark</dd><dt class="basedOn">Hjemmel</dt><dd class="basedOn"><ul><li>lov/1951-12-14-3/§7</li><li>lov/1983-06-03-40/§4</li><li>lov/1983-06-03-40/§9</li></ul></dd><dt class="dateOfPublication">Kunngjort</dt><dd class="dateOfPublication">1999-08-20</dd><dt class="titleShort">Korttittel</dt><dd class="titleShort">Forskrift om ungdomsfiske i Nord-Norge</dd><dt class="title">Tittel</dt><dd class="title">Forskrift om adgang for ungdom til å delta i fisket etter torsk, hyse og sei nord for 62° N og å fiske etter rognkjeks i Nordland, Troms og Finnmark i 1999. (Ungdomsfiskeordningen)</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 21. juni 1999 med hjemmel i lov av 14. desember 1951 nr. 3 om omsetning av råfisk § 7 og lov av 3. juni 1983 nr. 40 om saltvannsfiske m.v. § 4 og § 9.</dd><dt class="refid">RefID</dt><dd class="refid">forskrift/1999-06-21-828</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang for ungdom til å delta i fisket etter torsk, hyse og sei nord for 62° N og å fiske etter rognkjeks i Nordland, Troms og Finnmark i 1999. (Ungdomsfiskeordningen)<ul class="tocSubUl"><li>§ 1. Forbud</li><li>§ 2. Vilkår for å delta</li><li>§ 3. Redskapsbegrensning</li><li>§ 4. Ungdom under 15 år</li><li>§ 5. Bifangst av blåkveite</li><li>§ 6. Levering av fangst</li><li>§ 7. Straff</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1999-06-21-828" id="dokument"><h1>Forskrift om adgang for ungdom til å delta i fisket etter torsk, hyse og sei nord for 62° N og å fiske etter rognkjeks i Nordland, Troms og Finnmark i 1999. (Ungdomsfiskeordningen)</h1><article class="legalArticle" data-lovdata-URL="LTII/forskrift/1999-06-21-828/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å drive fiske med konvensjonelle redskap etter artene torsk og hyse nord for 62° N i 1999, med mindre en har tillatelse i henhold til forskrift av 18. desember 1998 nr. 1203 om adgang til å delta i fisket etter torsk, hyse og sei m.v. for fartøy på 28 meter største lengde og over som fisker med konvensjonelle redskap i 1999, og forskrift av 4. desember 1998 nr. 1109 om adgang til å delta i fiske etter torsk for fartøy under 28 meter største lengde som fisker med konvensjonelle redskap nord for 62° N i 1999, forskrift av 21. desember 1998 nr. 1426 om regulering av fisket etter torsk med konvensjonelle redskap nord for 62° N i 1999, forskrift av 21. desember 1998 nr. 1417 om regulering av fisket etter hyse med konvensjonelle redskap nord for 62° N i 1999.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Det er forbudt å drive fiske etter sei nord for 62°N i 1999, med mindre en har tillatelse i henhold til forskrift av 21. desember 1998 nr. 1425 om regulering av fiske etter sei nord for 62° N i 1999.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Det er forbudt å fiske rognkjeks i Nordland, Troms og Finnmark i 1999, med mindre en har tillatelse i henhold til forskrift av 17. desember 1998 nr. 1376 om regulering av fiske etter rognkjeks i Nordland, Troms og Finnmark i 1999.</article></article><article class="legalArticle" data-lovdata-URL="LTII/forskrift/1999-06-21-828/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for å delta</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den som skal delta i ungdomsfiskeordningen etter denne forskrift, må fylle 15 år senest i 1999, men ikke være fylt 25 år på forskriftens ikrafttredelsestidspunkt.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Adgang til å delta i ungdomsfiskeordningen etter første ledd gjelder ikke for personer som har adgang til å delta i følgende fiskerier:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">fiske etter torsk m.v. jf. forskrift av 18. desember 1998 nr. 1203 om adgang til å delta i fisket etter torsk, hyse og sei m.v. for fartøy på 28 meter største lengde og over som fisker med konvensjonelle redskap i 1999, forskrift av 4. desember 1998 nr. 1109 om adgang til å delta i fiske etter torsk for fartøy under 28 meter største lengde som fisker med konvensjonelle redskap nord for 62° N i 1999, forskrift av 21. desember 1998 nr. 1426 om regulering av fisket etter torsk med konvensjonelle redskap nord for 62° N i 1999, forskrift av 21. desember 1998 nr. 1417 om regulering av fisket etter hyse med konvensjonelle redskap nord for 62° N i 1999.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">fiske etter sei, jf. forskrift av 21. desember 1998 nr. 1425 om regulering av fiske etter sei med konvensjonelle redskap nord for 62° N i 1999.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/2/punkt/3/" id="paragraf-2-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/2/punkt/3/ledd/1/" id="paragraf-2-ledd-2-punkt-3-ledd-1">fiske etter rognkjeks, jf. forskrift av 17. desember 1998 nr. 1376 om regulering av fiske etter rognkjeks i Nordland, Troms og Finnmark i 1999.</article></article></li></ul></article></article><article class="legalArticle" data-lovdata-URL="LTII/forskrift/1999-06-21-828/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Redskapsbegrensning</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fisket kan drives med følgende redskaper:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Stang og håndsnøre, og</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">en juksamaskin, og</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">garn med samlet lengde på inntil 210 meter, og</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">liner med inntil 300 angler, og</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">inntil 20 teiner eller ruser.</article></article></li></ul></article></article><article class="legalArticle" data-lovdata-URL="LTII/forskrift/1999-06-21-828/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ungdom under 15 år</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ungdom som ikke fyller 15 år i 1999, kan delta i fisket med håndsnøre eller juksamaskin.</article></article><article class="legalArticle" data-lovdata-URL="LTII/forskrift/1999-06-21-828/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bifangst av blåkveite</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er ikke tillatt å ha mer enn inntil 10% bifangst av blåkveite av fangsten om bord til enhver tid og av landet fangst.</article></article><article class="legalArticle" data-lovdata-URL="LTII/forskrift/1999-06-21-828/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Levering av fangst</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det er forbudt å motta og levere fangst fisket av annet fartøy.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fangst kan bare leveres til godkjent kjøper. Kjøper skal skrive ut bryggeseddel/sluttseddel etter salgslagets bestemmelser spesifisert på art straks etter levering. Seddelen skal undertegnes av kjøper og fisker før denne forlater mottaksstedet. I rubrikken for registreringsmerke påføres det nummer som er tildelt av fiskerisjefen.</article></article><article class="legalArticle" data-lovdata-URL="LTII/forskrift/1999-06-21-828/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forsettlig eller uaktsom overtredelse på denne forskrift straffes i henhold til lov av 3. juni 1983 nr. 40 om saltvannsfiske m.v. § 53 og lov av 14. desember 1951 nr. 3 om omsetning av råfisk. På samme måte straffes medvirkning og forsøk.</article></article><article class="legalArticle" data-lovdata-URL="LTII/forskrift/1999-06-21-828/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft mandag 21. juni 1999 og gjelder til og med fredag 20. august 1999.</article></article></main></body></html>