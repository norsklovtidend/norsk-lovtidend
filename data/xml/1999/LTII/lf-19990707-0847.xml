<!DOCTYPE html><html lang="no"><head><title>Forskrift om bruk av luftfartøy, Valle kommune, Aust-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:20</dd><dt class="legacyID">Datokode</dt><dd class="legacyID">FOR-1999-07-07-847</dd><dt class="dokid">DokumentID</dt><dd class="dokid">LTII/forskrift/1999-07-07-847</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1999 Nr. 7</dd><dt class="dateInForce">I kraft fra</dt><dd class="dateInForce">1999-09-20</dd><dt class="appliesTo">Gjelder for</dt><dd class="appliesTo">Valle kommune, Aust-Agder.</dd><dt class="basedOn">Hjemmel</dt><dd class="basedOn"><ul><li>lov/1977-06-10-82</li></ul></dd><dt class="dateOfPublication">Kunngjort</dt><dd class="dateOfPublication">1999-08-20</dd><dt class="titleShort">Korttittel</dt><dd class="titleShort">Forskrift om bruk av luftfartøy, Valle</dd><dt class="title">Tittel</dt><dd class="title">Forskrift om bruk av luftfartøy, Valle kommune, Aust-Agder.</dd><dt class="miscInformation">Annet om dokumentet</dt><dd class="miscInformation">Fastsett av Valle kommunestyre 7. juli 1999 med heimel i lov av 10. juni 1977 nr. 82 om motorferdsel i utmark og vassdrag.</dd><dt class="refid">RefID</dt><dd class="refid">forskrift/1999-07-07-847</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av luftfartøy, Valle kommune, Aust-Agder.</li></ul></dd></dl></header><main class="documentBody" data-lovdata-URL="LTII/forskrift/1999-07-07-847" id="dokument"><h1>Forskrift om bruk av luftfartøy, Valle kommune, Aust-Agder.</h1> <article class="defaultP" margin-top="true">1. All transport etter denne føresegna skal gå føre seg slik at den er til minst mogeleg skade og ulempe for naturmiljøet.</article> <article class="defaultP" margin-top="true">2. Det vert gjeve løyve til landing og start med sjøfly på Otra ved Rysstad – Bjørgum og på Flårenden.</article> <article class="defaultP" margin-top="true">3. Etter søknad kan Rådmannen for eitt år av gongen gje løyve slik at eitt flyselskap får høve til å drive lufttransport (helikopter og sjøfly) i samband med storviltjakt. I vestheia gjeld løyvet kun transport av jaktutbytte medan det i austheia også kan transporterast jegerar og utstyr inn i terrenget til dei nemnde landingsplassane.</article><article class="legalP" data-absoluteaddress="/ledd/1/" id="ledd-1">All landing ute i terrenget skal gå føre seg på følgjande vatn eller i eit 100 m breitt belte rundt:</article><article class="legalP" data-absoluteaddress="/ledd/2/" id="ledd-2">Vestheia: Bossvatn.</article><article class="legalP" data-absoluteaddress="/ledd/3/" id="ledd-3">Austheia: Straumsfjorden, Timrevikvatnet og Fidbekkvatn.</article><article class="legalP" data-absoluteaddress="/ledd/4/" id="ledd-4">Mistanke om at luftfartøy freistar å oppsøkje dyr, kan føre til inndraging av transportløyvet.</article><article class="legalP" data-absoluteaddress="/ledd/5/" id="ledd-5">Flyselskapet som får lufttransportløyvet, pliktar å forvisse seg om at grunneigaren der luftfartøyet skal lande, er positiv til transporten.</article> <article class="defaultP" margin-top="true">4. All transport av kjøt ut av terrenget med helikopter skal skje til landingsplass ved Valle sentrum. Ved transport av jaktutbytte med sjøfly er føresetnaden for løyvet at nemnde landingsplassar ved Rysstad – Bjørgum eller Flårenden vert nytta. Lensmannen i Valle skal for kvar tur ha melding i god tid slik at dei kan kontrollere kjøtet.</article> <article class="defaultP" margin-top="true">5. Enkeltvedtak etter denne føresegna kan påklagast til fylkesmannen etter forvaltningslovas § 28.</article> <article class="defaultP" margin-top="true">6. Den som med forsett eller i aktløyse bryt denne føresegna eller medverkar til dette, er strafferettsleg ansvarleg etter § 12 i lov om motorferdsel i utmark.</article></main></body></html>