<!DOCTYPE html><html lang="no"><head><title>Forskrift om tilskudd som kompensasjon for søskenmoderasjon i private barnehager, samt utvidelse av søskenmoderasjon i kommunale barnehager, Oslo kommune, Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:07</dd><dt class="legacyID">Datokode</dt><dd class="legacyID">FOR-1999-06-22-829</dd><dt class="dokid">DokumentID</dt><dd class="dokid">LTII/forskrift/1999-06-22-829</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1999 Nr. 7</dd><dt class="dateInForce">I kraft fra</dt><dd class="dateInForce">1999-01-01</dd><dt class="appliesTo">Gjelder for</dt><dd class="appliesTo">Oslo kommune, Oslo.</dd><dt class="basedOn">Hjemmel</dt><dd class="basedOn"><ul><li>lov/1992-09-25-107/§6</li></ul></dd><dt class="dateOfPublication">Kunngjort</dt><dd class="dateOfPublication">1999-08-20</dd><dt class="titleShort">Korttittel</dt><dd class="titleShort">Forskrift om søskenmoderasjon i barnehager, Oslo</dd><dt class="title">Tittel</dt><dd class="title">Forskrift om tilskudd som kompensasjon for søskenmoderasjon i private barnehager, samt utvidelse av søskenmoderasjon i kommunale barnehager, Oslo kommune, Oslo.</dd><dt class="miscInformation">Annet om dokumentet</dt><dd class="miscInformation">Fastsatt av bystyret i Oslo 22. juni 1999 med hjemmel i lov av 25. september 1992 nr. 107 om kommuner og fylkeskommuner (kommuneloven) § 6.</dd><dt class="refid">RefID</dt><dd class="refid">forskrift/1999-06-22-829</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd som kompensasjon for søskenmoderasjon i private barnehager, samt utvidelse av søskenmoderasjon i kommunale barnehager, Oslo kommune, Oslo.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li></ul></li></ul></dd></dl></header><main class="documentBody" data-lovdata-URL="LTII/forskrift/1999-06-22-829" id="dokument"><h1>Forskrift om tilskudd som kompensasjon for søskenmoderasjon i private barnehager, samt utvidelse av søskenmoderasjon i kommunale barnehager, Oslo kommune, Oslo.</h1><article class="legalArticle" data-lovdata-URL="LTII/forskrift/1999-06-22-829/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kommunalt tilskudd som kompensasjon for barn med plass i private barnehager (tilskudd til søskenmoderasjon), skal gå uavkortet til kompensasjon i oppholdsbetaling for de foresatte.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Tilskudd til søskenmoderasjon utbetales den private barnehagen fra det enkelte barns bostedsbydel.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Den enkelte barnehage må søke barnets bostedsbydel om tilskudd, samt melde fra om endringer i barnets plassering, oppholdstid og oppsigelse.</article></article><article class="legalArticle" data-lovdata-URL="LTII/forskrift/1999-06-22-829/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskudd til søskenmoderasjon gjelder barn med plass i privat barnehage i Oslo kommune og som har:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">søsken i samme barnehage og/eller</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">søsken i andre private barnehager og/eller</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">søsken i kommunal barnehage.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">I tillegg til dem som er omfattes av § 2, 1. ledd, gjelder forskriften for utvidelse av søskenmoderasjon i de kommunale barnehagene.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Det ytes ikke tilskudd til søskenmoderasjon for barn i statlige barnehager.</article></article><article class="legalArticle" data-lovdata-URL="LTII/forskrift/1999-06-22-829/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For å motta tilskudd til søskenmoderasjon må alle søsknene/barnehagene fylle de vilkårene som stilles for å motta tilskuddet.</article></article><article class="legalArticle" data-lovdata-URL="LTII/forskrift/1999-06-22-829/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Barnehagen må være åpen 10 måneder i året. Det vil si at antall ferieuker ikke kan overstige 8 uker.</article></article><article class="legalArticle" data-lovdata-URL="LTII/forskrift/1999-06-22-829/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For oppholdstid på 41 timer eller mer ytes kr. 1.125,- i tilskudd til søskenmoderasjon for annet og øvrige barn i de private barnehagene. Minimum oppholdsbetaling må være kr. 2.250,- for å motta fullt tilskudd til søskenmoderasjon.</article></article><article class="legalArticle" data-lovdata-URL="LTII/forskrift/1999-06-22-829/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For oppholdstid på 31 – 40 timer ytes kr. 850,- i tilskudd til søskenmoderasjon for annet og øvrige barn. Dette gjelder både kommunale og private barnehager. Minimum oppholdsbetaling må være kr. 1.700,- for å motta redusert tilskudd til søskenmoderasjon. Fra og med 1. august 1999 gjelder redusert tilskudd til søskenmoderasjon for et tilbud på 33 – 40 timer. Dette gjelder både i kommunale og private barnehager, forutsatt at kontantstøtteloven endres fra samme dato.</article></article><article class="legalArticle" data-lovdata-URL="LTII/forskrift/1999-06-22-829/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Barnet må ha bosted i Oslo kommune i følge folkeregisteret. I spesielle tilfeller kan barnet anses som å ha bosted i Oslo kommune selv om dette ikke følger av folkeregisteret.</article></article><article class="legalArticle" data-lovdata-URL="LTII/forskrift/1999-06-22-829/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Tilskuddsbeløpet til søskenmoderasjon ytes i 11 måneder, normalt ytes ikke tilskuddet i juli måned. Har barnehagen stengt enn annen måned enn juli kan det avtales at det er denne måneden det ikke ytes tilskudd. For utvidelsen av søskenmoderasjonen i kommunale barnehager følges det kommunale systemet med betalingsfri og ikke søskenmoderasjon i juli måned. Dersom barnehagen er åpen i 10 måneder, ytes det tilskudd for de måneder barnehagen er åpen.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Har familien ett eller flere barn i barnehager med åpningstid 10 måneder og ett barn i barnehage med åpningstid/oppholdstid i 11 måneder, ytes det tilskudd til søskenmoderasjon etter prinsippene i § 9. For å motta tilskudd til søskenmoderasjon i 11 måneder for ett barn, må familien ha minst to barn med oppholdstid i barnehage på 11 måneder. For å motta tilskudd til søskenmoderasjon i 11 måneder for to barn, må familien ha minst tre barn med oppholdstid i barnehage på 11 måneder, osv. Tilskuddets størrelse avgjøres av prinsippene i § 9.</article></article><article class="legalArticle" data-lovdata-URL="LTII/forskrift/1999-06-22-829/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">For å motta fullt tilskudd til søskenmoderasjon for ett barn må minst to barn ha en oppholdstid på 41 timer eller mer. To barn med ulik oppholdstid 41 timer/31(33) – 40 timer utløser redusert tilskudd til søskenmoderasjon. Om det skal ytes fullt eller redusert tilskudd til søskenmoderasjon avgjøres ikke av hvilket barn som skal ha moderasjonen, men av hvor mange barn som har redusert eller full oppholdstid. Hvem som skal ha utbetalt moderasjonen følger ordinære prinsipper. Det vil si at har man to barn i kommunal barnehage er det det yngste barnet som det betales full oppholdsbetaling for. Har man to barn i privat barnehage er det det yngste barnet som det betales full oppholdsbetaling for. Har man ett barn i kommunal barnehage og ett barn i privat barnehage er det barnet i kommunal barnehage som det betales full oppholdsbetaling for. Disse prinsippene videreføres, uavhengig av størrelsen på tilskuddet (dvs. fullt eller redusert tilskudd/søskenmoderasjon).</article></article><article class="legalArticle" data-lovdata-URL="LTII/forskrift/1999-06-22-829/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Det ytes tilskudd til søskenmoderasjon i oppsigelsestiden i privat barnehage som foresatte må betale for, også når barnet begynner i kommunal barnehage og får kommunal søskenmoderasjon, men maksimalt i 3 måneder. Tilsvarende gjelder når plassen i kommunal barnehage sies opp og barnet begynner i privat barnehage.</article></article><article class="legalArticle" data-lovdata-URL="LTII/forskrift/1999-06-22-829/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">For barn som starter i privat barnehage mellom den 01. – 14. i måneden ytes 100% av det tilskuddsbeløpet som foresatte har krav på. Starter barnet mellom den 15. – 31. i måneden ytes 50% av tilskuddsbeløpet som foresatte har krav på. Tilsvarende gjelder ved oppsigelse. I de kommunale barnehagene blir søskenmoderasjonen regnet ut pr. dag.</article></article><article class="legalArticle" data-lovdata-URL="LTII/forskrift/1999-06-22-829/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Avslag på tildeling av tilskudd som kompensasjon for søskenmoderasjon etter denne forskrift kan påklages i henhold til reglene i forvaltningsloven. Den private barnehagen anses som part i saken og har klageadgang etter forvaltningsloven. Videre vil de foresatte ha rettslig klageinteresse og klageadgang etter forvaltningsloven § 28.</article></article><article class="legalArticle" data-lovdata-URL="LTII/forskrift/1999-06-22-829/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Forskriften trer i kraft fra det tidspunkt bystyret fatter vedtak. Forskriften gjøres gjeldende fra og med 1. januar 1999, med unntak av de bestemmelser som er en innskjerpelse i forhold til tidligere bystyrevedtak av 4. mars 1998 sak 161.</article></article></main></body></html>