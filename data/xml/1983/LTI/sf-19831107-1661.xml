<!DOCTYPE html><html lang="no"><head><title>Forskrift om endringer i reglement for fengselsvesenet (Fengselsreglementet).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:22</dd><dt class="legacyID">Datokode</dt><dd class="legacyID">FOR-1983-11-07-1661</dd><dt class="dokid">DokumentID</dt><dd class="dokid">LTI/forskrift/1983-11-07-1661</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 24</dd><dt class="dateInForce">I kraft fra</dt><dd class="dateInForce">1983-11-07</dd><dt class="changesToDocuments">Endrer</dt><dd class="changesToDocuments"><ul><li>forskrift/1961-12-12-8944</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-12-07</dd><dt class="title">Tittel</dt><dd class="title">Forskrift om endringer i reglement for fengselsvesenet (Fengselsreglementet).</dd><dt class="refid">RefID</dt><dd class="refid">forskrift/1983-11-07-1661</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i reglement for fengselsvesenet (Fengselsreglementet).</li></ul></dd></dl></header><main class="documentBody" data-lovdata-URL="LTI/forskrift/1983-11-07-1661" id="dokument"><h1>Forskrift om endringer i reglement for fengselsvesenet (Fengselsreglementet).</h1><article class="legalP" data-absoluteaddress="/ledd/1/" id="ledd-1">Fengselsstyret har 7. november 1983 foretatt følgende endringer i fengselsreglementet av 12. des. 1961:</article> <article class="defaultP" margin-top="true">§ 14.1 første og annet ledd er gitt følgende ordlyd:</article><article class="legalP" data-absoluteaddress="/ledd/2/" id="ledd-2">Etter Justisdepartementets bestemmelse skal det være tilsynsråd ved sentralanstaltene, kretsfengslene og underliggende arbeidsleirer. Rådet skal bestå av en dommer og minst tre andre medlemmer. I rådet skal sitte både menn og kvinner. Dersom det er praktisk gjennomførlig, skal de være likt representert. Ved særskilt anstalt for kvinner skal minst halvparten være kvinner. Det bør så vidt mulig søkes gjennomført en fordeling av medlemmene på ulike aldersgrupper. Personer som i løpet av oppnevningsperioden ville ha fylt 70 år eller mer, kan ikke oppnevnes.</article><article class="legalP" data-absoluteaddress="/ledd/3/" id="ledd-3">Justisdepartementet oppnevner medlemmer med stedfortredere, og formann og nestformann. Oppnevnelsen gjelder for 2 år av gangen. Medlemmene kan som hovedregel ikke gjenoppnevnes mer enn to ganger.</article> <article class="defaultP" margin-top="true">Fengselsreglementets § 15.1 første ledd er gitt denne ordlyd:</article><article class="legalP" data-absoluteaddress="/ledd/4/" id="ledd-4">Ved de hjelpefengsler som Justisdepartementet bestemmer, skal det være en tilsynsmann. Justisdepartementet oppnevner tilsynsmann med varamann. Oppnevnelsen gjelder for 2 år om gangen. En tilsynsmann eller varamann kan som hovedregel ikke gjenoppnevnes mer enn to ganger. Ved oppnevnelsen legges det vekt på at tilsynsoppdragene gjennomgående søkes likelig fordelt på kvinner og menn.</article><article class="legalP" data-absoluteaddress="/ledd/5/" id="ledd-5">Endringene trådte ikraft straks, men ble ikke gitt virkning for inneværende oppnevningsperiode (t.o.m. 31. desember 1983).</article></main></body></html>