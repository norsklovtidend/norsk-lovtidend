<!DOCTYPE html><html lang="no"><head><title>Forskrift om eksamener ved distriktshøgskolene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:52</dd><dt class="legacyID">Datokode</dt><dd class="legacyID">FOR-1983-10-20-1579</dd><dt class="dokid">DokumentID</dt><dd class="dokid">LTI/forskrift/1983-10-20-1579</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 22</dd><dt class="dateInForce">I kraft fra</dt><dd class="dateInForce">1984-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-19-58</li><li>forskrift/1981-02-20-3031</li></ul></dd><dt class="dateOfPublication">Kunngjort</dt><dd class="dateOfPublication">1983-11-21</dd><dt class="title">Tittel</dt><dd class="title">Forskrift om eksamener ved distriktshøgskolene.</dd><dt class="refid">RefID</dt><dd class="refid">forskrift/1983-10-20-1579</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om eksamener ved distriktshøgskolene.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-10-20-1579" id="dokument"><h1>Forskrift om eksamener ved distriktshøgskolene.</h1><article class="legalP" data-absoluteaddress="/ledd/1/" id="ledd-1">Kultur- og vitenskapsdepartementet har 20. oktober 1983 med hjemmel i lov av 19. juni 1970 om eksamener og grader ved universiteter og høyskoler og kgl.res. av 20. februar 1981 fastsatt følgende forskrift:</article><article class="legalArticle" data-lovdata-URL="LTI/forskrift/1983-10-20-1579/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved distriktshøgskolene kan det avlegges emne- og fageksamener. En fageksamen kan bestå av flere emneeksamener. Med fageksamen forstås studier av minst ett års varighet eller halvårige studier som bygger direkte på annen fageksamen.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Departementet fastsetter hvilke fageksamener den enkelte distriktshøgskole holder. Hvilke fageksamener som gir grunnlag for graden høgskolekandidat fastsettes i medhold av særskilt forskrift om dette.</article></article><article class="legalArticle" data-lovdata-URL="LTI/forskrift/1983-10-20-1579/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Hver eksamensenhet skal med vekttall eller på annen måte angi emnets omfang i forhold til normert studietid. 10 vekttall tilsvarer ett semesters normal arbeidsinnsats. Omfanget av de enkelte emner fastsettes av høgskolen.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Dersom en student tar eksamen i emner med innhold som delvis dekker hverandre, skal emnenes vekttall reduseres. Slike vekttallsreduksjoner fastsettes av høgskolene, og opplysninger om dette tas inn i studieplanene.</article></article><article class="legalArticle" data-lovdata-URL="LTI/forskrift/1983-10-20-1579/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Høgskolen fastsetter etter forslag fra fagmiljøene nærmere regler om eventuelle forprøver, krav om bestemt eksamen eller prøve som må være fullført innen endelig eksamen eller innlevering av seminararbeid/semesteroppgave. Slike regler tas inn i de enkelte studieplaner.</article></article><article class="legalArticle" data-lovdata-URL="LTI/forskrift/1983-10-20-1579/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Emne- og fageksamener skal holdes minst en gang i året med mindre det i studieplanen er bestemt annet. Nærmere regler om eksamenskrav og prøver tas inn i studieplanen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Høgskolen fastsetter nærmere regler for evaluering, når eksamen skal holdes, og for melding til eksamen.</article></article><article class="legalArticle" data-lovdata-URL="LTI/forskrift/1983-10-20-1579/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Eksamen skal normalt skje i form av individuell prøving. Gruppeeksamen kan benyttes etter samtykke fra departementet.</article></article><article class="legalArticle" data-lovdata-URL="LTI/forskrift/1983-10-20-1579/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved eksamen skal det normalt benyttes karakterer etter en skala fra 1.0 til 4.0 med 1.0 som beste karakter. Studenter som ikke oppnår 4.0 eller bedre, har ikke bestått eksamen og får ikke oppgitt tallkarakter. Karakterene bestått/ikke bestått kan benyttes på emneeksamener, seminararbeider, prosjektarbeid og praksisrapporter, men bare i et omfang som samlet ikke overstiger halve fageksamen, eventuelt halvparten av de eksamener som gir grunnlag for graden høgskolekandidat.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Regler for beregning av endelig karakter for fageksamen som består av mer enn en emneeksamen, fastsettes av høgskolen og tas inn i studieplanen.</article></article><article class="legalArticle" data-lovdata-URL="LTI/forskrift/1983-10-20-1579/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved eksamen som oppgis som egen enhet på vitnemålet skal det normalt i tillegg til faglærer benyttes ekstern sensor oppnevnt av høgskolens øverste organ.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Sensorene må ha minst en av følgende kvalifikasjoner:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/7/ledd/2/punkt/1/" id="paragraf-7-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/7/ledd/2/punkt/1/ledd/1/" id="paragraf-7-ledd-2-punkt-1-ledd-1">være ansatt på lektor-/amanuensisnivå eller høgre nivå ved universitet/høgskole eller ved annen forskningsinstitusjon.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/7/ledd/2/punkt/2/" id="paragraf-7-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/7/ledd/2/punkt/2/ledd/1/" id="paragraf-7-ledd-2-punkt-2-ledd-1">på annen måte ha dokumentert vitenskapelig kompetanse på samme nivå.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/7/ledd/2/punkt/3/" id="paragraf-7-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/7/ledd/2/punkt/3/ledd/1/" id="paragraf-7-ledd-2-punkt-3-ledd-1">ha erfaring som sensor i vedkommende fag ved universitet/høgskole.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/7/ledd/2/punkt/4/" id="paragraf-7-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/7/ledd/2/punkt/4/ledd/1/" id="paragraf-7-ledd-2-punkt-4-ledd-1">gjennom yrkespraksis være særlig kvalifisert innen vedkommende fag.</article></article></li></ul></article></article><article class="legalArticle" data-lovdata-URL="LTI/forskrift/1983-10-20-1579/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">En student som ikke har bestått eksamen, har ikke krav på å få gå opp på ny før ved neste ordinære eksamen. Den enkelte høgskole kan likevel gi studenter som ikke besto eksamen ved ordinær prøve, adgang ved utsatt prøve dersom slik arrangeres.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">En student kan ikke framstille seg til eksamen i samme emne/ fag mer enn tre ganger. I særlige tilfelle kan høgskolen etter innstilling fra vedkommende fagmiljø gjøre unntak fra denne bestemmelsen.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Når en student har avlagt eksamen på nytt, gjelder den beste karakteren. Det er ikke adgang til i samme semester å framstille seg til eksamen i samme emne/fag ved mer enn en høgskole eller universitet.</article></article><article class="legalArticle" data-lovdata-URL="LTI/forskrift/1983-10-20-1579/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Studenter som har avlagt eksamen i et emne, kan få bevitnelse for dette. På bevitnelser og vitnemål skal det angis i hvilket semester eksamen er avlagt.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Hvis en student etter fullført fageksamen eller grad på nytt avlegger eksamen i emne/fag som inngår i vedkommende fageksamen/ grad, eller tar andre eksamener som kan inngå i den, kan studenten kreve å få nytt vitnemål.</article></article><article class="legalArticle" data-lovdata-URL="LTI/forskrift/1983-10-20-1579/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">En høgskole kan etter innstilling fra fagmiljøet frita en student for eksamen eller prøve i et emne/fag etter bestemmelsene i §§ 5 og 6 i lov av 19. juni 1970 om eksamener og grader ved universiteter og høgskoler.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Høgskolens avgjørelse kan påklages til departementet. Opplysninger om generelle fritak tas inn i studieplanen.</article></article><article class="legalArticle" data-lovdata-URL="LTI/forskrift/1983-10-20-1579/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Forskriften trer i kraft fra 1. november 1984.</article></article></main></body></html>