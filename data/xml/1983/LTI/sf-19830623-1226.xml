<!DOCTYPE html><html lang="no"><head><title>Forskrift om ungdom i arbeid som krever særlig forsiktighet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:35</dd><dt class="legacyID">Datokode</dt><dd class="legacyID">FOR-1983-06-23-1226</dd><dt class="dokid">DokumentID</dt><dd class="dokid">LTI/forskrift/1983-06-23-1226</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 15</dd><dt class="dateInForce">I kraft fra</dt><dd class="dateInForce">1983-08-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§7</li><li>lov/1977-02-04-4/§14</li><li>forskrift/1977-08-19-3490</li></ul></dd><dt class="dateOfPublication">Kunngjort</dt><dd class="dateOfPublication">1983-07-28</dd><dt class="title">Tittel</dt><dd class="title">Forskrift om ungdom i arbeid som krever særlig forsiktighet.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for arbeidstilsynet 23. juni 1983, med hjemmel i lov av 4. februar 1977 nr. 4 om arbeidervern og arbeidsmiljø § 7 nr. 2, jf. kgl.res. 19. august 1977, og § 14.</dd><dt class="refid">RefID</dt><dd class="refid">forskrift/1983-06-23-1226</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ungdom i arbeid som krever særlig forsiktighet.<ul class="tocSubUl"><li>§ 1. Virkeområder.</li><li>§ 2. Arbeid som krever særlig forsiktighet</li><li>§ 3. Opplæring.</li><li>§ 4. Verneombudets medvirkning.</li><li>§ 5. Tvilsspørsmål.</li><li>§ 6. Straffansvar.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-06-23-1226" id="dokument"><h1>Forskrift om ungdom i arbeid som krever særlig forsiktighet.</h1><article class="legalArticle" data-lovdata-URL="LTI/forskrift/1983-06-23-1226/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområder.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriftene gjelder ungdom mellom 15 og 18 år som settes til arbeid som krever særlig forsiktighet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriftene gjelder likevel ikke for ungdom som er skolepliktige etter § 13 i lov om grunnskolen av 13. juni 1969 nr. 24.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forskriftene gjelder heller ikke ved arbeid som ungdom i henhold til aldersbegrensninger i lov eller forskrift ikke kan utføre.</article></article><article class="legalArticle" data-lovdata-URL="LTI/forskrift/1983-06-23-1226/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Arbeid som krever særlig forsiktighet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ungdom skal ha nødvendig fagopplæring eller bedriftsintern opplæring før de settes til selvstendig betjening av maskiner som krever særlig forsiktighet. Det samme gjelder annet arbeid som kan medføre særlig fare for ungdoms liv og helse.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ungdom som settes til arbeid som krever særlig forsiktighet, skal være underlagt tilsyn i nødvendig utstrekning.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Når ungdom settes til arbeid som krever særlig forsiktighet, skal arbeidsgiver organisere og tilrettelegge arbeidet under hensyn til den enkeltes arbeidslivserfaring og modenhet, og ellers iverksette de tiltak som er nødvendig for å ivareta deres sikkerhet, helse og utvikling.</article></article><article class="legalArticle" data-lovdata-URL="LTI/forskrift/1983-06-23-1226/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opplæring.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Arbeidsgiveren skal sørge for at ungdom får nødvendig opplæring, øvelse og instruksjon i selve arbeidet og gjøres kjent med de ulykkes- og helsefarer som kan være forbundet med arbeidet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Opplæring, øvelse og instruksjon skal tilrettelegges under hensyn til den enkeltes kyndighet, arbeidsevne og øvrige forutsetninger.</article></article><article class="legalArticle" data-lovdata-URL="LTI/forskrift/1983-06-23-1226/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Verneombudets medvirkning.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Verneombudet skal tas med på råd under planlegging og gjennomføring av arbeid som krever særlig forsiktighet.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">I virksomheter som ikke har verneombud, skal arbeidstakernes tillitsvalgte tas med på råd.</article></article><article class="legalArticle" data-lovdata-URL="LTI/forskrift/1983-06-23-1226/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tvilsspørsmål.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tvilsspørsmål om arbeidet krever særlig forsiktighet skal forelegges Arbeidstilsynet til avgjørelse.</article></article><article class="legalArticle" data-lovdata-URL="LTI/forskrift/1983-06-23-1226/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straffansvar.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Brudd på forskriftene er straffbart, jf. Arbeidsmiljølovens kap. XIV.</article></article></main></body></html>