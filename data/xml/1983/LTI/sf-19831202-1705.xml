<!DOCTYPE html><html lang="no"><head><title>Forskrift om endringer i forskrift om tilskott under opplæring med sikte på høvelig arbeid.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:30</dd><dt class="legacyID">Datokode</dt><dd class="legacyID">FOR-1983-12-02-1705</dd><dt class="dokid">DokumentID</dt><dd class="dokid">LTI/forskrift/1983-12-02-1705</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 25</dd><dt class="dateInForce">I kraft fra</dt><dd class="dateInForce">1983-12-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§4-1</li></ul></dd><dt class="dateOfPublication">Kunngjort</dt><dd class="dateOfPublication">1983-12-15</dd><dt class="title">Tittel</dt><dd class="title">Forskrift om endringer i forskrift om tilskott under opplæring med sikte på høvelig arbeid.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 2. desember 1983 med hjemmel i lov av 17. juni 1966 nr. 12 om folketrygd, § 4-1, bokstav c, § 4-6, § 4-8, annet ledd og § 4-9. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1983-12-02-1705</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om tilskott under opplæring med sikte på høvelig arbeid.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-02-1705" id="dokument"><h1>Forskrift om endringer i forskrift om tilskott under opplæring med sikte på høvelig arbeid.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-12-02-1705/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Endringer i forskrift av 6. august 1982 nr. 1222:</article> <article class="defaultP" margin-top="true">§ 1. Omfang skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Tilskott etter disse forskrifter kan gis til deltakerne ved arbeidsmarkedskurs for voksne som settes i gang av Arbeidsdirektoratet i samarbeid med Kirke- og undervisningsdepartementet eller annen offentlig fagmyndighet.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Tilskott under opplæring etter disse forskrifter vil også kunne gis til deltakerne fra Norge ved kurs som er godkjent som felles nordiske arbeidskurs i de øvrige nordiske land, under forutsetning at de oppfyller de vanlige vilkår som stilles for deltakelse ved arbeidsmarkedskurs.</article> <article class="defaultP" margin-top="true">§ 13. Avgjerd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Avgjerd om innvilgning av kursstønad tas av distriktsarbeidssjefen, eventuelt formidlingssjefen/sekretariatslederen i det distrikt kurset holdes.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">For kursdeltakere som deltar på kurs i et av de øvrige nordiske land, skal avgjerd om innvilgning av kursstønad tas av distriktsarbeidssjefen, eventuelt formidlingssjefen/sekretariatslederen i kursdeltakernes hjemdistrikt/fylke.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">For anke over vedtak om kursstønad gjelder bestemmelene i lov av 27. juni 1947 nr. 9 om vedtak til å fremme sysselsetting, §§ 30, 31 og 32. Vedtak truffet av distriktsarbeidssjefen eller formidlingssjefen/sekretariatslederen i henhold til disse forskrifter § 13, første og annet ledd, kan ankes inn for fylkets arbeids- og tiltaksnemnd, jf. lov om tiltak til å fremme sysselsetting, § 30, første ledd, som gjelder tilsvarende.</article> <article class="defaultP" margin-top="true">§ 14. Utbetaling skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Kursstønad utbetales av trygdekontoret i den kommunen hvor kurset holdes etter anvisning av den som tar avgjerd etter § 13, første ledd. Tilskott til engangsreiser og besøksreiser utbetales av trygdekontoret for den trygdedes oppholdskommune etter anvisning av arbeidskontoret for samme kommune.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">For kursdeltakere som deltar på kurs i et av de øvrige nordiske land, skal kursstønad utbetales av trygdekontoret i hjemkommunen etter anvisning av den som tar avgjerd etter § 13, annet ledd. Dette gjelder også for utbetaling av tilskott til engangsreiser og besøksreiser.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Arbeidsdirektoratet kan gi nærmere regler om gjennomføringen av samordning med andre pensjons- og trygdeytelser, jfr. § 12.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-12-02-1705/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskriften trer i kraft straks.</article></section></main></body></html>