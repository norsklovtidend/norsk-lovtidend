<!DOCTYPE html><html lang="no"><head><title>Forskrift om inntak skoleåret 1983-84 – teknisk fagskole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:18</dd><dt class="legacyID">Datokode</dt><dd class="legacyID">FOR-1983-03-15-722</dd><dt class="dokid">DokumentID</dt><dd class="dokid">LTI/forskrift/1983-03-15-722</dd><dt class="ministry">Departement</dt><dd class="ministry"><ul><li>Kirke- og undervisningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 8</dd><dt class="dateInForce">I kraft fra</dt><dd class="dateInForce">1983-03-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-06-21-55/§7</li></ul></dd><dt class="dateOfPublication">Kunngjort</dt><dd class="dateOfPublication">1983-04-20</dd><dt class="title">Tittel</dt><dd class="title">Forskrift om inntak skoleåret 1983-84 – teknisk fagskole.</dd><dt class="miscInformation">Annet om dokumentet</dt><dd class="miscInformation">Fastsatt av Kirke- og undervisningsdepartementet 15. mars 1983 med hjemmel i lov av 21. juni 1974 nr. 55 om videregående opplæring § 7, tredje ledd.</dd><dt class="refid">RefID</dt><dd class="refid">forskrift/1983-03-15-722</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om inntak skoleåret 1983-84 – teknisk fagskole.<ul class="tocSubUl"><li>§ 1. Innledning – definisjon</li><li>§ 2. Inntakskrav</li><li>§ 3. Overgangsbestemmelser</li><li>§ 4. Inntaksrekkefølgen</li><li>§ 5. Inntak direkte i 2. klasse</li><li>§ 6. Dispensasjon</li></ul></li></ul></dd></dl></header><main class="documentBody" data-lovdata-URL="LTI/forskrift/1983-03-15-722" id="dokument"><h1>Forskrift om inntak skoleåret 1983-84 – teknisk fagskole.</h1><article class="legalArticle" data-lovdata-URL="LTI/forskrift/1983-03-15-722/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innledning – definisjon</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Teknisk fagskole er primært et tilbud til voksne og unge med erfaring fra arbeidslivet, og som har en grunnleggende faglig opplæring.</article></article><article class="legalArticle" data-lovdata-URL="LTI/forskrift/1983-03-15-722/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Inntakskrav</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For inntak til teknisk fagskole kreves minst slik praksis/utdanning som anført nedenfor under punkt a) og b):<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Minst 2 års erfaring fra arbeidslivet i det aktuelle fagområdet. Inntil 1 år av denne praksis kan erstattes med 1 års praktisk opplæring i faget i videregående skole.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Dokumenterte kunnskaper som tilsvarer lærlingskolens pensum i yrkesteori.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Til spesielle linjer kan det i fagplanen fastsettes krav om fag/ svenneprøve for inntak.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Søkere med lang sammensatt arbeidslivserfaring må vurderes spesielt. Selv om noe av arbeidet må ha hatt tilknytning til fagområdet, kan det vurderes noe friere hvilken praksis som kan godkjennes.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Det kan organiseres forkurs for søkere som ikke fyller inntakskravene og/eller som har vært lenge borte fra skolearbeid eller ikke har 9-årig grunnskole eller tilsvarende grunnlag.</article></article><article class="legalArticle" data-lovdata-URL="LTI/forskrift/1983-03-15-722/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overgangsbestemmelser</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Dersom det ikke melder seg tilstrekkelig antall søkere som fyller kravene etter § 2, kan søkere med to års yrkesopplæring i skole tas opp i den utstrekning det er ledige plasser.</article></article><article class="legalArticle" data-lovdata-URL="LTI/forskrift/1983-03-15-722/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Inntaksrekkefølgen</span></h2><ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1)</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Skolene kan gi forhåndsløfte om inntak til kvalifiserte søkere etter § 2 med lang arbeidslivserfaring og som er i en arbeidssituasjon.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2)</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Søkere med lang arbeidslivserfaring som melder seg fordi strukturendringer i arbeidslivet, sykdom eller lignende har gjort det vanskelig å fungere i nåværende arbeid, kan gis fortrinnsrett etter særskilt vurdering.</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">3)</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Søkere med fag/svennebrev innen fagområdet, eller med tilsvarende fagstatus (minst 5 års fagpraksis) innen fagområder som ikke er/har vært underlagt lov om fagopplæring i arbeidslivet, tas inn først.</article></article></li><li data-li-identifier="4)" data-name="4)"><article class="listArticle" data-absoluteaddress="/paragraf/4/punkt/4/" id="paragraf-4-punkt-4"><span class="data-originalId">4)</span><article class="legalP" data-absoluteaddress="/paragraf/4/punkt/4/ledd/1/" id="paragraf-4-punkt-4-ledd-1">Av de andre søkerne som fyller inntakskravene tas de med den beste bakgrunn fra arbeidslivet inn først.</article></article></li></ul></article><article class="legalArticle" data-lovdata-URL="LTI/forskrift/1983-03-15-722/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Inntak direkte i 2. klasse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fritak for fag og eventuelt fritak for hele første skoleår gis i samsvar med eksamensforskriften for videregående skole. Retningslinjer for slikt fritak gis av Rådet for videregående opplæring etter tilråding fra utvalg for teknisk fagskole.</article></article><article class="legalArticle" data-lovdata-URL="LTI/forskrift/1983-03-15-722/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kirke- og undervisningsdepartementet kan dispensere fra forskriften etter uttalelse fra Rådet for videregående opplæring.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Forskriften trer i kraft straks.</article></article></main></body></html>