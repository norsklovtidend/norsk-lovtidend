<!DOCTYPE html><html lang="no"><head><title>Forskrift om særregler for dagpenger under arbeidsløyse til helt eller delvis permitterte arbeidstakere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:42</dd><dt class="legacyID">Datokode</dt><dd class="legacyID">FOR-1983-08-26-1383</dd><dt class="dokid">DokumentID</dt><dd class="dokid">LTI/forskrift/1983-08-26-1383</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 18</dd><dt class="dateInForce">I kraft fra</dt><dd class="dateInForce">1983-09-05</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-09-06</dd><dt class="title">Tittel</dt><dd class="title">Forskrift om særregler for dagpenger under arbeidsløyse til helt eller delvis permitterte arbeidstakere.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 26. august 1983 med hjemmel i lov om folketrygd § 4-5 bokstav a og b, og § 4-2 nr. 2 tredje ledd. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1983-08-26-1383</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særregler for dagpenger under arbeidsløyse til helt eller delvis permitterte arbeidstakere.<ul class="tocSubUl"><li>Alminnelige bestemmelser.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>Delvis permittering.<ul class="tocSubUl"><li>§ 5.</li></ul></li><li>Anvisning og utbetaling.<ul class="tocSubUl"><li>§ 6.</li></ul></li><li>Melderegler.<ul class="tocSubUl"><li>§ 7.</li></ul></li><li>Bistand fra arbeidsgiver.<ul class="tocSubUl"><li>§ 8.</li></ul></li><li>Den permittertes opplysningsplikt.<ul class="tocSubUl"><li>§ 9.</li></ul></li><li>Ikrafttreden m.v.<ul class="tocSubUl"><li>§ 10.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1983-08-26-1383" id="dokument"><h1>Forskrift om særregler for dagpenger under arbeidsløyse til helt eller delvis permitterte arbeidstakere.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-08-26-1383/KAPITTEL_1" data-partID="k1"><h2>Alminnelige bestemmelser.</h2><article class="legalArticle" data-lovdata-URL="LTI/forskrift/1983-08-26-1383/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Trygdet som uten egen skyld er helt eller delvis permittert under driftsinnskrenkning eller driftsstans, har, med de unntak som går frem av disse forskrifter, rett til dagpenger etter de vanlige regler i lov om folketrygd kap. 4, og forskrifter gitt i medhold av nevnte kapittel.</article></article><article class="legalArticle" data-lovdata-URL="LTI/forskrift/1983-08-26-1383/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Under driftsinnskrenkning eller driftsstans kan stønad etter § 1 bare innvilges dersom innskrenkningen eller stansen skyldes mangel på arbeid eller andre forhold som arbeidsgiveren ikke kan øve innflytelse på.</article></article><article class="legalArticle" data-lovdata-URL="LTI/forskrift/1983-08-26-1383/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Med mindre den trygdede er permittert i mer enn seks uker, eller driftsinnskrenkningen/stansen er en nødvendig følge av ulykker, naturomstendigheter eller andre uforutseelige hendinger, betales ikke dagpenger for tida fra og med 20. desember til og med 1. januar og fra og med palmesøndag til og med 2. påskedag.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">I de perioder dagpenger ikke kan utbetales i henhold til første ledd, kan ventedager etter lov om folketrygd § 4-2, nr. 2, ikke opparbeides.</article></article><article class="legalArticle" data-lovdata-URL="LTI/forskrift/1983-08-26-1383/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Arbeidsdirektoratet kan i det enkelte tilfelle dispensere fra reglene i § 3.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-08-26-1383/KAPITTEL_2" data-partID="k2"><h2>Delvis permittering.</h2><article class="legalArticle" data-lovdata-URL="LTI/forskrift/1983-08-26-1383/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Ved delvis permittering gjelder forskrifter av 1. oktober 1976 om dagpenger under arbeidsløyse til trygdede som har redusert arbeidstid og arbeidsinntekt.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-08-26-1383/KAPITTEL_3" data-partID="k3"><h2>Anvisning og utbetaling.</h2><article class="legalArticle" data-lovdata-URL="LTI/forskrift/1983-08-26-1383/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Dagpenger etter disse forskrifter anvises av arbeidsformidlingen og utbetales av trygdekontoret hver fjerde uke.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Arbeidsdirektoratet kan i spesielle tilfeller samtykke i at stående anvisning kan nyttes, slik at utbetaling skjer som fastsatt i første utbetalingsordre inntil det kommer stopp- eller endringsmelding.</article></article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1983-08-26-1383/KAPITTEL_4" data-partID="k4"><h2>Melderegler.</h2><article class="legalArticle" data-lovdata-URL="LTI/forskrift/1983-08-26-1383/§7" data-name="§7" data-partID="§7" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Dersom det etter fylkesarbeidskontorets vurdering er liten mulighet til å skaffe permitterte annet høvelig arbeid, kan fylkesarbeidskontoret fastsette regler om melding hver fjerde uke.</article></article></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1983-08-26-1383/KAPITTEL_5" data-partID="k5"><h2>Bistand fra arbeidsgiver.</h2><article class="legalArticle" data-lovdata-URL="LTI/forskrift/1983-08-26-1383/§8" data-name="§8" data-partID="§8" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">I samråd med trygdekontoret kan arbeidsformidlingen med arbeidsgiverens samtykke etablere ordninger der arbeidsgiver beregner og/eller forskotterer dagpenger. Slike ordninger skal på forhånd drøftes med den aktuelle bedrifts tillitsvalgte. Det er en forutsetning at bedriften kan spesifisere disse utbetalinger til forskjell fra ordinære lønnsutbetalinger.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Arbeidsgiver kan bare foreta beregning av dagpenger til arbeidstakere som i sin helhet fyller kvalifikasjonskravet på grunnlag av arbeid i vedkommende bedrift, og som også får beregningsgrunnlaget fastsatt i sin helhet på grunnlag av arbeid i denne bedriften.</article><article class="legalP" data-absoluteaddress="/kapittel/5/paragraf/1/ledd/3/" id="kapittel-5-paragraf-1-ledd-3">Arbeidsgiver kan bare forskottere dagpenger som er anvist av arbeidskontoret til trygdekontoret for utbetaling.</article><article class="legalP" data-absoluteaddress="/kapittel/5/paragraf/1/ledd/4/" id="kapittel-5-paragraf-1-ledd-4">Trygdekontoret refunderer dagpengene med arbeidsgiveravgift hver fjerde uke etter arbeidskontorets anvisning.</article><article class="legalP" data-absoluteaddress="/kapittel/5/paragraf/1/ledd/5/" id="kapittel-5-paragraf-1-ledd-5">Det ytes ingen godtgjøring til arbeidsgiver som bistår som nevnt i denne paragraf.</article><article class="legalP" data-absoluteaddress="/kapittel/5/paragraf/1/ledd/6/" id="kapittel-5-paragraf-1-ledd-6">Arbeidsdirektoratet gir nærmere retningslinjer for praktiseringen av denne paragraf.</article></article></section><section class="section" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1983-08-26-1383/KAPITTEL_6" data-partID="k6"><h2>Den permittertes opplysningsplikt.</h2><article class="legalArticle" data-lovdata-URL="LTI/forskrift/1983-08-26-1383/§9" data-name="§9" data-partID="§9" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Den permitterte må selv dokumentere nødvendige opplysninger som ikke kan framskaffes av arbeidsgiver.</article></article></section><section class="section" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1983-08-26-1383/KAPITTEL_7" data-partID="k7"><h2>Ikrafttreden m.v.</h2><article class="legalArticle" data-lovdata-URL="LTI/forskrift/1983-08-26-1383/§10" data-name="§10" data-partID="§10" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Disse forskrifter trer i kraft 5. september 1983. Fra samme dag oppheves forskrifter fastsatt ved kgl.res. av 16. mars 1973 om i hvilken utstrekning dagpenger etter kap. 4 i lov om folketrygd skal kunne utbetales til personer som er permittert under driftsinnskrenkninger eller driftsstans, og om opptjening av ventedager under slike permisjoner.</article></article></section></main></body></html>