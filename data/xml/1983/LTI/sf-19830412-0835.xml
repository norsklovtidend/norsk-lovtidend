<!DOCTYPE html><html lang="no"><head><title>Forskrift om toll- og avgiftsfri innførsel av fartøyers proviant av brennevin, vin, tobakksvarer og sigarettpapir.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:25</dd><dt class="legacyID">Datokode</dt><dd class="legacyID">FOR-1983-04-12-835</dd><dt class="dokid">DokumentID</dt><dd class="dokid">LTI/forskrift/1983-04-12-835</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 9</dd><dt class="dateInForce">I kraft fra</dt><dd class="dateInForce">1983-06-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-10-5</li></ul></dd><dt class="dateOfPublication">Kunngjort</dt><dd class="dateOfPublication">1983-05-04</dd><dt class="title">Tittel</dt><dd class="title">Forskrift om toll- og avgiftsfri innførsel av fartøyers proviant av brennevin, vin, tobakksvarer og sigarettpapir.</dd><dt class="refid">RefID</dt><dd class="refid">forskrift/1983-04-12-835</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om toll- og avgiftsfri innførsel av fartøyers proviant av brennevin, vin, tobakksvarer og sigarettpapir.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-04-12-835" id="dokument"><h1>Forskrift om toll- og avgiftsfri innførsel av fartøyers proviant av brennevin, vin, tobakksvarer og sigarettpapir.</h1><article class="legalP" data-absoluteaddress="/ledd/1/" id="ledd-1">Toll- og avgiftsdirektoratet har 12. april 1983, i medhold av tolltariffens innledende bestemmelser § 11 nr. 4 fastsatt følgende forskrift:</article><article class="legalArticle" data-lovdata-URL="LTI/forskrift/1983-04-12-835/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fartøyers deklarerte beholdninger av brennevin, vin, tobakksvarer og sigarettpapir kan innføres toll- og avgiftsfritt til Norge i samsvar med disse forskrifter.</article></article><article class="legalArticle" data-lovdata-URL="LTI/forskrift/1983-04-12-835/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Varene må være bestemt til bruk ombord under fartøyets reise til og fra norsk tollområde eller under opphold der.</article></article><article class="legalArticle" data-lovdata-URL="LTI/forskrift/1983-04-12-835/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Både fartøyets og de av besetningen deklarerte varer som ikke fritt kan disponeres ombord i henhold til reglene i § 4, må av fartøysføreren holdes i egne og adskilte, forseglingsbare rom (skap).</article></article><article class="legalArticle" data-lovdata-URL="LTI/forskrift/1983-04-12-835/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det kan disponeres fritt til bruk ombord for et tidsrom av inntil 10 dager av tobakksvarer og sigarettpapir:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">For fartøyets fører 400 sigaretter eller 400 gram andre tobakksvarer og 200 blad sigarettpapir.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">For hvert besetningsmedlem forøvrig, 200 sigaretter eller 250 gram andre tobakksvarer og 200 blad sigarettpapir.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Det kan disponeres fritt til bruk ombord av brennevin – som ikke må inneholde over 60 prosent alkohol – eller vin:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">For fartøyets fører 2 liter</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">For hvert besetningsmedlem forøvrig 1 liter brennevin og 1 liter vin.</article></article></li></ul></article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Dersom besetningsmedlemmene etter forskriftene om tollfrihet for reiseutstyr og reisegods bringer med seg varer i land toll- og avgiftsfritt, reduseres det kvantum varer tilsvarende, som man etter denne bestemmelse kan disponere fritt ombord.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Hver person som følger med fartøyet som passasjer fra utlandet kan pr. dag disponere fritt til bruk ombord inntil vedkommende går fra borde:</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">20 sigaretter eller 20 gram andre tobakksvarer og 20 blad sigarettpapir dersom passasjeren har fylt 16 år samt 1/4 liter brennevin eller vin dersom passasjeren har fylt 20 år.</article></article><article class="legalArticle" data-lovdata-URL="LTI/forskrift/1983-04-12-835/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Dersom fartøyet ønsker å bruke mere varer ombord enn det som fritt kan disponeres etter § 4, må det først innhentes tillatelse fra tollvesenet. Tollvesenet kan gi tillatelse til fortolling av varene dersom toll- og avgiftsfrihet ikke innrømmes.</article></article><article class="legalArticle" data-lovdata-URL="LTI/forskrift/1983-04-12-835/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tollfriheten bortfaller dersom fartøyet går over i innenriks fart eller blir liggende i tollområdet ut over 30 dager.</article></article><article class="legalArticle" data-lovdata-URL="LTI/forskrift/1983-04-12-835/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Når retten til tollfrihet er falt bort i henhold til §§ 2, 3 og 6, må provianten straks gjenutføres til utlandet eller fremstilles ved tollsted til fortolling eller legges inn på lager for ufortollede varer.</article></article><article class="legalArticle" data-lovdata-URL="LTI/forskrift/1983-04-12-835/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dersom det ved kontroll av fartøyets beholdninger oppdages at det mangler varer ombord ut over det som fritt kan brukes i henhold til § 4 eller er gitt spesiell tillatelse til av tollvesenet, er fartøyet ansvarlig for at toll og avgifter blir betalt til tollvesenet.</article></article><article class="legalArticle" data-lovdata-URL="LTI/forskrift/1983-04-12-835/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Tollvesenet kan gjøre unntak fra denne forskrift.</article></article><article class="legalArticle" data-lovdata-URL="LTI/forskrift/1983-04-12-835/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer ikraft 1. juni 1983.</article></article></main></body></html>