<!DOCTYPE html><html lang="no"><head><title>Lov om endring i lov av 18. august 1911 nr. 8 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">LOV-1983-06-10-57</dd><dt class="dokid">DokumentID</dt><dd class="dokid">LTI/lov/1983-06-10-57</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 13</dd><dt class="dateInForce">I kraft fra</dt><dd class="dateInForce">1983-07-28</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-06-28</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endring i lov av 18. august 1911 nr. 8 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.69 (1982–1983), Innst.O.nr.98 (1982–1983) og Besl.O.nr.98 (1982–1983). Odels- og Lagtingsvedtak hhv. 6. og 9. juni 1983. Fremmet av Finans- og tolldepartementet.</dd><dt class="refid">RefID</dt><dd class="refid">lov/1983-06-10-57</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endring i lov av 18. august 1911 nr. 8 om skatt av formue og inntekt (skatteloven).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1983-06-10-57" id="dokument"><h1>Lov om endring i lov av 18. august 1911 nr. 8 om skatt av formue og inntekt (skatteloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1983-06-10-57/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 18. august 1911 nr. 8 om skatt av formue og inntekt skal følgende bestemmelse lyde:</article> <article class="defaultP" margin-top="true">§ 75 første, annet og tredje ledd:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Personlige skattytere skal ha klassefradrag i inntekten ved kommuneligningen. Ektefeller som lignes under ett for begges samlede formue og inntekt, skal ha et fradrag på kr 24.000 (klasse 2). Det samme gjelder skattyter som er enslig og har omsorg for barn som ikke har fylt 18 år ved utgangen av inntektsåret eller har eldre barn som han virkelig forsørger. Andre personlige skattytere skal ha et fradrag på kr 12.000 (klasse 1).</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Er ektefellene skilt eller separert i inntektsåret, kan ektefelle som det meste av året har forsørget den annen, gis klassefradrag på kr 24.000 i stedet for fradrag for betalt bidrag etter § 44 første ledd e.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Hvis en av ektefellene er avgått ved døden i inntektsåret, skal gjenlevende ektefelle som lignes for sin og avdødes inntekt under ett, ha et fradrag på kr 24.000. Kreves den laveste inntekt skattlagt særskilt etter § 16 fjerde eller femte ledd, settes fradraget i avdødes inntekt til kr 12.000. Det samme gjelder når arving som har overtatt boet uskiftet, krever sin og avdødes inntekt skattlagt særskilt. Et dødsbo skal for det inntektsår da dødsfallet fant sted ha det fradrag som skattyteren ville ha fått om han hadde levd. Hvis gjenlevende ektefelle er eller sannsynligvis vil bli lignet særskilt, skal boet ha et fradrag på kr 12.000. Boet skal ikke ha klassefradrag for de etterfølgende inntektsår.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1983-06-10-57/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen gjelder med virkning fra og med inntektsåret 1984.</article></section></main></body></html>