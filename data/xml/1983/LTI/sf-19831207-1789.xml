<!DOCTYPE html><html lang="no"><head><title>Forskrift om endringer i forskrift om avgift på båtmotorer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:22</dd><dt class="legacyID">Datokode</dt><dd class="legacyID">FOR-1983-12-07-1789</dd><dt class="dokid">DokumentID</dt><dd class="dokid">LTI/forskrift/1983-12-07-1789</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 26</dd><dt class="dateInForce">I kraft fra</dt><dd class="dateInForce">1984-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1978-01-27-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11/§1</li></ul></dd><dt class="dateOfPublication">Kunngjort</dt><dd class="dateOfPublication">1983-12-29</dd><dt class="title">Tittel</dt><dd class="title">Forskrift om endringer i forskrift om avgift på båtmotorer.</dd><dt class="refid">RefID</dt><dd class="refid">forskrift/1983-12-07-1789</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om avgift på båtmotorer.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-07-1789" id="dokument"><h1>Forskrift om endringer i forskrift om avgift på båtmotorer.</h1><article class="legalP" data-absoluteaddress="/ledd/1/" id="ledd-1">Finansdepartementet har 7. desember 1983 med hjemmel i lov av 19. mai 1933 nr. 11 § 1 og Stortingets vedtak om avgift på båtmotorer fastsatt:</article><article class="legalP" data-absoluteaddress="/ledd/2/" id="ledd-2">I forskrift av 27. januar 1978 om avgift på båtmotorer gjøres følgende endringer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-12-07-1789/KAPITTEL_1" data-partID="k1"><h2>I</h2><article class="defaultP">§ 1, nytt tredje ledd skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Avgiftsplikten omfatter også motor med utstyr for marinisering som tilbys for salg eller montering selv om motor og mariniseringsutstyr faktureres hver for seg.</article> <article class="defaultP" margin-top="true">§ 3 skal lyde:</article><article class="defaultP"><i>Avgiftsgrunnlag</i></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Avgiftsgrunnlaget er båtmotorens effekt målt i hestekrefter. Den høyeste oppgitte motorstyrke ved salg her i landet legges til grunn for avgiftsberegningen.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Ved beregning av motorstyrken kan legges til grunn en målenorm etter ICOMIA STANDARD nr. 28.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For løs motorblokk beregnes avgiften etter styrken på den båtmotor den er produsert for.</article> <article class="defaultP" margin-top="true">§ 4 skal lyde:</article><article class="defaultP"><i>Registrering</i></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Enhver som vil begynne tilvirkning av avgiftspliktige båtmotorer eller slikt salg eller montering som nevnt under § 1, tredje ledd, skal minst 1 måned i forveien registrere virksomheten i Toll- og avgiftsdirektoratet (senere kalt direktoratet).</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Direktoratet kan etter søknad samtykke i at importører og virksomheter med ervervsmessig tilvirkning av fartøyer for salg (båtbyggerier) blir registrert.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Registreringsmeldingen skal inneholde opplysninger om virksomhetens og båtmotorenes art, virksomhetens beliggenhet og lokaler, dens innehaver og styrer.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Inntrer det forandringer i de nevnte forhold, skal melding om dette sendes direktoratet snarest mulig. Opphører virksomheten skal det meldes fra snarest mulig om dette og også om eventuell gjenopptakelse av driften.</article> <article class="defaultP" margin-top="true">§ 5 skal lyde:</article><article class="defaultP"><i>Avgiftsfri innførsel og overføring</i></article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Direktoratet kan på søknad på vilkår det fastsetter tillate at registrerte tilvirkere, importører av båtmotorer og båtbyggerier innfører avgiftspliktige båtmotorer til eget lager uten å svare avgift ved tollbehandlingen. Båtmotorer kan likeledes, på vilkår som direktoratet fastsetter, overføres avgiftsfritt mellom registrerte tilvirkere, importører og båtbyggerier. Direktoratet kan i samsvar med unntaksbestemmelsene i avgiftsvedtaket på søknad gi ikke-registrerte importører tillatelse til avgiftsfri innførsel i spesielle tilfeller.</article> <article class="defaultP" margin-top="true">§ 12, annet ledd skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">For båtmotorer som med samtykke fra direktoratet overføres til registrert tilvirker, importør og båtbyggeri uten at det betales avgift ved tollbehandlingen (§ 5), gjelder følgende:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Tilvirker, importør og båtbyggeri framlegger for tollvesenet skriftlig erklæring i 2 eksemplarer på blankett som fastsettes av direktoratet om at varene straks etter mottakelsen vil bli regnskapsført som tilgang i beholdningsregnskapet og avgiftsberegnet etter samme regler som gjelder for varer som tilvirkes innenlands.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">I §§ 6, 7 og 8 endres «tilvirkere/importører» til «tilvirkere, importører og båtbyggerier».</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-12-07-1789/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriftsendringen trer i kraft 1. januar 1984.</article></section></main></body></html>