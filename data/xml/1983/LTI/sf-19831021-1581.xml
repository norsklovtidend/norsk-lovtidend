<!DOCTYPE html><html lang="no"><head><title>Forskrift om parkering for bevegelseshemmede.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:04</dd><dt class="legacyID">Datokode</dt><dd class="legacyID">FOR-1983-10-21-1581</dd><dt class="dokid">DokumentID</dt><dd class="dokid">LTI/forskrift/1983-10-21-1581</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 22</dd><dt class="dateInForce">I kraft fra</dt><dd class="dateInForce">1983-11-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§5</li><li>lov/1965-06-18-4/§8</li></ul></dd><dt class="dateOfPublication">Kunngjort</dt><dd class="dateOfPublication">1983-11-21</dd><dt class="title">Tittel</dt><dd class="title">Forskrift om parkering for bevegelseshemmede.</dd><dt class="refid">RefID</dt><dd class="refid">forskrift/1983-10-21-1581</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om parkering for bevegelseshemmede.<ul class="tocSubUl"><li>I<ul class="tocSubUl"><li>§ 1. Vilkår for parkering. Parkeringsbevis</li><li>§ 2. Særlige parkeringstillatelser.</li><li>§ 3. Utenlandske motorvogner.</li><li>§ 4. Overgangsbestemmelser.</li><li>§ 5. Dispensasjoner fra parkeringsforbud.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1983-10-21-1581" id="dokument"><h1>Forskrift om parkering for bevegelseshemmede.</h1><article class="legalP" data-absoluteaddress="/ledd/1/" id="ledd-1">Samferdselsdepartementet har 21. oktober 1983 med hjemmel i lov av 18. juni 1965 om vegtrafikk § 5 og § 8 fastsatt følgende forskrift:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-10-21-1581/KAPITTEL_1" data-partID="k1"><h2>I</h2><article class="legalArticle" data-lovdata-URL="LTI/forskrift/1983-10-21-1581/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for parkering. Parkeringsbevis</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Motorvogn som det er gitt stønad til etter folketrygdloven (lån eller garanti for lån) kan i forbindelse med transport av den bevegelseshemmede (stønadsberettigete) parkeres i hele landet<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">på reserverte parkeringsplasser for bevegelseshemmede angitt ved offentlig trafikkskilt, jf. forskrifter om offentlige trafikkskilt av 10. november 1980 § 18, skilt nr. 832.8 og</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">på avgiftsbelagte parkeringsplasser uten at avgift betales og utover fastsatt lengste parkeringstid, jf. forskrifter om avgiftsparkering av 28. mars 1967 § 2 og</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">utover lengste tillatte parkeringstid på steder hvor det ved offentlig trafikkskilt er fastsatt en lengste tillatt parkeringstid.</article></article></li></ul></article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Bevis for slik parkeringsadgang gis av vedkommende kommune. Beviset skal lyde på den stønadsberettigete og motorvognens kjennemerke og skal inneholde det internasjonale symbolet for funksjonshemmede.</article></article><article class="legalArticle" data-lovdata-URL="LTI/forskrift/1983-10-21-1581/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Særlige parkeringstillatelser.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Vedkommende kommune kan gi tilsvarende parkeringstillatelse til andre bevegelseshemmede eller til organisasjoner som stadig foretar transport av bevegelseshemmede. Tillatelsen skal lyde på navn og motorvognens kjennemerke og skal inneholde det internasjonale symbolet for funksjonshemmede. Når særlige grunner taler for det, kan tillatelsen lyde bare på navn. Tillatelse kan gis for begrenset tid.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Klageinstans for vedtak som nevnt i første ledd er Vegdirektoratet.</article></article><article class="legalArticle" data-lovdata-URL="LTI/forskrift/1983-10-21-1581/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Utenlandske motorvogner.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Utenlandske motorvogner som i hjemlandet er gitt parkeringslettelser ved transport av bevegelseshemmede kan parkeres som nevnt i § 1 ved transport av bevegelseshemmede bosatt i utlandet.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Som bevis for slike parkeringslettelser skal godtas bevis/tillatelse som inneholder det internasjonale symbolet for funksjonshemmede og som inneholder navn på den berettigete eller kjennemerket for motorvognen.</article></article><article class="legalArticle" data-lovdata-URL="LTI/forskrift/1983-10-21-1581/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Overgangsbestemmelser.</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Tidligere gitte dispensasjoner eller tillatelser, jfr. forskrifter om offentlige trafikkskilt § 21 nr. 1 og forskrifter om avgiftsparkering § 6 a, skal fortsatt være gyldige etter sitt innhold. De skal i alle tilfelle gi adgang til å parkere som nevnt i § 1 inntil de løper ut.</article></article><article class="legalArticle" data-lovdata-URL="LTI/forskrift/1983-10-21-1581/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjoner fra parkeringsforbud.</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Disse forskrifter berører ikke skiltmyndighetens adgang til å gi dispensasjoner fra skiltede parkeringsforbud innenfor sitt myndighetsområde etter forskrifter om offentlige trafikkskilt § 21 nr. 1. Slike dispensasjoner skal i tillegg gi adgang til å parkere som nevnt i § 1 inntil de løper ut.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-10-21-1581/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 14. november 1983.</article></section></main></body></html>