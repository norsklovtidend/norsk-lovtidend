<!DOCTYPE html><html lang="no"><head><title>Forskrift om utslipp av oljeholdig avløpsvann og om bruk og merking av vaske- og avfettingsmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:40</dd><dt class="legacyID">Datokode</dt><dd class="legacyID">FOR-1983-10-01-1566</dd><dt class="dokid">DokumentID</dt><dd class="dokid">LTI/forskrift/1983-10-01-1566</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 22</dd><dt class="dateInForce">I kraft fra</dt><dd class="dateInForce">1983-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1983-07-08-1245/§9</li><li>forskrift/1983-07-08-1245/§11</li></ul></dd><dt class="dateOfPublication">Kunngjort</dt><dd class="dateOfPublication">1983-11-21</dd><dt class="title">Tittel</dt><dd class="title">Forskrift om utslipp av oljeholdig avløpsvann og om bruk og merking av vaske- og avfettingsmidler.</dd><dt class="refid">RefID</dt><dd class="refid">forskrift/1983-10-01-1566</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utslipp av oljeholdig avløpsvann og om bruk og merking av vaske- og avfettingsmidler.<ul class="tocSubUl"><li>Kap. 1. Utslipp av oljeholdig avløpsvann<ul class="tocSubUl"><li>§ 1. Virkeområde m.m.</li><li>§ 2. Meldeplikt for eksisterende virksomheter</li><li>§ 3. Pålegg om rensetiltak for eksisterende virksomheter</li><li>§ 4. Søknadsplikt ved utvidelse, ombygging og ved etablering av nye virksomheter</li><li>§ 5. Behandling av søknader om utslippstillatelser</li></ul></li><li>Kap. 2. Bruk og merking av vaske- og avfettingsmidler<ul class="tocSubUl"><li>§ 6. Bruk av vaske- og avfettingsmidler</li><li>§ 7. Merking av vaske- og avfettingsmidler</li></ul></li><li>Kap. 3. Øvrige bestemmelser<ul class="tocSubUl"><li>§ 8. Dispensasjon</li><li>§ 9. Tilsyn m.m.</li><li>§ 10. Klage</li><li>§ 11. Forurensningsgebyr/tvangsmulkt</li><li>§ 12. Straff</li><li>§ 13. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1983-10-01-1566" id="dokument"><h1>Forskrift om utslipp av oljeholdig avløpsvann og om bruk og merking av vaske- og avfettingsmidler.</h1><article class="legalP" data-absoluteaddress="/ledd/1/" id="ledd-1">Miljøverndepartementet har 1. oktober 1983, i medhold av lov om vern mot forurensninger og om avfall § 9 og § 11, 2. ledd, jf. kgl.res. av 8. juli 1983 og lov om produktkontroll § 4, jfr. kgl.res. av 5. august 1977, fastsatt følgende forskrift:</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-10-01-1566/KAPITTEL_1" data-partID="k1"><h2>Kap. 1. Utslipp av oljeholdig avløpsvann</h2><article class="legalArticle" data-lovdata-URL="LTI/forskrift/1983-10-01-1566/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde m.m.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Disse forskriftene gjelder for utslipp av oljeholdig avløpsvann fra følgende virksomheter når virksomheten enten har vaskeplass, smørehall, servicehall e.l.:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">bensinstasjoner</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">motorverksteder</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">bussterminaler</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/4/" id="kapittel-1-paragraf-1-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/4/ledd/1/" id="kapittel-1-paragraf-1-ledd-1-punkt-4-ledd-1">verksteder og klargjøringssentraler for kjøretøyer, anleggsmaskiner og skinnegående materiell</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/5/" id="kapittel-1-paragraf-1-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/5/ledd/1/" id="kapittel-1-paragraf-1-ledd-1-punkt-5-ledd-1">anlegg for understellsbehandling</article></article></li></ul></article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Fylkesmannen kan bestemme at forskriftene også skal gjelde for andre lignende virksomheter med utslipp av oljeholdig avløpsvann. Med oljeholdig avløpsvann menes spillvann og overvann som inneholder motorolje, smørefett, parafin, white-spirit, bensin og lignende.</article></article><article class="legalArticle" data-lovdata-URL="LTI/forskrift/1983-10-01-1566/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Meldeplikt for eksisterende virksomheter</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Fylkesmannen kan kreve at eieren av eksisterende virksomhet som omfattes av § 1, skal sende inn melding om utslipp av oljeholdig avløpsvann.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Fylkesmannen kan bestemme at kommunen skal ha myndighet etter 1. ledd.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Eieren av virksomheten plikter å gi de opplysninger som er nødvendige for å vurdere om det skal gis pålegg etter § 3.</article></article><article class="legalArticle" data-lovdata-URL="LTI/forskrift/1983-10-01-1566/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Pålegg om rensetiltak for eksisterende virksomheter</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Fylkesmannen kan gi pålegg om rensetiltak for eksisterende virksomheter. Dersom ikke annet blir bestemt skal det pålegges rensetiltak i henhold til retningslinjer for dimensjonering, utførelse og drift av renseanlegg for oljeholdig avløpsvann.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Fylkesmannen kan bestemme at kommunen skal ha myndighet etter 1. ledd.</article></article><article class="legalArticle" data-lovdata-URL="LTI/forskrift/1983-10-01-1566/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Søknadsplikt ved utvidelse, ombygging og ved etablering av nye virksomheter</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Ved etablering av nye virksomheter som omfattes av § 1, skal det sendes søknad om utslippstillatelse til kommunen sammen med søknad om byggetillatelse.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Bestemmelsen i første ledd gjelder også for eksisterende virksomheter ved større ombyggingsarbeider eller når den dimensjonerende vannbelastning øker med 30 % eller mer.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Eieren av virksomheten plikter å gi de opplysninger som er nødvendige for å behandle søknaden.</article></article><article class="legalArticle" data-lovdata-URL="LTI/forskrift/1983-10-01-1566/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Behandling av søknader om utslippstillatelser</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Søknader som ikke avgjøres av kommunen i henhold til annet ledd i denne bestemmelsen, oversendes med kommunens uttalelse til fylkesmannen for avgjørelse.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Fylkesmannen kan bestemme at kommunen skal ha myndighet til å avgjøre søknader om utslippstillatelser.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Dersom det etter en samlet vurdering gis utslippstillatelse, skal denne, dersom ikke annet blir bestemt, gis i henhold til retningslinjer for dimensjonering, utførelse og drift av renseanlegg for oljeholdig avløpsvann.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-10-01-1566/KAPITTEL_2" data-partID="k2"><h2>Kap. 2. Bruk og merking av vaske- og avfettingsmidler</h2><article class="legalArticle" data-lovdata-URL="LTI/forskrift/1983-10-01-1566/§6" data-name="§6" data-partID="§6" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Bruk av vaske- og avfettingsmidler</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">I virksomhet som har installert oljeutskiller eller tilsvarende renseutstyr, skal det etter 1. januar 1985 bare brukes vaske- og avfettingsmidler som gir hurtigseparerende oljeemulsjon i henhold til retningslinjer for dimensjonering, utførelse og drift av renseanlegg for oljeholdig avløpsvann.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Aromatinnholdet i bruksferdig løsning skal ikke overstige 20 %.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">I virksomhet som ikke har installert oljeutskiller eller tilsvarende renseutstyr, kan fylkesmannen nekte bruk av petroleumsbaserte avfettingsmidler, hvis disse skal føres til avløp. Fylkesmannens myndighet etter denne bestemmelse kan delegeres til kommunen.</article></article><article class="legalArticle" data-lovdata-URL="LTI/forskrift/1983-10-01-1566/§7" data-name="§7" data-partID="§7" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Merking av vaske- og avfettingsmidler</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Importører og produsenter av vaske- og avfettingsmidler beregnet på bruk i virksomheter som forskriftene omfatter, er ansvarlig for at midler levert etter 1. juli 1984 gir hurtigseparerende oljeemulsjon i henhold til test beskrevet i retningslinjer for dimensjonering, utførelse og drift av renseanlegg for oljeholdig avløpsvann og er merket på emballasjen med følgende setning:</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">«Tilfredsstiller kravene til vaske- og avfettingsmidler i forskrifter om utslipp av oljeholdig avløpsvann og om bruk og merking av vaske- og avfettingsmidler.»</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-10-01-1566/KAPITTEL_3" data-partID="k3"><h2>Kap. 3. Øvrige bestemmelser</h2><article class="legalArticle" data-lovdata-URL="LTI/forskrift/1983-10-01-1566/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Miljøverndepartementet eller den departementet bemyndiger kan fravike disse forskrifter, herunder bestemme at andre enn fylkesmannen skal ha myndighet etter forskriftene.</article></article><article class="legalArticle" data-lovdata-URL="LTI/forskrift/1983-10-01-1566/§9" data-name="§9" data-partID="§9" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn m.m.</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Kommunen har myndighet etter forurensningslovens §§ 48-51 og produktkontrollovens § 8 til å føre tilsyn med at forskriftenes §§ 1-6 følges. Det samme gjelder myndighet etter forurensningslovens § 18 når kommunen har gitt tillatelsen. Fylkesmannen har ellers den samme myndighet som kommunen.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Statens forurensningstilsyn har myndighet etter produktkontrollovens § 8 til å føre tilsyn med at forskriftenes § 7 følges.</article></article><article class="legalArticle" data-lovdata-URL="LTI/forskrift/1983-10-01-1566/§10" data-name="§10" data-partID="§10" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Vedtak truffet av kommunen i henhold til disse forskrifter, kan påklages til fylkesmannen.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Vedtak truffet av fylkesmannen kan påklages til Miljøverndepartementet.</article></article><article class="legalArticle" data-lovdata-URL="LTI/forskrift/1983-10-01-1566/§11" data-name="§11" data-partID="§11" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Forurensningsgebyr/tvangsmulkt</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">For å sikre at bestemmelsene i disse forskriftene eller vedtak truffet i medhold av forskriftene, blir gjennomført, kan fylkesmannen fastsette tvangsmulkt/forurensningsgebyr til staten.</article></article><article class="legalArticle" data-lovdata-URL="LTI/forskrift/1983-10-01-1566/§12" data-name="§12" data-partID="§12" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Ved overtredelse av disse forskriftene eller vedtak truffet i medhold av disse forskriftene, kommer lov om vern mot forurensninger og om avfall kap. 10 eller lov om produktkontroll § 12 til anvendelse dersom forholdet ikke går inn under noen strengere straffebestemmelser.</article></article><article class="legalArticle" data-lovdata-URL="LTI/forskrift/1983-10-01-1566/§13" data-name="§13" data-partID="§13" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Disse forskrifter trer i kraft 1. november 1983.</article></article></section></main></body></html>