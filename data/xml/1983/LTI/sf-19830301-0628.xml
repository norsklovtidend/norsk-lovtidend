<!DOCTYPE html><html lang="no"><head><title>Forskrift om salg av legemidler til ikke-medisinsk bruk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:04</dd><dt class="legacyID">Datokode</dt><dd class="legacyID">FOR-1983-03-01-628</dd><dt class="dokid">DokumentID</dt><dd class="dokid">LTI/forskrift/1983-03-01-628</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 6</dd><dt class="dateInForce">I kraft fra</dt><dd class="dateInForce">1983-03-01</dd><dt class="changesToDocuments">Endrer</dt><dd class="changesToDocuments"><ul><li>lov/1977-06-03-53/§6</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1964-06-20-5</li></ul></dd><dt class="dateOfPublication">Kunngjort</dt><dd class="dateOfPublication">1983-03-25</dd><dt class="title">Tittel</dt><dd class="title">Forskrift om salg av legemidler til ikke-medisinsk bruk.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 1. mars 1983 med hjemmel i lov av 20. juni 1964 nr. 5 om legemidler med videre med endringer ved lov av 3. juni 1977 nr. 53, § 6 annet ledd, jf. kgl.res. av 5. august 1977 og 26. november 1982, og § 20 og § 21, jf. kgl.res. av 16. desember 1977.</dd><dt class="refid">RefID</dt><dd class="refid">forskrift/1983-03-01-628</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om salg av legemidler til ikke-medisinsk bruk.<ul class="tocSubUl"><li>§ 1. Definisjon. Virkeområde</li><li>§ 2. Salg av legemidler til ikke-medisinsk bruk</li><li>§ 3. Kjøp av legemidler til ikke-medisinsk bruk</li><li>§ 4. Legitimasjon, rekvisisjon m.v.</li><li>§ 5. Emballasje</li><li>§ 6. Merking</li><li>§ 7. Oppbevaring. Bruk</li><li>§ 8. Unntak</li><li>§ 9. Ikrafttredelse. Overgangsbestemmelse</li></ul></li></ul></dd></dl></header><main class="documentBody" data-lovdata-URL="LTI/forskrift/1983-03-01-628" id="dokument"><h1>Forskrift om salg av legemidler til ikke-medisinsk bruk.</h1><article class="legalArticle" data-lovdata-URL="LTI/forskrift/1983-03-01-628/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjon. Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med legemidler til ikke-medisinsk bruk forstås i denne forskrift legemidler, herunder narkotika m.v., til teknisk, vitenskapelig og annen ikke-medisinsk bruk. Forskriften omfatter ikke narkotika m.v. som er forbudt, jf. § 4 i forskrifter om narkotika m.v. av 30. juni 1978.</article></article><article class="legalArticle" data-lovdata-URL="LTI/forskrift/1983-03-01-628/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Salg av legemidler til ikke-medisinsk bruk</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Rett til å selge legemidler til ikke-medisinsk bruk har Norsk Medisinaldepot, apotek og andre som har fått Helsedirektoratets tillatelse.</article></article><article class="legalArticle" data-lovdata-URL="LTI/forskrift/1983-03-01-628/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kjøp av legemidler til ikke-medisinsk bruk</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Rett til kjøp av legemidler til ikke-medisinsk bruk har<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">de som har rett til å selge samme legemiddel, jf. § 2;</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">bestyrer av offentlige og offentlig godkjente laboratorier, vitenskapelige institusjoner og undervisningsinstitusjoner. Ved kjøp av narkotika m.v. må Helsedirektoratets tillatelse foreligge;</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">leger, tannleger og veterinærer til laboratoriebruk og veterinærer til avliving av dyr;</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">bedrifter, institusjoner eller personer over 18 år som har fått særskilt tillatelse fra Helsedirektoratet.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For ikke-reseptpliktige legemidler kreves ikke særskilt kjøpetillatelse.</article></article><article class="legalArticle" data-lovdata-URL="LTI/forskrift/1983-03-01-628/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Legitimasjon, rekvisisjon m.v.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Selger skal påse at kjøper har rett til å kjøpe legemidler til ikkemedisinsk bruk. Bud må være over 16 år og vise fullmakt. Er kjøperen ukjent for selger, skal kjøper vise legitimajson.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Ved kjøp av reseptpliktige legemidler, herunder narkotika m.v. skal kjøpetillatelsen innleveres til selger. Kjøpere som ikke trenger særlig tillatelse fra Helsedirektoratet skal i stedet levere skriftlig rekvisisjon undertegnet av den som har rett til kjøp. Rekvisisjonen skal inneholde opplysninger om hva legemidlet skal brukes til.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Rekvisisjon eller kjøpestillatelse skal oppbevares hos selger i 1 år. Gjelder dokumentet narkotika m.v., skal det oppbevares hos selger i 3 år. Om narkotikaregnskap vises til § 15 i forskrifter om narkotika m.v. av 30. juni 1978.</article></article><article class="legalArticle" data-lovdata-URL="LTI/forskrift/1983-03-01-628/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Emballasje</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Legemidler til ikke-medisinsk bruk må bare leveres i sterk, hel og lukket emballasje. Det må ikke brukes flasker eller andre beholdere som p.g.a. sin vanlige bruk kan føre til farlige forvekslinger.</article></article><article class="legalArticle" data-lovdata-URL="LTI/forskrift/1983-03-01-628/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Merking</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Legemidler til ikke-medisinsk bruk skal ved utlevering ha følgende merking, eventuelt både på ytre og indre emballasje:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Legemidlets handelsnavn og INN-navn. Hvis INN-navn ikke er fastsatt brukes BAN-navn el. eller stoffets betegnelse etter vanlig kjemisk nomenklatur. Ved salg av sammensatt preparat skal art og mengde av legemidlene angis.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Navn og adresse til den som har tilvirket eller pakket varen eller innført varen i pakket stand.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Generell advarselstekst:</article><article class="legalP" data-absoluteaddress="/paragraf/6/ledd/1/punkt/3/ledd/2/" id="paragraf-6-ledd-1-punkt-3-ledd-2">«Til ikke-medisinsk bruk. Oppbevares utilgjengelig for barn, adskilt fra nærings- og nytelselsmidler og dyrefor..»</article></article></li><li data-li-identifier="4." data-name="4."><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">Tilleggsadvarsel:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/4/ledd/1/punkt/1/" id="paragraf-6-ledd-1-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/4/ledd/1/punkt/1/ledd/1/" id="paragraf-6-ledd-1-punkt-4-ledd-1-punkt-1-ledd-1">Legemidler som er oppført i Stofflisten, jf. § 5 i forskrift bm merking, omsetning m.v. av kjemiske stoffer og produkter som kan medføre helsefare av 26. november 1982, skal merkes i henhold til bestemmelsene der.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/4/ledd/1/punkt/2/" id="paragraf-6-ledd-1-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/4/ledd/1/punkt/2/ledd/1/" id="paragraf-6-ledd-1-punkt-4-ledd-1-punkt-2-ledd-1">Narkotika m.v. skal ha giftmerke og merkes: «Giftig ved svelging».</article><article class="legalP" data-absoluteaddress="/paragraf/6/ledd/1/punkt/4/ledd/1/punkt/2/ledd/2/" id="paragraf-6-ledd-1-punkt-4-ledd-1-punkt-2-ledd-2">Andre reseptpliktige legemidler skal merkes: «Kan medføre forgylling ved svelging.»</article><article class="legalP" data-absoluteaddress="/paragraf/6/ledd/1/punkt/4/ledd/1/punkt/2/ledd/3/" id="paragraf-6-ledd-1-punkt-4-ledd-1-punkt-2-ledd-3">Ved merking av legemidler (herunder narkotika m.v.) som kan tas opp gjennom huden eller ved innånding skal tilleggsadvarselen tilføyes «....(ved svelging), innånding eller hudkontakt».</article></article></li></ul></article></article></li><li data-li-identifier="5." data-name="5."><article class="listArticle" data-absoluteaddress="/paragraf/6/ledd/1/punkt/5/" id="paragraf-6-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/6/ledd/1/punkt/5/ledd/1/" id="paragraf-6-ledd-1-punkt-5-ledd-1">Andre advarsler.</article><article class="legalP" data-absoluteaddress="/paragraf/6/ledd/1/punkt/5/ledd/2/" id="paragraf-6-ledd-1-punkt-5-ledd-2">Legemidler med spesielle egenskaper som kan medføre helsefare skal påføres særskilt advarselstekst, f.eks. «Kan fremkalle allergi», «Kan fremkalle kreft», «Irriterende», «Etsende». Dette gjelder ikke for legemidler som merkes etter pkt. 4 a).</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Advarselsmerkingen skal være tydelig og skille seg ut fra annen tekst m.v. på pakningen.</article></article><article class="legalArticle" data-lovdata-URL="LTI/forskrift/1983-03-01-628/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Oppbevaring. Bruk</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Legemidler til ikke-medisinsk bruk skal oppbevares forsvarlig, jf. § 6 nr. 3 a).</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Narkotika m.v. og andre reseptpliktige legemidler skal oppbevares i låst skap e.l.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Legemidler til ikke-medisinsk bruk skal oppbevares i den emballasje de er utlevert i fra selger.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Legemidler til ikke-medisinsk bruk må bare brukes til det formål de er utlevert til og må ikke overlates til uvedkommende.</article></article><article class="legalArticle" data-lovdata-URL="LTI/forskrift/1983-03-01-628/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Helsedirektoratet kan gjøre unntak fra denne forskrift.</article></article><article class="legalArticle" data-lovdata-URL="LTI/forskrift/1983-03-01-628/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse. Overgangsbestemmelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks. Bestemmelsene om merking i § 6 skal være gjennomført innen 1. mars 1984.</article></article></main></body></html>