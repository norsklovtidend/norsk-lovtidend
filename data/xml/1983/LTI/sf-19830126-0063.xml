<!DOCTYPE html><html lang="no"><head><title>Forskrift om regulering av fisket etter makrell i EF-sonen vest av 4° v.l i 1983.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:54</dd><dt class="legacyID">Datokode</dt><dd class="legacyID">FOR-1983-01-26-63</dd><dt class="dokid">DokumentID</dt><dd class="dokid">LTI/forskrift/1983-01-26-63</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 2</dd><dt class="dateInForce">I kraft fra</dt><dd class="dateInForce">1983-01-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-06-17/§1</li><li>lov/1955-06-17/§4</li><li>lov/1972-06-16-57/§10</li></ul></dd><dt class="dateOfPublication">Kunngjort</dt><dd class="dateOfPublication">1983-02-11</dd><dt class="title">Tittel</dt><dd class="title">Forskrift om regulering av fisket etter makrell i EF-sonen vest av 4° v.l i 1983.</dd><dt class="refid">RefID</dt><dd class="refid">forskrift/1983-01-26-63</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter makrell i EF-sonen vest av 4° v.l i 1983.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-01-26-63" id="dokument"><h1>Forskrift om regulering av fisket etter makrell i EF-sonen vest av 4° v.l i 1983.</h1><article class="legalP" data-absoluteaddress="/ledd/1/" id="ledd-1">I medhold av § 4 jf. § 1 i lov av 17. juni 1955 om saltvannsfiskeriene, jf. kgl.res. av 17. januar 1964 og § 10 i lov av 16. juni 1972 nr. 57 om regulering av deltagelsen i fisket, har Fiskeridepartementet 26. januar 1983 bestemt:</article><article class="legalArticle" data-lovdata-URL="LTI/forskrift/1983-01-26-63/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt for norske fartøy å fiske makrell i EF-sonen i 1983.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Uavhengig av forbudet i første ledd kan det fiskes inntil 22.000 tonn makrell i ICES statistikkområdene VI a nord for 56° 30' n.br. og II a i EF-sonen i 1983.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Fiskeridirektøren kan stoppe fisket når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/1983-01-26-63/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Turkvoten for de deltakende fartøy er 300 tonn. Av dette skal minst 150 tonn leveres til konsum.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Turkvotene suspenderes i den tid salgslagene fastsetter mindre turkvoter i medhold av råfisklovens § 5.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Fiskeridirektøren kan etter søknad gjennom Norges Makrellag eller Feitsildfiskernes Salgslag dispensere fra kravet om konsumleveranse for det enkelte fartøy for hele eller deler av fangsten.</article></article><article class="legalArticle" data-lovdata-URL="LTI/forskrift/1983-01-26-63/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fartøy som skal delta i fisket må melde seg på til Norges Makrellag eller Feitsildfiskernes Salgslag. Fartøyene skal melde fra til vedkommende salgslag om utseiling fra norsk havn når de skal delta i fisket.</article></article><article class="legalArticle" data-lovdata-URL="LTI/forskrift/1983-01-26-63/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren kan gi nærmere bestemmelser om gjennomføringen og utfylling av disse forskrifter, herunder pålegge fartøyene å gi rapport til Norges Makrellag eller Feitsildfiskernes Salgslag om fangst om bord når de er på feltet, og å fastsette utseilingsstopp.</article></article><article class="legalArticle" data-lovdata-URL="LTI/forskrift/1983-01-26-63/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Uaktsom eller forsettlig overtredelse av disse forskrifter eller bestemmelser gitt i medhold av disse forskrifter straffes med bøter i henhold til § 69 i lov av 17. juni 1955 om saltvannsfiskeriene i § 11 i lov av 16. juni 1972 om regulering av deltagelsen i fisket.</article></article><article class="legalArticle" data-lovdata-URL="LTI/forskrift/1983-01-26-63/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disse forskrifter trer i kraft straks.</article></article></main></body></html>