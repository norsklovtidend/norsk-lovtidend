<!DOCTYPE html><html lang="no"><head><title>Forskrift om regulering av sommerloddefisket i Barentshavet i 1983.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:02</dd><dt class="legacyID">Datokode</dt><dd class="legacyID">FOR-1983-07-21-1330</dd><dt class="dokid">DokumentID</dt><dd class="dokid">LTI/forskrift/1983-07-21-1330</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 17</dd><dt class="dateInForce">I kraft fra</dt><dd class="dateInForce">1983-07-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-06-17/§1</li><li>lov/1955-06-17/§4</li><li>forskrift/1964-01-17-9176/§10</li><li>lov/1972-06-16-64</li><li>forskrift/1972-09-08-3</li></ul></dd><dt class="dateOfPublication">Kunngjort</dt><dd class="dateOfPublication">1983-08-23</dd><dt class="title">Tittel</dt><dd class="title">Forskrift om regulering av sommerloddefisket i Barentshavet i 1983.</dd><dt class="refid">RefID</dt><dd class="refid">forskrift/1983-07-21-1330</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av sommerloddefisket i Barentshavet i 1983.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-07-21-1330" id="dokument"><h1>Forskrift om regulering av sommerloddefisket i Barentshavet i 1983.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 21. juli, i medhold av § 1 og § 4 i lov av 17. juni 1955 om saltvannsfiskeriene, jf. kgl. res. av 17. januar 1964, og § 10 i lov av 16. juni 1972 om regulering av deltagelse i fisket, jf. kgl.res. av 8. september 1972, bestemt:</article><article class="legalArticle" data-lovdata-URL="LTI/forskrift/1983-07-21-1330/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å fiske lodde i det nordøstlige Atlanterhav øst for 0-meridianen, øst av fiskerisonen ved Jan Mayen og i Barentshavet. Uten hinder av forbudet i første ledd kan det fiskes inntil 754.400 tonn (7.780.000 hl) lodde i dette området.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Fiske etter denne paragraf åpnes 15. august 1983. Fiskeridirektøren kan fastsette forbud mot loddefiske i nærmere avgrensede områder dersom bestandsmessige hensyn tilsier det.</article></article><article class="legalArticle" data-lovdata-URL="LTI/forskrift/1983-07-21-1330/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det i § 1, annet ledd fastsatte kvantum fordeles av Fiskeridirektøren på de deltagende fartøyer etter følgende fordelingsnøkkel:<ul class="defaultList"><li><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">1.000 hl + 30 % av tillatt lastekapasitet inntil 10.000 hl + 15 % av den tillatte lastekapasitet som overstiger 10.000 hl inntil 12.000 hl. + 5 % av den tillatte lastekapasitet som overstiger 12.000 hl.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fartøyets samlede loddekvote finnes ved å multiplisere den kvote (basiskvote) som fremkommer etter nevnte fordelingsnøkkel med den faktor en får ved å dividere totalkvoten med summen av alle deltakende fartøyers basiskvoter.</article></article><article class="legalArticle" data-lovdata-URL="LTI/forskrift/1983-07-21-1330/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fartøy som er påmeldt til fisket etter sild i Skagerrak og makrell i Nordsjøen i 1983 kan ikke delta i fisket.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Øvrige fartøy som ønsker å delta i fisket må snarest og senest innen 25. juli melde seg til Feitsildfiskernes Salgslag, Trondheim eller Noregs Sildesalslag, Bergen.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Det er forbudt for uinnmeldte fartøy å delta i fisket.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Fartøy som ikke har påbegynt fisket innen 19. september kl 00.00 vil ikke kunne delta i fisket.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Fiskeridirektøren kan i særlige tilfelle dispensere fra bestemmelsen i fjerde ledd.</article></article><article class="legalArticle" data-lovdata-URL="LTI/forskrift/1983-07-21-1330/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fartøy kan ikke levere større fangstmengde pr. tur enn fastsatt i vedkommendes konsesjonsvilkår. Fartøy kan likevel innenfor rammen av sin totalkvote utnytte den faktiske lastekapasitet på tre (3) turer. Fartøyene velger selv hvilke turer de vil utnytte.</article></article><article class="legalArticle" data-lovdata-URL="LTI/forskrift/1983-07-21-1330/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det kvantum det enkelte fartøy er gitt tillatelse til å fiske kan ikke overføres til annet fartøy.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fiskeridirektøren kan ved forlis, havari o.l. dispensere fra forbudet i første ledd.</article></article><article class="legalArticle" data-lovdata-URL="LTI/forskrift/1983-07-21-1330/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det er forbudt å fiske eller beholde ombord lodde som ikke har en lengde på minst 11 cm.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Uten hinder av forbudet i første ledd kan inntil 10 % i antall av hver landing bestå av undermåls lodde.</article></article><article class="legalArticle" data-lovdata-URL="LTI/forskrift/1983-07-21-1330/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fiskeridirektøren kan gi nærmere forskrifter om gjennomføring og utfylling av reglene i disse forskrifter.</article></article><article class="legalArticle" data-lovdata-URL="LTI/forskrift/1983-07-21-1330/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Det er forbudt å føre i land eller omsette lodde som er fanget i strid med bestemmelser gitt i eller i medhold av disse forskrifter.</article></article><article class="legalArticle" data-lovdata-URL="LTI/forskrift/1983-07-21-1330/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Uaktsom eller forsettlig overtredelse av bestemmelser gitt i eller i medhold av disse forskrifter straffes med bøter i henhold til § 69 i lov av 17. juni 1955 om saltvannsfiskeriene og § 11 i lov av 16. juni 1972 om regulering av deltagelsen av fisket.</article></article><article class="legalArticle" data-lovdata-URL="LTI/forskrift/1983-07-21-1330/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Disse forskrifter trer i kraft straks.</article></article></main></body></html>