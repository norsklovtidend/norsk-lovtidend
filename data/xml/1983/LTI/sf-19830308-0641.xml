<!DOCTYPE html><html lang="no"><head><title>Forskrift om regulering av rekefisket ved Vest- og Aust-Grønland i 1983.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:16</dd><dt class="legacyID">Datokode</dt><dd class="legacyID">FOR-1983-03-08-641</dd><dt class="dokid">DokumentID</dt><dd class="dokid">LTI/forskrift/1983-03-08-641</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 7</dd><dt class="dateInForce">I kraft fra</dt><dd class="dateInForce">1983-03-08</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-01-31-72</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-06-17/§1</li><li>lov/1955-06-17/§4</li><li>lov/1972-06-16-57/§10</li></ul></dd><dt class="dateOfPublication">Kunngjort</dt><dd class="dateOfPublication">1983-04-08</dd><dt class="title">Tittel</dt><dd class="title">Forskrift om regulering av rekefisket ved Vest- og Aust-Grønland i 1983.</dd><dt class="refid">RefID</dt><dd class="refid">forskrift/1983-03-08-641</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av rekefisket ved Vest- og Aust-Grønland i 1983.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-03-08-641" id="dokument"><h1>Forskrift om regulering av rekefisket ved Vest- og Aust-Grønland i 1983.</h1><article class="legalP" data-absoluteaddress="/ledd/1/" id="ledd-1">I medhald av §§ 1 og 4 i lov av 17. juni 1955 om saltvannsfiskeriene, jf. kgl.res. av 17. januar 1964, og § 10 i lov av 16. juni 1972 om regulering av deltagelsen i fisket, jf. kgl.res. av 8. september 1972, har Fiskeridepartementet 8. mars 1983 bestemt:</article><article class="legalArticle" data-lovdata-URL="LTI/forskrift/1983-03-08-641/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbode å fiske reker ved Vest-Grønland (NAFO-område 1) og i EF-sona ved Aust-Grønland (ICES-område XIV og V a).</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Utan hinder av forbodet i første ledd kan norske fiskarar i 1983 fiske 500 tonn reker ved Vest-Grønland i NAFO-område 1 sør for 68 ° n.br. og 2.000 tonn reker i EF-sona ved Aust-Grønland i ICES-områda XIV og V a.</article></article><article class="legalArticle" data-lovdata-URL="LTI/forskrift/1983-03-08-641/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Totalkvoten på 2.000 tonn ved Aust-Grønland skal fordelast på dei deltakande farty etter inndeling i følgjande grupper på grunnlag av godkjend lastekapasitet:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">under 80 tonn</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">80 tonn til 99,9 tonn</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">100 tonn til 129,9 tonn</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">130 tonn til 159,9 tonn</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">160 tonn til 199,9 tonn</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">200 tonn og meir.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fartykvotane blir utrekna slik: 50 % av totalkvoten blir delt med likt kvantum på kvart farty. Dei resterande 50 % blir delt på fartya etter den gjennomsnittlege lastekapasiteten i gruppene.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Ingen farty skal tildelast ein fartykvote som er større enn fartyet sin godkjende lastekapasitet.</article></article><article class="legalArticle" data-lovdata-URL="LTI/forskrift/1983-03-08-641/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Totalkvoten på 500 tonn ved Vest-Grønland skal delas på farty som seinast 21. mars 1983 er påmelde til Fiskeridirektøren for fiske ved Vest-Grønland i 1983. Dersom den samla godkjende lastekapasiteten til dei påmelde fartya overstig 500 tonn skal kvoten delast etter loddtrekning til 4 av dei påmelde fartya med 125 tonn til kvart farty.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Dersom nokon av dei uttrekte fartya har ein godkjend lastekapasitet som er mindre enn 125 tonn, skal fartyet sin kvote setjast lik den godkjende lastekapasiteten.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Den resterande delen av den norske totalkvoten skal då delast i høve til storleiken på lastekapasiteten til dei uttrekte fartya med godkjend lastekapasitet større enn 125 tonn.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Dersom det 21. mars ikkje er påmelde farty for fiske ved VestGrønland med ein samla godkjend lastekapasitet på minst 470 tonn, blir det opna for fritt fiske frå den 22. mars 1983 fram til totalkvoten på 500 tonn er oppfiska.</article></article><article class="legalArticle" data-lovdata-URL="LTI/forskrift/1983-03-08-641/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren avgjer under kva gruppe det einskilde deltakande fartyet høyrer til, og fastset kvoten til det einskilde fartyet ved Vest-Grønland og Aust-Grønland.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Ved fastsetting av kvotar etter § 3 kan det gjerast slike justeringar som praktiske omsyn tilseier.</article></article><article class="legalArticle" data-lovdata-URL="LTI/forskrift/1983-03-08-641/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Deltakande farty må melde frå til Fiskeridirektoratet før avgang til feltet, og må sende kopi til Fiskeridirektoratet av dei meldingane som dei etter vilkåra i EF-lisensen er pålagde å sendes EF-kommisjonen.</article></article><article class="legalArticle" data-lovdata-URL="LTI/forskrift/1983-03-08-641/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fartykvotane etter §§ 2 og 4 ved Aust-Grønland (ICES-område ixv og V a) blir oppheva 16. april 1983 kl. 0000 gmt.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Gjenståande del av den norske totalkvoten på 2.000 tonn skal delast i samsvar med reglane i §§ 2 og 4 på dei fartya som seinast 15. april 1983 har starta fisket ved Aust-Grønland. Farty som på grunn av havari blir hindra frå å starte fisket ved Aust-Grønland seinast 15. april 1983 skal også takast med ved fordelinga av kvoter etter denne paragrafen.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Ingen farty skal tildelast mindre kvote etter denne paragrafen enn det kvantum som ikkje er oppfiska av kvoten fartyet hadde fram til 16. april 1983.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Kvotene fastsett etter denne paragrafen gjeld fram til 16, mai 1983. Deltakande farty kan etter 16. mai 1983 kl. 0000 GMT fiske fritt fram til den totale kvoten på 2.000 tonn er oppfiska.</article></article><article class="legalArticle" data-lovdata-URL="LTI/forskrift/1983-03-08-641/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fartykvotane etter §§ 3 og 4 ved Vest-Grønland (NAFO-område 1) blir oppheva 15. august 1983 kl. 0000 GMT. Deltakande farty kan etter 15. august 1983 kl. 0000 GMT fiske fritt til den totale kvoten på 500 tonn er oppfiska.</article></article><article class="legalArticle" data-lovdata-URL="LTI/forskrift/1983-03-08-641/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridirektøren kan fastsetje nærare forskrifter om gjennomføring og utfylling av reglane i desse forskriftene, under dette også forskrifter om dagleg rapporteringsplikt, prøvetaking og tidspunkt for stopp i fisket når det blir utrekna at kvotane er oppfiska.</article></article><article class="legalArticle" data-lovdata-URL="LTI/forskrift/1983-03-08-641/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Forsettleg eller aktlaust brot på reglane i desse forskriftene eller på reglar gitt med heimel i desse forskriftene blir straffa med bøter etter straffelova § 339 nr. 2, dersom ikkje strengare straffereglar kan nyttast.</article></article><article class="legalArticle" data-lovdata-URL="LTI/forskrift/1983-03-08-641/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Desse forskriftene trer i kraft straks. Samtidig blir Fiskeridepartementets forskrifter av 31. januar 1983 om regulering av rekefisket ved Grønland i 1983 oppheva.</article></article></main></body></html>