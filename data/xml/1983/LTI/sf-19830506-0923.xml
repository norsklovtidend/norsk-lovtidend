<!DOCTYPE html><html lang="no"><head><title>Forskrift for Statens Fiskarbanks utlån på 2. prioritet til fiske- og fangstfartøyer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:18</dd><dt class="legacyID">Datokode</dt><dd class="legacyID">FOR-1983-05-06-923</dd><dt class="dokid">DokumentID</dt><dd class="dokid">LTI/forskrift/1983-05-06-923</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 10</dd><dt class="dateInForce">I kraft fra</dt><dd class="dateInForce">1983-05-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-04-28-22/§1</li></ul></dd><dt class="dateOfPublication">Kunngjort</dt><dd class="dateOfPublication">1983-05-30</dd><dt class="title">Tittel</dt><dd class="title">Forskrift for Statens Fiskarbanks utlån på 2. prioritet til fiske- og fangstfartøyer.</dd><dt class="miscInformation">Annet om dokumentet</dt><dd class="miscInformation">Fastsatt ved kgl. res. av 6. mai 1983 i medhold av § 1 punkt 3 og § 25 i lov av 28. april 1972 nr. 22 om Statens Fiskarbank. Fremmet av Fiskeridepartementet.</dd><dt class="refid">RefID</dt><dd class="refid">forskrift/1983-05-06-923</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for Statens Fiskarbanks utlån på 2. prioritet til fiske- og fangstfartøyer.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-05-06-923" id="dokument"><h1>Forskrift for Statens Fiskarbanks utlån på 2. prioritet til fiske- og fangstfartøyer.</h1><article class="legalArticle" data-lovdata-URL="LTI/forskrift/1983-05-06-923/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Statens Fiskarbank kan yte 2. prioritets lån til fiske- og fangstfartøyer, fortrinnsvis over 30 fot lengste lengde og til fartøyer som hovedsakelig blir nyttet til føring av fisk og fiskevarer eller som på annen måte er et naturlig ledd i selve fisket.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Ordningen finansieres over bankens ordinære opptak av rentebærende statslån.</article></article><article class="legalArticle" data-lovdata-URL="LTI/forskrift/1983-05-06-923/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Lån etter § 1 kan gis så vel til anskaffelse av fartøy som til reparasjoner og moderniseringer.</article></article><article class="legalArticle" data-lovdata-URL="LTI/forskrift/1983-05-06-923/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Lån som nevnt i § 1 gis i tillegg til 1. prioritets lån under bankens ordinære utlånsvirksomhet. I spesielle tilfelle kan 2. prioritets lån gis når 1. prioritetslånet er ytet av annen låneinstitusjon.</article></article><article class="legalArticle" data-lovdata-URL="LTI/forskrift/1983-05-06-923/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For lånet skal banken ha 2. prioritets panterett i vedkommende fartøy.</article></article><article class="legalArticle" data-lovdata-URL="LTI/forskrift/1983-05-06-923/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Lånesummen utbetales i regelen ikke direkte til låntakeren, men til vedkommende fordringshaver. Lånesummen kan utbetales terminvis under bygge- eller reparasjonstiden etter bankens nærmere bestemmelse, når banken har fått pant i vedkommende fartøy eller det stilles annen sikkerhet for terminene.</article></article><article class="legalArticle" data-lovdata-URL="LTI/forskrift/1983-05-06-923/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">I særskilte tilfelle kan det gis inntil 5 års avdragsfrihet for lånene. Den opprinnelig fastsatte avdragstid for et lån kan innkortes under et låns løpetid når forholdene tilsier det. For øvrig gjelder de samme betingelser for lånenes tilbakebetaling og som for bankens ordinære lån.</article></article><article class="legalArticle" data-lovdata-URL="LTI/forskrift/1983-05-06-923/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">For lånet svarer den rente som Kongen til enhver tid fastsetter.</article></article><article class="legalArticle" data-lovdata-URL="LTI/forskrift/1983-05-06-923/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Låntakerne plikter å føre regnskap over vedkommende fartøys drift på den måte som banken bestemmer, og innsende avskrift av regnskapet til den tid banken forlanger.</article></article><article class="legalArticle" data-lovdata-URL="LTI/forskrift/1983-05-06-923/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">For søknadsbehandling og for lånets utbetaling, innkreving m.v. gjelder Fiskarbankens lov, alminnelige forskrifter og vanlige regler så langt de passer.</article></article><article class="legalArticle" data-lovdata-URL="LTI/forskrift/1983-05-06-923/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Disse forskrifter trer i kraft straks. Samtidig oppheves forskrifter for Statens Fiskarbanks utlån til fiske- og fangstfartøyer av bankens fond for 2. prioritetslån, fastsatt ved kgl. res. av 16. mai 1975.</article></article></main></body></html>