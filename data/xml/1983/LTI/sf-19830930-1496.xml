<!DOCTYPE html><html lang="no"><head><title>Forskrift om bruk av forenklet forelegg i mindre tollovertredelsessaker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-1983-09-30-1496</dd><dt class="dokid">DokumentID</dt><dd class="dokid">LTI/forskrift/1983-09-30-1496</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 20</dd><dt class="dateInForce">I kraft fra</dt><dd class="dateInForce">1983-11-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-10-5</li></ul></dd><dt class="dateOfPublication">Kunngjort</dt><dd class="dateOfPublication">1983-10-20</dd><dt class="title">Tittel</dt><dd class="title">Forskrift om bruk av forenklet forelegg i mindre tollovertredelsessaker.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 30. september 1983 i medhold av lov 10. juni 1966 nr. 5 (tolloven). Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1983-09-30-1496</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av forenklet forelegg i mindre tollovertredelsessaker.<ul class="tocSubUl"><li>§ 1. Begrepet smugling.</li><li>§ 2. Tollovertredelser som kan avgjøres ved forenklet forelegg.</li><li>§ 3. Den toll- og avgiftsfrie kvote – «andre varer».</li><li>§ 4. Fastsettelse av bøtebeløp.</li><li>§ 5. Subsidiær fengselsstraff.</li><li>§ 6. Inndragning.</li><li>§ 7. Formkrav.</li><li>§ 8. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-09-30-1496" id="dokument"><h1>Forskrift om bruk av forenklet forelegg i mindre tollovertredelsessaker.</h1><article class="legalArticle" data-lovdata-URL="LTI/forskrift/1983-09-30-1496/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Begrepet smugling.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med smugling etter denne forskrift forstås innførsel eller forsøk på innførsel av varer i strid med tolloven eller gjeldende tollovforskrift utenom tollvesenets kontroll, jf. tollovens § 61 første ledd sammenholdt med §§ 60 og 24 og tollovforskriftens nr. 4.5.1-4.5.4.</article></article><article class="legalArticle" data-lovdata-URL="LTI/forskrift/1983-09-30-1496/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tollovertredelser som kan avgjøres ved forenklet forelegg.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tolltjenestemann kan etter bemyndigelse av tolldistriktsjefen foreta bøtelegging på stedet ved forenklet forelegg i følgende tilfeller og med følgende beløp:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Ved smugling av brennevin inntil 3 liter<table><tbody><tr><td data-text-align="left" data-vertical-align="top">Antall liter</td><td data-text-align="right" data-vertical-align="top">Beløp</td></tr><tr><td data-text-align="left" data-vertical-align="top">inntil 1</td><td data-text-align="right" data-vertical-align="top">200 kr</td></tr><tr><td data-text-align="left" data-vertical-align="top">derover og inntil 2</td><td data-text-align="right" data-vertical-align="top">400 kr</td></tr><tr><td data-text-align="left" data-vertical-align="top">derover og inntil 3</td><td data-text-align="right" data-vertical-align="top">600 kr</td></tr></tbody></table></article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Ved smugling av vin, herunder hetvin, inntil 6 liter<table><tbody><tr><td data-text-align="left" data-vertical-align="top">Antall liter</td><td data-text-align="right" data-vertical-align="top">Beløp</td></tr><tr><td data-text-align="left" data-vertical-align="top">inntil 4</td><td data-text-align="right" data-vertical-align="top">200 kr</td></tr><tr><td data-text-align="left" data-vertical-align="top">derover og inntil 6</td><td data-text-align="right" data-vertical-align="top">400 kr</td></tr></tbody></table></article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Ved smugling av inntil 600 sigaretter, sigarer eller sigarillos<table><tbody><tr><td data-text-align="left" data-vertical-align="top">Antall</td><td data-text-align="right" data-vertical-align="top">Beløp</td></tr><tr><td data-text-align="left" data-vertical-align="top">inntil 400</td><td data-text-align="right" data-vertical-align="top">200 kr</td></tr><tr><td data-text-align="left" data-vertical-align="top">derover og inntil 600</td><td data-text-align="right" data-vertical-align="top">400 kr</td></tr></tbody></table></article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Ved smugling av røyketobakk inntil 750 g<table><tbody><tr><td data-text-align="left" data-vertical-align="top">Antall g</td><td data-text-align="right" data-vertical-align="top">Beløp</td></tr><tr><td data-text-align="left" data-vertical-align="top">inntil 500</td><td data-text-align="right" data-vertical-align="top">200 kr</td></tr><tr><td data-text-align="left" data-vertical-align="top">derover og inntil 750</td><td data-text-align="right" data-vertical-align="top">400 kr</td></tr></tbody></table></article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Ved smugling av andre varer til en verdi av inntil kr 3.000<table><tbody><tr><td data-text-align="left" data-vertical-align="top">Varenes verdi</td><td data-text-align="right" data-vertical-align="top">Beløp</td></tr><tr><td data-text-align="left" data-vertical-align="top">inntil 1.000 kr</td><td data-text-align="right" data-vertical-align="top">200 kr</td></tr><tr><td data-text-align="left" data-vertical-align="top">derover og inntil 2.000 kr</td><td data-text-align="right" data-vertical-align="top">400 kr</td></tr><tr><td data-text-align="left" data-vertical-align="top">derover og inntil 3.000 kr</td><td data-text-align="right" data-vertical-align="top">600 kr</td></tr></tbody></table></article></article></li></ul></article></article><article class="legalArticle" data-lovdata-URL="LTI/forskrift/1983-09-30-1496/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Den toll- og avgiftsfrie kvote – «andre varer».</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Den toll- og avgiftsfrie kvote skal ikke inkluderes i kvantumsgrensene nevnt i § 2 under bokstavene a-d og heller ikke i verdigrensen under bokstav e.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Under «andre varer» i § 2 bokstav e går ikke<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">narkotika</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">legemidler</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">skytevåpen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">levende dyr</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">kjøtt fra andre land hvor det foreligger fare for smitte av husdyrsykdommer.</article></article></li></ul></article></article><article class="legalArticle" data-lovdata-URL="LTI/forskrift/1983-09-30-1496/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fastsettelse av bøtebeløp.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Omfatter en og samme overtredelse flere vareslag, jf. § 2, legges bøtebeløpene sammen til en felles bot. Forenklet forelegg kan ikke utferdiges når bøtebeløpene til sammen overstiger kr 600.</article></article><article class="legalArticle" data-lovdata-URL="LTI/forskrift/1983-09-30-1496/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Subsidiær fengselsstraff.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I forelegget fastsettes følgende fengselsstraff som blir å sone dersom boten ikke betales, jf. straffelovens § 28:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">ved bot inntil kr 200: 1 dags fengsel</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">ved bot inntil kr 600: 2 dager fengsel</article></article></li></ul></article></article><article class="legalArticle" data-lovdata-URL="LTI/forskrift/1983-09-30-1496/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Inndragning.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Etter tollovens § 68 skal forelegg etter disse bestemmelser alltid omfatte inndragning av de varer som har vært gjenstand for overtredelsen. Istedenfor varene kan inndras det beløp som svarer til varenes verdi.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Inndragningen skal ikke omfatte den toll- og avgiftsfrie kvote. Varer som den reisende får beholde mot erleggelse av et beløp svarende til varenes verdi, skal fortolles før utlevering finner sted.</article></article><article class="legalArticle" data-lovdata-URL="LTI/forskrift/1983-09-30-1496/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Formkrav.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forenklet forelegg utferdiges skriftlig på fastsatt blankett og underskrives av tolltjenestemannen. Forelegget utferdiges i mistenktes nærvær. Denne gis anledning til umiddelbart å vedta forelegget ved å undertegne det.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Dersom det på stedet konstateres at det utferdigede forelegg inneholder skrivefeil, kan det annulleres og nytt forenklet forelegg utferdiges. Dette gjelder selv om det første forelegget er undertegnet.</article></article><article class="legalArticle" data-lovdata-URL="LTI/forskrift/1983-09-30-1496/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft 15. november 1983.</article></article></main></body></html>