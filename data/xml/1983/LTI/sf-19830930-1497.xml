<!DOCTYPE html><html lang="no"><head><title>Midlertidig forskrift om tildeling av konsesjon for oppdrett av matfisk av laks, ørret og røyearter samt krysninger av disse.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:28</dd><dt class="legacyID">Datokode</dt><dd class="legacyID">FOR-1983-09-30-1497</dd><dt class="dokid">DokumentID</dt><dd class="dokid">LTI/forskrift/1983-09-30-1497</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 20</dd><dt class="dateInForce">I kraft fra</dt><dd class="dateInForce">1983-09-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-15-19/§5</li></ul></dd><dt class="dateOfPublication">Kunngjort</dt><dd class="dateOfPublication">1983-10-20</dd><dt class="title">Tittel</dt><dd class="title">Midlertidig forskrift om tildeling av konsesjon for oppdrett av matfisk av laks, ørret og røyearter samt krysninger av disse.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 30. september 1983 i medhold av § 5 i lov av 15. mai 1981 om bygging m.v. av anlegg for klekking av rogn og for oppdrett av fiske og skalldyr. Fremmet av Fiskeridepartementet.</dd><dt class="refid">RefID</dt><dd class="refid">forskrift/1983-09-30-1497</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tildeling av konsesjon for oppdrett av matfisk av laks, ørret og røyearter samt krysninger av disse.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-09-30-1497" id="dokument"><h1>Midlertidig forskrift om tildeling av konsesjon for oppdrett av matfisk av laks, ørret og røyearter samt krysninger av disse.</h1><article class="legalArticle" data-lovdata-URL="LTI/forskrift/1983-09-30-1497/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriftene her gjelder for tildeling av konsesjon for oppdrett av matfisk av laks, ørret og røyearter samt krysninger av disse artene.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriftene gjelder ved siden av forskrifter om anlegg for klekking av rogn og oppdrett av fisk fastsatt ved kgl.res. av 10. januar 1975.</article></article><article class="legalArticle" data-lovdata-URL="LTI/forskrift/1983-09-30-1497/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Søknader om etablering av nye matfiskanlegg som er poststemplet etter 15. september 1983 behandles ikke.</article></article><article class="legalArticle" data-lovdata-URL="LTI/forskrift/1983-09-30-1497/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Søknader om konsesjon for etablering av nye anlegg skal forelegges fiskeristyrene i de respektive fylkene til uttalelse. Fiskeristyrenes uttalelse skal inneholde en begrunnet prioritering av søknadene etter prinsippene i § 6.</article></article><article class="legalArticle" data-lovdata-URL="LTI/forskrift/1983-09-30-1497/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Konsesjon for nye anlegg gis for et oppdrettsvolum på inntil 5.000m<sup>3</sup> .</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Eksisterende matfiskanlegg som har konsesjon på et mindre oppdrettsvolum enn 5.000m<sup>3</sup> kan etter søkand gis konsesjon inntil denne størrelsen.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Dersom et anlegg har vært i drift i mer enn 3 år, kan det etter søknad gis konsesjon for utvidelse slik at det samlede volum blir på inntil 8.000m<sup>3</sup> .</article></article><article class="legalArticle" data-lovdata-URL="LTI/forskrift/1983-09-30-1497/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tillatelse for økning av oppdrettsvolumet i anlegg, kan etter søkand gis dersom volumutvidelse ikke vil være i strid med bestemmelsene i § 3 i lov av 15. mai 1981 nr. 19 om bygging m.v. av anlegg for klekking av rogn og for oppdrett av fisk og skalldyr.</article></article><article class="legalArticle" data-lovdata-URL="LTI/forskrift/1983-09-30-1497/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved tildeling av konsesjon for oppdrettsanlegg som omfattes av disse forskrifter, skal det innen de hovedmålsettinger som framgår av § 1 i lov av 15. mai 1981 nr. 19 om bygging m.v. av anlegg for klekking av rogn og for oppdrett av fisk og skalldyr spesielt legges vekt på følgende:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">at anleggene lokaliseres til næringssvake områder,</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">at en ved konsesjonstildeling fremmer oppbyggingen av et faglig miljø og gir mulighet for samarbeidstiltak som kan styrke lønnsomheten i oppdrettsnæringen,</article></article></li><li data-li-identifier="3." data-name="3."><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">at mindre fisketilvirkningsanlegg og fiskemottak i næringssvake områder får tilleggsaktiviteter gjennom oppdrettsvirksomhet som kan gi bedre økonomisk driftsgrunnlag.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Under ellers like vilkår skal søknader fra personer som har faglige og praktiske forutsetninger for å fremme forsvarlig og økonomisk drift av oppdrettsanlegg prioriteres ved konsesjonstildeling.</article></article><article class="legalArticle" data-lovdata-URL="LTI/forskrift/1983-09-30-1497/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Konsesjon for oppdrett av matfisk i forsknings- og forsøkssammenheng og til undervisningsformål samt stamfiskanlegg, kan gis uavhengig av de øvrige bestemmelsene i disse forskriftene.</article></article><article class="legalArticle" data-lovdata-URL="LTI/forskrift/1983-09-30-1497/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Disse forskriftene trer i kraft straks. Samtidig oppheves midlertidige forskrifter av 15. mai 1981 om tildeling av konsesjon for oppdrett av matfisk av laks, ørret og røyearter samt krysninger av disse.</article></article></main></body></html>