<!DOCTYPE html><html lang="no"><head><title>Forskrift om endring i forskrift om måling av fartøyer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">FOR-1983-01-25-62</dd><dt class="dokid">DokumentID</dt><dd class="dokid">LTI/forskrift/1983-01-25-62</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 2</dd><dt class="dateInForce">I kraft fra</dt><dd class="dateInForce">1983-01-25</dd><dt class="changesToDocuments">Endrer</dt><dd class="changesToDocuments"><ul><li>forskrift/1982-06-14-1044</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1964-06-19-20/§1</li><li>lov/1964-06-19-20/§3</li><li>lov/1964-06-19-20/§6</li></ul></dd><dt class="dateOfPublication">Kunngjort</dt><dd class="dateOfPublication">1983-02-11</dd><dt class="title">Tittel</dt><dd class="title">Forskrift om endring i forskrift om måling av fartøyer.</dd><dt class="refid">RefID</dt><dd class="refid">forskrift/1983-01-25-62</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om måling av fartøyer.<ul class="tocSubUl"><li>1.</li><li>2.</li><li>3.</li><li>4.</li><li>5.</li><li>6.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-01-25-62" id="dokument"><h1>Forskrift om endring i forskrift om måling av fartøyer.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 25. januar 1983, med hjemmel i lov av 19. juni 1964 nr. 20 om måling av fartøyer, § 1, § 3 og § 6, fastsatt endringer i forskrift nr. 1044 av 14. juni 1982 om måling av fartøyer.</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-01-25-62/KAPITTEL_1" data-partID="k1"><h2 data-text-align="center">1.</h2><article class="defaultP">§ 9 fjerde ledd blir nytt femte ledd i samme paragraf.</article> <article class="defaultP" margin-top="true">Nytt fjerde ledd i § 9 skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Inntil 18. juli 1994 kan fartøy som faller inn under overgangsbestemmelsene i § 20 få utledet bruttotonnasjen ved den ekvivalente beregningsmetoden for bruttotonnasje etter 1947-konvensjonens måleregler som er angitt i § 20. Fartøy med en lengde lik eller større enn 24 meter, men under 4.000 tonnasjeenheter brutto etter 1969-konvensjonen, som faller utenfor bestemmelsene i § 20 kan få innført i fartøyets sikkerhetssertifikater, eventuelt farts- eller passasjersertifikat, bruttotonnasjen målt etter 1947-konvensjonens måleregler, såfremt denne tonnasje er mindre enn 1.600 registertonn.</article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-01-25-62/KAPITTEL_2" data-partID="k2"><h2 data-text-align="center">2.</h2><article class="defaultP">§ 11 åttende ledd skal lyde:</article><article class="legalP" data-absoluteaddress="/kapittel/2/ledd/1/" id="kapittel-2-ledd-1">For eksisterende fartøy utsteder Sjøfartsdirektoratet etter søknad også særskilte målebrev for passering av Suez- og Panamakanalene. For nytt eller ombygd fartøy utstedes slikt målebrev av Sjøfartsdirektoratet eller den som av Sjøfartsdirektoratet dertil er bemyndiget.</article> <article class="defaultP" margin-top="true">Nytt niende ledd i § 11 skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Etter søknad utfører Sjøfartsdirektoratet også eventuelle andre målingsoppgaver som det måtte være behov for.</article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-01-25-62/KAPITTEL_3" data-partID="k3"><h2 data-text-align="center">3.</h2><article class="defaultP">§ 12 nr. 1 endres til:</article><article class="legalP" data-absoluteaddress="/kapittel/3/ledd/1/" id="kapittel-3-ledd-1">For fartøyer som er utstyrt med «Internasjonalt Målebrev (1969)» skal bruttotonnasjen som fremgår av dette målebrev legges til grunn, forutsatt at fartøyet ikke er utstyrt med målebrev i samsvar med nr. 2, eller faller inn under bestemmelsen i nr. 6.</article> <article class="defaultP" margin-top="true">Nytt nr. 6 i § 12 skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">For fartøy som har fått innført bruttotonnasjen etter 1947-konvensjonen i sikkerhetssertifikatene, eventuelt farts- eller passasjersertifikat, i samsvar med § 9 fjerde ledd, skal denne tonnasje legges til grunn.</article> <article class="defaultP" margin-top="true">Nytt nr. 7 i § 12 skal lyde:</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Bruttotonnasjen nevnt i nr. 1-6 ovenfor skal legges til grunn uendret, uten hensyn til om angjeldende parameter er oppgitt i annen måleenhet.</article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1983-01-25-62/KAPITTEL_4" data-partID="k4"><h2 data-text-align="center">4.</h2><article class="defaultP">§ 19 første ledd endres til:</article><article class="legalP" data-absoluteaddress="/kapittel/4/ledd/1/" id="kapittel-4-ledd-1">Bestemmelsene i denne paragraf gjelder for fartøyer som ikke tidligere er målt av norske myndigheter eller som ombygges og som har en lengde (L), jfr. § 1 nr. 8, mindre enn 24 meter.</article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1983-01-25-62/KAPITTEL_5" data-partID="k5"><h2 data-text-align="center">5.</h2><article class="defaultP">§ 20 første ledd nr. 2 endres til:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/5/punkt/1/" id="kapittel-5-punkt-1"><span class="data-originalId">2.</span><article class="legalP" data-absoluteaddress="/kapittel/5/punkt/1/ledd/1/" id="kapittel-5-punkt-1-ledd-1">eksisterende fartøy som undergår forandringer eller ombygninger som Sjøfartsdirektoratet mener vil forårsake en vesentlig endring i fartøyets hittil gjeldende bruttotonnasje, jfr. 1969-konvensjonens artikkel 3,2.b). For slikt fartøy kan dog ikke bruttotonnasjen fastsatt etter bestemmelsene i denne paragraf settes mindre enn fartøyets bruttotonnasje før ombygningen, fastsatt i samsvar med 1947-konvensjonens måleregler, såfremt ikke også fartøyets hoveddimensjoner er blitt redusert ved ombygningen.</article></article></li></ul></article> <article class="defaultP" margin-top="true">§ 20 tredje ledd endres til:</article><article class="legalP" data-absoluteaddress="/kapittel/5/ledd/1/" id="kapittel-5-ledd-1">I første og annet ledd er (L), (d) og (D) som definert henholdsvis i § 1 nr. 8 i denne forskrift, Regel 4 (2) og Regel 2 (2) i 1969-konvensjonen med den tillempning at værtette åpninger i skipssidene for ombord- og ilandføring av last eller for setting og draging av fiskeredskaper ikke medfører at dybden i risset (D) endres. Faktoren (F) kan ikke tas mindre enn 0,20 for noe fartøy.</article> <article class="defaultP" margin-top="true">§ 20 sjette og syvende ledd blir henholdsvis syvende og åttende ledd i samme paragraf.</article> <article class="defaultP" margin-top="true">Nytt sjette ledd i § 20 skal lyde:</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Bruttotonnasjen etter denne paragraf kan ikke settes mindre enn 100 dersom fartøyet er over 100 tonnasjeenheter brutto målt etter 1969-konvensjonen.</article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1983-01-25-62/KAPITTEL_6" data-partID="k6"><h2 data-text-align="center">6.</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Denne forskrift trer i kraft straks.</article><article class="legalP" data-absoluteaddress="/kapittel/6/ledd/2/" id="kapittel-6-ledd-2">Forskriften vil bli inntatt i Skipskontrollens Regler og omtalt i Meddelelser fra Sjøfartsdirektoratet, men kan også fås ved henvendelse til Sjøfartsdirektoratet, Postboks 8123 Dep., Oslo 1.</article></section></main></body></html>