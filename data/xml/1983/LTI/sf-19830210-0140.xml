<!DOCTYPE html><html lang="no"><head><title>Forskrift for obligasjonsmarkedet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:37</dd><dt class="legacyID">Datokode</dt><dd class="legacyID">FOR-1983-02-10-140</dd><dt class="dokid">DokumentID</dt><dd class="dokid">LTI/forskrift/1983-02-10-140</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 4</dd><dt class="dateInForce">I kraft fra</dt><dd class="dateInForce">1983-02-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2/§15</li><li>forskrift/1971-06-18-4893</li></ul></dd><dt class="dateOfPublication">Kunngjort</dt><dd class="dateOfPublication">1983-03-08</dd><dt class="title">Tittel</dt><dd class="title">Forskrift for obligasjonsmarkedet.</dd><dt class="refid">RefID</dt><dd class="refid">forskrift/1983-02-10-140</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for obligasjonsmarkedet.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-02-10-140" id="dokument"><h1>Forskrift for obligasjonsmarkedet.</h1><article class="legalP" data-absoluteaddress="/ledd/1/" id="ledd-1">Med hjemmel i lov 25. juni 1965 nr. 2 om adgang til regulering av penge- og kredittforholdene § 15, jf. kgl.res. av 18. juni 1971, har Finansdepartementet 10. februar 1983 fastsatt følgende forskrifter:</article><article class="legalArticle" data-lovdata-URL="LTI/forskrift/1983-02-10-140/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Lån til valutainnlendinger mot utstedelse av ihendehaverobligasjoner kan tas opp uten forhåndssamtykke av Finansdepartementet hvis lånebeløpet utgjør 25 mill. kroner eller mer og legges ut til offentlig tegning. For emisjoner fra kredittforetak vises til §§ 3, 4 og 11. Ved offentlig tegning må alle lån emitteres og selges gjennom de autoriserte fonds- og aksjemeglerforretninger eller bankers fondsavdelinger. Før et lån legges ut til offentlig tegning, må det være dannet et garantikonsortium som sikrer avsetningen av hele lånet, og det må være skriftlig bekreftet fra Børskomiteen i Oslo at prospektet oppfyller de kravene til informasjon som stilles i reglementet for Oslo Børs for å få lånet opptatt til børsnoteringen. Når lånet er tegnet og innbetalt, må det søkes opptatt til børsnotering.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Kredittforetak kan foreta offentlige emisjoner selv om det ikke er dannet garantikonsortium. Slike offentlige emisjoner fra kredittforetak uten garantikonsortium vil også kunne tas opp til notering på Oslo Børs. For øvrig gjelder § 1 ved offentlige emisjoner for kredittforetak.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">For prosjekter som delfinansieres over obligasjonsmarkedet – ved direkte låneopptak eller indirekte ved låneopptak gjennom et kredittforetak – er det investeringskostnadene som kan delfinansieres.</article></article><article class="legalArticle" data-lovdata-URL="LTI/forskrift/1983-02-10-140/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Lån mot utstedelse av konvertible obligasjoner (jf. aksjelovens § 5-1) kan tas opp uten samtykke av Finansdepartementet selv om lånebeløpet er mindre enn 25 mill. kroner. For øvrig gjelder bestemmelsene i § 1.</article></article><article class="legalArticle" data-lovdata-URL="LTI/forskrift/1983-02-10-140/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Finansinstitusjoner som etter sine vedtekter kan ta opp lån mot utstedelse av ihendehaverobligasjoner (kredittforetak), kan gjøre dette uten forhåndssamtykke fra Finansdepartementet i det enkelte tilfellet og uten å måtte følge bestemmelsene i § 1. For emisjonstillatelser fra kredittforetak vises til §§ 4 og 11. Banker, forsikringsselskaper, pensjonskasser, leasingselskaper og andre finansinstitusjoner kan ikke ta opp lån mot utstedelse av ihendehaverobligasjoner. Dette gjelder både direkte salg av ihendehaverobligasjoner i markedet og indirekte ved låneopptak gjennom et kredittforetak. Det som gjelder for andre finansinstitusjoner gjelder også for selskap hvor finansinstitusjoner direkte eller indirekte (via andre eiere) til sammen eier mer enn 50 pst.</article></article><article class="legalArticle" data-lovdata-URL="LTI/forskrift/1983-02-10-140/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Lån som nevnt i §§ 1 og 3, kan likevel ikke tas opp uten samtykke når:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Lånet skal nyttes til finansiering av nye eller brukte boliger, andre boligformål eller når boliger stilles som pant. Når det er gitt samtykke til opptak av lån til boligformål, kan lånene gis uavhengig av begrensningene i pkt. 2, 5, 6 og 7 i denne paragraf.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Lånet skal nyttes til finansiering av bygg som er ferdigbygget før 1. januar 1980. Denne begrensning gjelder ikke industribygg. Bygget anses å være ferdig den dato det blir utstedt ferdigattest, eventuelt gitt skriftlig brukstillatelse, av bygningskontrollen i den kommunen der bygget er oppført.</article><article class="legalP" data-absoluteaddress="/paragraf/4/ledd/1/punkt/2/ledd/2/" id="paragraf-4-ledd-1-punkt-2-ledd-2">Ved vesentlige ombygginger/rehabiliteringer kan investeringskostnadene delfinansieres over obligasjonsmarkedet selv om det bygg som ombygges/rehabiliteres er ferdigbygget før 1. januar 1980.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Lånet skal nyttes til finansiering av oljeleting eller oljeproduksjon eller virksomhet som har sammenheng med dette.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Lånet skal nyttes til finansiering av skip, herunder fiskebåter, eller borerigger.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">Lånet skal nyttes av en kommune, en kommunal bedrift eller et foretak med kommunale eierinteresser. Lån til fylkeskommunalt industriutleiebygg krever ikke samtykke. Industriutleiebygg er fylkeskommunalt når fylket har minst 50 pst av eierinteressene i bygget. Hvis fylkets eierinteresser er mindre enn 50 pst, kreves det altså samtykke på vanlig måte.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/4/ledd/1/punkt/6/" id="paragraf-4-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/4/ledd/1/punkt/6/ledd/1/" id="paragraf-4-ledd-1-punkt-6-ledd-1">Opptaket av ihendehaverobligasjonslån – eller utlånet fra kredittforetak som er nevnt i § 3- er helt eller delvis garantert av en kommune eller av et kommunalt foretak; eller låntaker, eventuelt låntaker i et kredittforetak som er nevnt i § 3, driver virksomhet som er garantert av en kommune eller av et kommunalt foretak. Samtykke kreves også dersom låntaker mottar støtte fra disse i en slik form at støttens størrelse kan eller vil avhenge av innlånsvilkårene.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/4/ledd/1/punkt/7/" id="paragraf-4-ledd-1-punkt-7"><span class="data-originalId">7.</span><article class="legalP" data-absoluteaddress="/paragraf/4/ledd/1/punkt/7/ledd/1/" id="paragraf-4-ledd-1-punkt-7-ledd-1">Opptaket av ihendehaverobligasjonslån – eller utlånet fra kredittforetak som er nevnt i § 3- er garantert av staten; eller låntaker driver virksomhet som er garantert av staten, eller låntaker mottar statsstøtte i en slik form at støttens størrelse kan eller vil avhenge av innlånsvilkårene.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Lån til vernede bedrifter og ideelle organisasjoner er unntatt fra begrensningene i pkt. 5, 6 og 7 over når deres låneopptak ikke er en ren avlastning av kommunale låneopptak.</article></article><article class="legalArticle" data-lovdata-URL="LTI/forskrift/1983-02-10-140/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad om samtykke til å ta opp lån hvor det etter disse forskrifter kreves forhåndssamtykke, skal sendes Finansdepartementet med gjenpart til Norges Bank. Søknad om samtykke til å ta opp slike lån som beskrives i punktene 5, 6 og 7 i § 4 med unntak av lån til kraftverk med kommunale eierintereser eller garantier skal sendes Kommunaldepartementet med gjenpart til Finansdepartementet og Norges Bank. Søknad om lån til kraftverk med kommunale eierinteresser eller garantier skal sendes Olje- og energidepartementet med gjenpart til Finansdepartementet og Norges Bank. Hvis det er tvil om det kreves samtykke, sendes søknaden til Norges Bank med gjenpart til Finansdepartementet. I søknaden må det gis utførlige opplysninger om hva som er formålet med låneopptaket. Før slike søknader avgjøres i Finansdepartementet, skal Norges Bank ha hatt anledning til å uttale seg. Norges Bank kan be låntakeren om opplysninger den trenger for å vurdere søknaden.</article></article><article class="legalArticle" data-lovdata-URL="LTI/forskrift/1983-02-10-140/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Før et lån som omfattes av disse forskrifter tas opp, skal det sendes melding til Norges Bank. Dette gjelder også lån som tas opp etter at samtykke er gitt av Finansdepartementet. Meldingen skal gis av den som forestår låneopptaket. Meldinger skal inneholde navn på låntaker, lånets størrelse og hva lånet skal nyttes til. Det skal opplyses om planlagt tidspunkt for låneopptaket, innbetalingsdato, rentesats, emisjonskurs, løpetid, avdragsvilkår og provisjoner. I de tilfelle det kreves garantikonsortium, skal navnene på deltakerne oppgis, og dersom lånet er garantert, skal det opplyses om dette. Låneopptaket skal ikke gjennomføres før låntakeren eller den som forestår lånet, har mottatt bekreftelse fra Norges Bank om at vilkårene for låneopptaket er til stede.</article></article><article class="legalArticle" data-lovdata-URL="LTI/forskrift/1983-02-10-140/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved offentlig tegning må den som forestår emisjonen, gjøre tegningsresultatet kjent for Norges Bank og Oslo Børs straks tegningsfristen er utløpt.</article></article><article class="legalArticle" data-lovdata-URL="LTI/forskrift/1983-02-10-140/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Etter at et lån er tatt opp, skal det senest syv dager etter at lånesummen er innbetalt, sendes melding til Norges Bank og Oslo Børs om resultatet. Det skal i meldingen gis de samme opplysninger som nevnt i § 6.1 tillegg skal det ved offentlig tegning opplyses hvilket beløp de enkelte tegningssteder har tegnet og er blitt tildelt, og hvilket beløp garantistene samlet har overtatt som følge av sin garantistillelse. Det beløp som garantisten(e) har overtatt som følge av sin garantistillelse, er lik differansen mellom det totale beløp garantisten(e) overtar, og det beløp de(n) overtar som følge av sin egen tegning i lånet. Meldingen skal gis av den som har forestått låneopptaket.</article></article><article class="legalArticle" data-lovdata-URL="LTI/forskrift/1983-02-10-140/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Det settes en maksimal grense for det enkelte lånopptak på obligasjonsmarkedet til 300 mill. kroner. Samme låntaker kan ikke oppta lån på obligasjonsmarkedet med mindre enn 6 måneders mellomrom. Begrensningene på 300 mill. kroner og 6 måneder gjelder ikke for kredittforetakene eller når det er gitt emisjonstillatelser etter § 4.</article></article><article class="legalArticle" data-lovdata-URL="LTI/forskrift/1983-02-10-140/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ved opptak av ihendehaverobligasjonslån og ved utlån fra kredittforetak som skal nyttes til næringsvirksomhet, forutsettes det at avdragstiden ikke settes lengre enn prosjektenes tekniske/økonomiske levetid.</article></article><article class="legalArticle" data-lovdata-URL="LTI/forskrift/1983-02-10-140/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Rammer for de emisjonstillatelser som kan gis for kredittforetak, eksklusive skipsfinansieringsinstituttene. Eksportfinans, Industribanken og Kommunalbanken, fastsettes særskilt av Finansdepartementet.</article></article><article class="legalArticle" data-lovdata-URL="LTI/forskrift/1983-02-10-140/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Opptak av ihendehaverobligasjonslån eller utlån fra kredittforetak kan ikke foretas når en finansinstitusjon garanterer opptaket eller utlånet. Dette gjelder ikke skipsfinansieringsinstituttene og Eksportfinans. Slike lån kan heller ikke foretas når lånene helt eller delvis skal nyttes til byggelån eller til finansiering av løpende driftsformål.</article></article><article class="legalArticle" data-lovdata-URL="LTI/forskrift/1983-02-10-140/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Det som i disse forskrifter er fastsatt for lån mot utstedelse av ihendehaverobligasjoner, gjelder tilsvarende for lån som gis av syv eller flere långivere uten at slike obligasjoner blir utstedt. Det kan imidlertid tas opp andelslån på inntil 5 mill. kroner uten at det kreves samtykke fra Finansdepartementet, forutsatt at lånebevisene ikke lyder på ihendehaveren.</article></article><article class="legalArticle" data-lovdata-URL="LTI/forskrift/1983-02-10-140/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Hvor det etter disse forskrifter kreves samtykke av Finansdepartementet, gjelder dette selv om lånet først deles opp eller lånedokumentene først omsettes til flere etter at lånebeløpet er utbetalt til debitor.</article></article><article class="legalArticle" data-lovdata-URL="LTI/forskrift/1983-02-10-140/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Finansdepartementet kan gjøre unntak fra forskriftene.</article></article><article class="legalArticle" data-lovdata-URL="LTI/forskrift/1983-02-10-140/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>.</h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">De nye forskriftene gjelder for lån som klareres i Norges Bank eller Finansdepartementet fra og med 10. februar 1983.</article></article></main></body></html>