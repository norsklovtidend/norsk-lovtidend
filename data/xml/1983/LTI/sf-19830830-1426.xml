<!DOCTYPE html><html lang="no"><head><title>Forskrift for Edelmetallkontrollens organisasjon og virksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:07</dd><dt class="legacyID">Datokode</dt><dd class="legacyID">FOR-1983-08-30-1426</dd><dt class="dokid">DokumentID</dt><dd class="dokid">LTI/forskrift/1983-08-30-1426</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 19</dd><dt class="dateInForce">I kraft fra</dt><dd class="dateInForce">1983-11-06</dd><dt class="changesToDocuments">Endrer</dt><dd class="changesToDocuments"><ul><li>lov/1983-01-07-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1983-06-10-1099</li><li>lov/1891-06-06-2</li></ul></dd><dt class="dateOfPublication">Kunngjort</dt><dd class="dateOfPublication">1983-10-06</dd><dt class="title">Tittel</dt><dd class="title">Forskrift for Edelmetallkontrollens organisasjon og virksomhet.</dd><dt class="miscInformation">Annet om dokumentet</dt><dd class="miscInformation">Fastsatt av Forbruker- og administrasjonsdepartementet 30. august 1983 i medhold av kgl.res. av 10. juni 1983, med hjemmel i lov av 6. juni 1891 nr. 2 med endring av 7. januar 1983 nr. 1.</dd><dt class="refid">RefID</dt><dd class="refid">forskrift/1983-08-30-1426</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for Edelmetallkontrollens organisasjon og virksomhet.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-08-30-1426" id="dokument"><h1>Forskrift for Edelmetallkontrollens organisasjon og virksomhet.</h1><article class="legalArticle" data-lovdata-URL="LTI/forskrift/1983-08-30-1426/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Edelmetallkontrollen er en frittstående institusjon som skal føre kontroll med edelmetallers finhet m.v. i henhold til lov av 6. juni 1891 nr. 2 om Guld-, Sølv-, og Platinavarers Finhed og Stempling m.v.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Edelmetallkontrollen finansieres ved årlige tilskudd fra Norges Gullsmedforbund, og avgifter på institusjonens tjenester, jf. lovens § 6 fjerde ledd.</article></article><article class="legalArticle" data-lovdata-URL="LTI/forskrift/1983-08-30-1426/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Edelmetallkontrollen har et styre på tre medlemmer som oppnevnes av departementet. Ett medlem oppnevnes etter forslag fra Forbrukerrådet, og ett oppnevnes etter forsalg fra Norges Gullsmedforbund. Departementet bestemmer hvem som skal være formann. Styret oppnevnes for tre år av gangen.</article></article><article class="legalArticle" data-lovdata-URL="LTI/forskrift/1983-08-30-1426/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Styremøte holdes minst fire ganger i året, og ellers når minst ett av medlemmene ønsker det. Formannen sammenkaller til styremøte.</article></article><article class="legalArticle" data-lovdata-URL="LTI/forskrift/1983-08-30-1426/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Styret har det overordnede ansvaret for Edelmetallkontrollens virksomhet. Det skal<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">utarbeide arbeidsinstrukser, budsjett og arbeidsplaner for virksomheten, og forelegge budsjettet for departementet til godkjenning.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">foreslå tekniske forskrifter som er nødvendig for Edelmetallkontrollens virksomhet, jf. lovens § 2 annet ledd.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">foreslå forskrifter om beregning og oppkreving av avgifter, jf. lovens § 6 siste ledd.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">føre kontroll med at virksomheten drives innenfor lover, forskrifter, arbeidsplaner og godkjent budsjett.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">legge fram for departementet årsmelding og revidert regnskap innen tre måneder etter utløpet av hvert år.</article></article></li></ul></article></article><article class="legalArticle" data-lovdata-URL="LTI/forskrift/1983-08-30-1426/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Edelmetallkontrollen skal være prøvekontor med autorisasjon til å utføre de oppgaver som følger av konvensjonen av 15. november 1972 om kontroll og merking av edle metaller. Styret har ansvaret for Edelmetallkontrollens deltaking i den stående komité som administrerer konvensjonen.</article></article><article class="legalArticle" data-lovdata-URL="LTI/forskrift/1983-08-30-1426/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Styret ansetter personale til Edelmetallkontrollen.</article></article><article class="legalArticle" data-lovdata-URL="LTI/forskrift/1983-08-30-1426/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Edelmetallkontrollen skal ha en edelmetallguardein som daglig leder.</article></article><article class="legalArticle" data-lovdata-URL="LTI/forskrift/1983-08-30-1426/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Når ansatte i Edelmetallkontrollen foretar kontroll skal de være utstyrt med legitimasjon. Den som blir kontrollert, jf. lovens § 6, har rett til å kreve at kontrolløren legitimerer seg. Anmoder kontrolløren om å få utlevert varer for nærmere analyse eller kontroll, skal det gis kvittering.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Det skal føres protokoll over kontrollforretningene. Reglene i forvaltningsloven § 15 (fremgangsmåtene ved gransking o.l.) får anvendelse.</article></article><article class="legalArticle" data-lovdata-URL="LTI/forskrift/1983-08-30-1426/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Det utarbeides regler for erstatningsansvar i forbindelse med prøvetaking og kontroll m.v. som Edelmatallkontrollen foretar. Er det uenighet om varens verdi eller skadens størrelse, skal spørsmålet avgjøres av takstmann som partene er enige om. Blir partene ikke enig, oppnevnes taktsmann av departementet. Styret har ansvaret for å tegne og opprettholde nødvendige forsikringer, herunder ansvarsforsikring.</article></article></main></body></html>