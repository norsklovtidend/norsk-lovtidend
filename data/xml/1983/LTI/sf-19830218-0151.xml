<!DOCTYPE html><html lang="no"><head><title>Forskrift om produkter framstilt av blandinger av findelte animalske råvarer eller blandinger av findelte animalske og vegetabilske råvarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">FOR-1983-02-18-151</dd><dt class="dokid">DokumentID</dt><dd class="dokid">LTI/forskrift/1983-02-18-151</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 4</dd><dt class="dateInForce">I kraft fra</dt><dd class="dateInForce">1983-04-08</dd><dt class="changesToDocuments">Endrer</dt><dd class="changesToDocuments"><ul><li>lov/1983-02-18-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3</li></ul></dd><dt class="dateOfPublication">Kunngjort</dt><dd class="dateOfPublication">1983-03-08</dd><dt class="title">Tittel</dt><dd class="title">Forskrift om produkter framstilt av blandinger av findelte animalske råvarer eller blandinger av findelte animalske og vegetabilske råvarer.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 18. februar 1983 med hjemmel i lov 19. mai 1933 nr. 3 om tilsyn med næringsmidler m.v. med endringer seinest i lov av 18. februar 1983 nr. 2. Fremmet av Sosialdepartementet.</dd><dt class="refid">RefID</dt><dd class="refid">forskrift/1983-02-18-151</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om produkter framstilt av blandinger av findelte animalske råvarer eller blandinger av findelte animalske og vegetabilske råvarer.<ul class="tocSubUl"><li>Omfang og definisjoner.<ul class="tocSubUl"><li>§ 1. Omfang.</li><li>§ 2. Definisjoner.</li><li>§ 3. Hygieniske bestemmelser.</li></ul></li><li>Bestemmelser om lagring og frambud av blandingsprodukter og om tining og re frysing av fryste blandingsprodukter.<ul class="tocSubUl"><li>§ 4. Generelt.</li><li>§ 5. Frambud av uemballerte blandingsprodukter.</li><li>§ 6. Frambud av rå blandingsprodukter.</li><li>§ 7. Tining av fryste blandingsprodukter.</li></ul></li><li>Bestemmelser om blandingsproduktenes sammensetning.<ul class="tocSubUl"><li>§ 8.</li></ul></li><li>Merking og markedsføring.<ul class="tocSubUl"><li>§ 9. Generelt.</li><li>§ 10. Navn.</li><li>§ 11. Sammensetning.</li><li>§ 12. Merking av fettinnhold.</li><li>§ 13. Merking av tørkede råvarer og tørrvareblandinger.</li></ul></li><li>Administrative bestemmelser.<ul class="tocSubUl"><li>§ 14. Utfyllende bestemmelser.</li><li>§ 15. Dispensasjoner.</li><li>§ 16. Vedtak.</li><li>§ 17. Straffebestemmelser.</li><li>§ 18. Ikrafttredelse.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1983-02-18-151" id="dokument"><h1>Forskrift om produkter framstilt av blandinger av findelte animalske råvarer eller blandinger av findelte animalske og vegetabilske råvarer.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-02-18-151/KAPITTEL_1" data-partID="k1"><h2>Omfang og definisjoner.</h2><article class="legalArticle" data-lovdata-URL="LTI/forskrift/1983-02-18-151/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Omfang.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskriften omfatter produkter framstilt ved bearbeiding av blandinger av findelte animalske råvarer eller blandinger av findelte animalske og vegetabilske råvarer, og som ikke omfattes av andre bestemmelser. Slike produkter omtales heretter som blandingsprodukter.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Forskriften omfatter blandingsprodukter i fersk, konservert eller på annen måte bearbeidet tilstand.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">I tvilstilfeller avgjør Helsedirektoratet om en vare kommer inn under denne forskriften.</article></article><article class="legalArticle" data-lovdata-URL="LTI/forskrift/1983-02-18-151/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/2/punkt/1/" id="kapittel-1-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/2/punkt/1/ledd/1/" id="kapittel-1-paragraf-2-punkt-1-ledd-1"><i>Spekede blandingsprodukter</i> – er blandingsprodukter som er gjort holdbare ved salting, tørking og eventuelt fermentering. De kan være røkte. Spekede blandingsprodukter skal ha en vannaktivitet på maksimum 0,90.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/2/punkt/2/" id="kapittel-1-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/2/punkt/2/ledd/1/" id="kapittel-1-paragraf-2-punkt-2-ledd-1"><i>Sammensatte produkter</i> – er næringsmidler som består av flere bestanddeler, og hvor de enkelte bestanddeler er synlige eller kan skilles ut i det ferdige produktet.</article></article></li></ul></article><article class="legalArticle" data-lovdata-URL="LTI/forskrift/1983-02-18-151/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hygieniske bestemmelser.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Produksjon, lagring, transport, frambud og import av råvarer og ferdige blandingsprodukter skal tilfredsstille kravene i Hygieneforskrift for produksjon og frambud m.v. av næringsmidler og evt. hygienekrav i spesielle forskrifter.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Alle råvarer som brukes ved framstilling av blandingsprodukter skal være av god hygienisk kvalitet.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">I tvilstilfeller avgjør næringsmiddelkontrollen om en råvare er av tilfredsstillende kvalitet.</article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">Dersom det i spesielle forskrifter stilles hygieniske krav til råvarer som inngår i blandingsproduktene, skal råvarene tilfredsstille disse kravene.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-02-18-151/KAPITTEL_2" data-partID="k2"><h2>Bestemmelser om lagring og frambud av blandingsprodukter og om tining og re frysing av fryste blandingsprodukter.</h2><article class="legalArticle" data-lovdata-URL="LTI/forskrift/1983-02-18-151/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Generelt.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Lagring, frambud, tining og refrysing av blandingsprodukter skal, når ikke annet er bestemt, tilfredsstille kravene i Hygieneforskrift for produksjon og frambud m.v. av næringsmidler.</article></article><article class="legalArticle" data-lovdata-URL="LTI/forskrift/1983-02-18-151/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Frambud av uemballerte blandingsprodukter.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Det vises til bestemmelsene i Generell forskrift for produksjon og frambud m.v. av næringsmidler og Hygieneforskrift for produksjon og frambud m.v. av næringsmidler.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Ved frambud av uemballerte blandingsprodukter fra ferskvaredisk, ferskvareavdeling eller ferskvareavdeling godkjent for pakking, skal blandingsproduktene plasseres i en egen seksjon av disken atskilt fra andre næringsmidler. Denne seksjonen skal være merket med et skilt hvor navnet «Blandingsprodukter» tydelig viser at seksjonen inneholder slike produkter.</article></article><article class="legalArticle" data-lovdata-URL="LTI/forskrift/1983-02-18-151/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Frambud av rå blandingsprodukter.</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Frambud av rå blandingsprodukter som kjølt, fersk vare tillates bare på produksjonsdagen og dagen etter.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Forøvrig skal alle rå blandingsprodukter leveres fryst fra produsent og frambys i fryst tilstand.</article></article><article class="legalArticle" data-lovdata-URL="LTI/forskrift/1983-02-18-151/§7" data-name="§7" data-partID="§7" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tining av fryste blandingsprodukter.</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Tining av fryste blandingsprodukter for frambud som kjølt vare skal skje i kjølerom med tilfredsstillende kapasitet. Mindre bedrifter som har liten kjøleromskapasitet kan, etter samråd med næringsmiddelkontrollen, få tillatelse til å tine slike varer i begrenset omfang i bedriftens kjølte salgsdisker.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-02-18-151/KAPITTEL_3" data-partID="k3"><h2>Bestemmelser om blandingsproduktenes sammensetning.</h2><article class="legalArticle" data-lovdata-URL="LTI/forskrift/1983-02-18-151/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Alle råvarer av animalsk eller vegetabilsk opprinnelse som er egnet som råvare ved produksjon av næringsmidler, kan brukes ved produksjon av blandingsprodukter.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Dersom det i spesielle forskrifter er gitt bestemmelser om råvarer som inngår ved produksjon av blandingsprodukter, skal råvarene tilfredsstille disse bestemmelsene.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Tørkede råvarer i rein form og i blanding kan tilsettes ved produksjon av blandingsprodukter. Slike råvarer må bare frambys i lukket pakning som skal være merket i følge kravene i § 12.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Rå blandingsprodukter skal inneholde maksimum 15,0 % fett. Ferdig stekte eller kokte blandingsprodukter skal inneholde maksimum 18,0 % fett. Dette gjelder ikke for posteier som skal inneholde maksimum 23,0 % fett, og for Spekede produkter som skal inneholde maksimum 60,0 % fett i tørrstoffet.</article><article class="legalP" data-absoluteaddress="/kapittel/3/paragraf/1/ledd/5/" id="kapittel-3-paragraf-1-ledd-5">Vanninnholdet i fettfri vare skal være maksimum 80,0 %.</article><article class="legalP" data-absoluteaddress="/kapittel/3/paragraf/1/ledd/6/" id="kapittel-3-paragraf-1-ledd-6">Det stilles ikke noe generelt krav til proteininnholdet i blandingsproduktene, men Helsedirektoratet kan utforme slike krav og krav til den relative andelen av bindevevsprotein i produktene.</article><article class="legalP" data-absoluteaddress="/kapittel/3/paragraf/1/ledd/7/" id="kapittel-3-paragraf-1-ledd-7">Blandingsprodukter som frambys med varebetegnelser eller under omstendigheter som gir inntrykk av at produktene inneholder mindre fett enn vanlige produkter, kan ikke inneholde mer fett enn henholdsvis 9,0 % for rå produkter, 11,0 % for ferdig stekte eller kokte produkter og 14,0 % for posteier og lignende produkter.</article></article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1983-02-18-151/KAPITTEL_4" data-partID="k4"><h2>Merking og markedsføring.</h2><article class="legalArticle" data-lovdata-URL="LTI/forskrift/1983-02-18-151/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Generelt.</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Ferdigpakkede blandingsprodukter, også produkter som pakkes i siste salgsledd, skal merkes i henhold til gjeldende forskrift om merking av ferdigpakkede næringsmidler.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Ferdigpakkede, lett bedervelige blandingsprodukter skal merkes med holdbarhet og oppbevaringsmåte i samsvar med bestemmelsene i Generell forskrift for produksjon og frambud m.v. av næringsmidler.</article></article><article class="legalArticle" data-lovdata-URL="LTI/forskrift/1983-02-18-151/§10" data-name="§10" data-partID="§10" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Navn.</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Varebetegnelsen må ikke inneholde navn på enkeltråstoffer eller ha andre tradisjonsbundne navn dersom dette kan gi muligheter for forveksling med produkter som reguleres av andre forskrifter.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Betegnelser som vanligvis forbindes med hele reine kjøttprodukter, kan ikke benyttes ved deklarasjon av blandingsprodukter.</article><article class="legalP" data-absoluteaddress="/kapittel/4/paragraf/2/ledd/3/" id="kapittel-4-paragraf-2-ledd-3">Ved frambud og markedsføring av blandingsprodukter skal betegnelsen «Blandingsprodukt» være oppført med klare og lett leselige bokstaver i umiddelbar tilknytning til varebetegnelsen slik at det går tydelig fram at det dreier seg om blandingsprodukter.</article><article class="legalP" data-absoluteaddress="/kapittel/4/paragraf/2/ledd/4/" id="kapittel-4-paragraf-2-ledd-4">Ved servering eller lignende frambud av blandingsprodukter skal det på menyen, ved oppslag eller lignende gå klart fram hvilke produkter som er blandingsprodukter.</article></article><article class="legalArticle" data-lovdata-URL="LTI/forskrift/1983-02-18-151/§11" data-name="§11" data-partID="§11" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Sammensetning.</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Den enkelte bestanddels opprinnelse skal gå fram av deklarasjonen.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">Ved deklarasjon av proteinrike råvarer skal den inngående mengden omregnes til en vare med 20,0 % protein.</article><article class="legalP" data-absoluteaddress="/kapittel/4/paragraf/3/ledd/3/" id="kapittel-4-paragraf-3-ledd-3">Der det finnes særforskrifter for den enkelte råvare, skal denne deklareres i samsvar med den betegnelse for varen som er gitt i særforskriftene.</article></article><article class="legalArticle" data-lovdata-URL="LTI/forskrift/1983-02-18-151/§12" data-name="§12" data-partID="§12" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Merking av fettinnhold.</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Ved frambud av ferdigpakkede blandingsprodukter skal fettinnholdet angis på pakningen.</article></article><article class="legalArticle" data-lovdata-URL="LTI/forskrift/1983-02-18-151/§13" data-name="§13" data-partID="§13" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Merking av tørkede råvarer og tørrvareblandinger.</span></h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Tørkede råvarer og tørrvareblandinger skal være merket etter de samme krav som gjelder for ferdigpakkede næringsmidler. I tillegg gjelder følgende spesielle merkingskrav:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/5/ledd/1/punkt/1/" id="kapittel-4-paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/5/ledd/1/punkt/1/ledd/1/" id="kapittel-4-paragraf-5-ledd-1-punkt-1-ledd-1">Blandinger av tørkede råvarer skal i umiddelbar tilknytning til varebetegnelsen merkes «Tørrvareblanding til bruk i blandingsprodukter.».</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/5/ledd/1/punkt/2/" id="kapittel-4-paragraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/paragraf/5/ledd/1/punkt/2/ledd/1/" id="kapittel-4-paragraf-5-ledd-1-punkt-2-ledd-1">Den enkelte bestanddels opprinnelse skal gå fram av deklarasjonen. («Potetstivelse», «ingefær», «løk-oleoresin.»).</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/5/ledd/1/punkt/3/" id="kapittel-4-paragraf-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/5/ledd/1/punkt/3/ledd/1/" id="kapittel-4-paragraf-5-ledd-1-punkt-3-ledd-1">Med unntak for krydder skal den enkelte bestanddel angis på pakningen i gram pr. 100 gram vare.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/paragraf/5/ledd/1/punkt/4/" id="kapittel-4-paragraf-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/4/paragraf/5/ledd/1/punkt/4/ledd/1/" id="kapittel-4-paragraf-5-ledd-1-punkt-4-ledd-1">Analysedata for protein og stivelse skal angis på pakningen i gram pr. 100 gram vare.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/4/paragraf/5/ledd/1/punkt/5/" id="kapittel-4-paragraf-5-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/4/paragraf/5/ledd/1/punkt/5/ledd/1/" id="kapittel-4-paragraf-5-ledd-1-punkt-5-ledd-1">Tørrvareblandinger skal merkes med bruksanvisning som sikrer at blandingen brukes innenfor de rammer som settes i kvalitetsbestemmelsene i denne forskriften.</article></article></li></ul></article></article></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1983-02-18-151/KAPITTEL_5" data-partID="k5"><h2>Administrative bestemmelser.</h2><article class="legalArticle" data-lovdata-URL="LTI/forskrift/1983-02-18-151/§14" data-name="§14" data-partID="§14" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Utfyllende bestemmelser.</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Helsedirektoratet kan gi nærmere bestemmelser til utfylling av denne forskriften.</article></article><article class="legalArticle" data-lovdata-URL="LTI/forskrift/1983-02-18-151/§15" data-name="§15" data-partID="§15" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Dispensasjoner.</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Helsedirektoratet kan i spesielle tilfeller dispensere fra bestemmelser gitt i denne forskriften.</article></article><article class="legalArticle" data-lovdata-URL="LTI/forskrift/1983-02-18-151/§16" data-name="§16" data-partID="§16" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Vedtak.</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">I medhold av § 4 sjette ledd i lov av 19. mai 1933 nr. 3 om tilsyn med næringsmidler m.v. med endringer seinest i lov av 18. februar 1983 nr. 2 skal den kommunale eller interkommunale næringsmiddelkontrollen fatte vedtak etter denne forskriften.</article></article><article class="legalArticle" data-lovdata-URL="LTI/forskrift/1983-02-18-151/§17" data-name="§17" data-partID="§17" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Straffebestemmelser.</span></h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Overtredelse av denne forskriften, eller bestemmelser som er gitt i medhold av den, er straffbart i henhold til lov av 19. mai 1933 nr. 3 om tilsyn med næringsmidler m.v. med endringer seinest i lov av 18. februar 1983 nr. 2.</article></article><article class="legalArticle" data-lovdata-URL="LTI/forskrift/1983-02-18-151/§18" data-name="§18" data-partID="§18" data-absoluteaddress="/kapittel/5/paragraf/5/" id="kapittel-5-paragraf-5"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse.</span></h3><article class="legalP" data-absoluteaddress="/kapittel/5/paragraf/5/ledd/1/" id="kapittel-5-paragraf-5-ledd-1">Denne forskriften trer i kraft 1. mars 1983.</article></article></section></main></body></html>