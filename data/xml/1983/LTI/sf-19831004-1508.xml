<!DOCTYPE html><html lang="no"><head><title>Forskrift for likviditetslån til kystfiskefartøy i 1983.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:12</dd><dt class="legacyID">Datokode</dt><dd class="legacyID">FOR-1983-10-04-1508</dd><dt class="dokid">DokumentID</dt><dd class="dokid">LTI/forskrift/1983-10-04-1508</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 21</dd><dt class="dateInForce">I kraft fra</dt><dd class="dateInForce">1983-10-04</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-10-31</dd><dt class="title">Tittel</dt><dd class="title">Forskrift for likviditetslån til kystfiskefartøy i 1983.</dd><dt class="refid">RefID</dt><dd class="refid">forskrift/1983-10-04-1508</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for likviditetslån til kystfiskefartøy i 1983.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-10-04-1508" id="dokument"><h1>Forskrift for likviditetslån til kystfiskefartøy i 1983.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 4. oktober 1983, i medhold av Stortingets vedtak av 14. desember 1982, jf. St.prp.nr.1 (1982–1983) Tillegg nr. 16 og Stortingets vedtak av 17. desember 1981, jf. St.prp.nr.1 (1981–1982) Tillegg nr. 12 og avtale av 7. september 1983 om omfordeling innenfor avtalen av 21. desember 1982 mellom Norges Fiskarlag og Forbruker- og administrasjonsdepartementet om fordeling av støttetiltak til fiskerinæringen for 1983 og avtale mellom samme av 16. desember 1981, fastsatt følgende forskrifter:</article><article class="legalArticle" data-lovdata-URL="LTI/forskrift/1983-10-04-1508/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Av midler stilt til rådighet kan Statens Fiskarbank gi likviditetslån til eiere av kystfiskefartøy.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Låneordningen skal i første rekke omfatte de grupper av kystfiskefartøyer som er sterkest berørt av fangstutviklingen i torskefiskeriene og som ikke har kunnet kompensere dette gjennom omlegging til annen drift.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Lån kan bare gis til fartøyeiere som står på blad B i fiskermanntallet og som drifter med fartøy registrert i merkeregisteret for fiskefarkoster.</article></article><article class="legalArticle" data-lovdata-URL="LTI/forskrift/1983-10-04-1508/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Lån kan gis når fartøyeieren kan dokumentere at han på grunn av likviditetsvansker står overfor problemer med å ruste ut til fortsatt fiske.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Når slik dokumentasjon foreligger, kan det gis lån til:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">utrustning for fortsatt fiske og/eller til omlegging av driften.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">innløsing av kortsiktig gjeld (løsgjeld), som er blitt stående udekket hos utrustningsfirmaer, mekaniske verksteder, redskapsleverandører m.v. som følge av redusert lønnsomhet, samt andre forfalne fordringer.</article></article></li></ul></article></article><article class="legalArticle" data-lovdata-URL="LTI/forskrift/1983-10-04-1508/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Lånene skal være avdragsfrie i 1 år fra utbetalingen.</article></article><article class="legalArticle" data-lovdata-URL="LTI/forskrift/1983-10-04-1508/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Lånene er rentefrie det første året. Eventuell forlengelse av rentefritaket vil det måtte bevilges midler til over framtidige fiskeriavtaler. Deretter forrentes lånene med en prosentsats som departementet fastsetter.</article></article><article class="legalArticle" data-lovdata-URL="LTI/forskrift/1983-10-04-1508/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For lånene skal Fiskarbanken ha pant i søkerens fartøy etter påhvilende lån. Banken kan fastsette nærmere vilkår for det enkelte lån, bl.a. at det også gis pant i redskaper.</article></article><article class="legalArticle" data-lovdata-URL="LTI/forskrift/1983-10-04-1508/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Låntakeren betaler de med lånet forbundne kostnader som påføres banken under ivaretakelsen av dens tarv, som f.eks. utgifter ved eventuell inndriving av tilgodehavende.</article></article><article class="legalArticle" data-lovdata-URL="LTI/forskrift/1983-10-04-1508/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Om lån skal gis avgjøres i det enkelte tilfelle av Statens Fiskarbank, som også fastsetter lånets størrelse og tilbakebetalingstid og står for utbetalingen.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Tilbakebetalingstiden er normalt 4 år.</article></article><article class="legalArticle" data-lovdata-URL="LTI/forskrift/1983-10-04-1508/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Søknad om lån skrives på spesielt skjema og sendes Statens Fiskarbank gjennom den lokale fiskerinemnd sammen med nødvendige opplysninger. Med søknaden må følge oppgaver over søkerens gjeld samt regnskap for 1981 og 1982. I tillegg må det fremlegges en oversikt over det økonomiske resultat av driften hittil i år dokumentert med gjenpart av oppgjørsskjema C.</article></article><article class="legalArticle" data-lovdata-URL="LTI/forskrift/1983-10-04-1508/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Statens Fiskarbank kan sette en frist for innsending av søknad om lån.</article></article><article class="legalArticle" data-lovdata-URL="LTI/forskrift/1983-10-04-1508/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Lånet utbetales til vedkommende fordringshavere eller direkte til låntakeren.</article></article><article class="legalArticle" data-lovdata-URL="LTI/forskrift/1983-10-04-1508/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">For søknadsbehandlingen forøvrig og for lånets utbetaling, innkreving m.m. gjelder Fiskarbankens lov, forskrifter og vanlige regler så langt de passer.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Søker har klageadgang i medhold av forvaltningsloven.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Fiskeridepartementet er ankeinstans.</article></article><article class="legalArticle" data-lovdata-URL="LTI/forskrift/1983-10-04-1508/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Disse forskrifter trer i kraft straks.</article></article></main></body></html>