<!DOCTYPE html><html lang="no"><head><title>Forskrift om skattefordeler ved bruk av skogavgift til bestemte formål.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:29</dd><dt class="legacyID">Datokode</dt><dd class="legacyID">FOR-1983-08-23-1381</dd><dt class="dokid">DokumentID</dt><dd class="dokid">LTI/forskrift/1983-08-23-1381</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 18</dd><dt class="dateInForce">I kraft fra</dt><dd class="dateInForce">1983-08-23</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§48</li></ul></dd><dt class="dateOfPublication">Kunngjort</dt><dd class="dateOfPublication">1983-09-06</dd><dt class="title">Tittel</dt><dd class="title">Forskrift om skattefordeler ved bruk av skogavgift til bestemte formål.</dd><dt class="refid">RefID</dt><dd class="refid">forskrift/1983-08-23-1381</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om skattefordeler ved bruk av skogavgift til bestemte formål.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1983-08-23-1381" id="dokument"><h1>Forskrift om skattefordeler ved bruk av skogavgift til bestemte formål.</h1><article class="legalP" data-absoluteaddress="/ledd/1/" id="ledd-1">Finansdepartementet har 23. august 1983, med hjemmel i lov 18. august 1911 nr. 8 om skatt på formue og inntekt (skatteloven) § 48, annet ledd nr. 4 fastsatt følgende forskrifter:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-08-23-1381/KAPITTEL_1" data-partID="k1"><h2>I</h2><article class="legalArticle" data-lovdata-URL="LTI/forskrift/1983-08-23-1381/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Skattefordelene ved bruk av skogavgift etter skattelovens § 48 annet ledd nr. 1 gjelder for det samlede skogavgiftsbeløp som en skattyter bruker i løpet av kalenderåret til skogkultur og skogsveier, samt til alternative avvirkningsfremmende investeringer i skogområder der det er fastsatt restriktive forskrifter for bygging av skogsveier. Investeringene må være foretatt etter 1. januar 1983.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Skattefordelene er knyttet til den enkelte skattyter. En skogforvaltning under Direktoratet for statens skoger regnes som en skattyter.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Et sameie betraktes som en skattyter.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">For en skattyter som har skogeiendom i flere kommuner, skal den reduserte inntekt fordeles på hver enkelt kommune i forhold til skogavgift brukt med skattefordel i vedkommende kommune. For skogeiere som etter avtale med ligningsmyndighetene fører felles regnskap for sine skoger, skal imidlertid den beregnede skattefrie delen av skogavgiften fratrekkes i sin helhet før driftsresultatet fordeles etter avtalen.</article></article><article class="legalArticle" data-lovdata-URL="LTI/forskrift/1983-08-23-1381/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">De investeringer som foretas skal være faglig og økonomisk forsvarlige, og investeringene må ikke være i strid med skogbrukslovens formål og bestemmelser, eller forskrifter gitt i medhold av skogbruksloven (lov om skogbruk og skogvern av 21. mai 1965).</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Utgifter som ikke kan dokumenteres (eget arbeid) forutsettes kontrollert av herredsskogmesteren slik at skattefordel ved bruk av skogavgift bare gis hvis kostnadene ikke overstiger det som anses normalt ved en rasjonell arbeidsordning og etter gjeldende lønnstariff for skogbruket, statens plantepriser m.v. I motsatt fall reduseres det beløp som gir skattefordel til et nivå som anses normalt.</article></article><article class="legalArticle" data-lovdata-URL="LTI/forskrift/1983-08-23-1381/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">De lovbestemte skattefordeler gis ved bruk av skogavgift til alle nødvendige tiltak i forbindelse med etablering og pleie av skog (inklusive tynning), inntil det kan hogges virke som gir positiv rotnetto, samt til gjødsling av skog uansett skogens alder. Utgiftene reduseres med inntekter av tynning.</article></article><article class="legalArticle" data-lovdata-URL="LTI/forskrift/1983-08-23-1381/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Det gis skattefordel ved bruk av skogavgift til bygging, ombygging, omlegging og andre varige påkostninger på skogsbilveier og traktorveier, når veien er i samsvar med de normaler som til en hver tid er fastsatt for skogsveier.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Bruk av skogavgift til vedlikehold av skogsveier gir ikke skattefordeler. Det samme gjelder anlegg av enklere driftsveier for engangs- eller noen få års drift, kfr. likevel § 5.</article></article><article class="legalArticle" data-lovdata-URL="LTI/forskrift/1983-08-23-1381/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">I et område der det er fastsatt restriktive forskrifter for bygging av skogsveier kan skattefordelene også gis når skogavgift brukes til stedbundne alternative avvirkningsfremmende investeringer. Slike investeringer kan omfatte enkle driftsveier, anlegg av traseer for vinterdrift, fløtningsinnretninger og eventuelle andre avvirkningsfremmende tiltak som finnes påkrevet for å etterleve de fastsatte restriksjoner.</article></article><article class="legalArticle" data-lovdata-URL="LTI/forskrift/1983-08-23-1381/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Skogavgift trukket i overdragelsesåret kan brukes til nedskrivning av kostpris på samme måte som skogavgift trukket 5 år før og 3 år etter overdragelsesåret, jf. § 48 annet ledd nr. 3.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-08-23-1381/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Disse forskrifter trer i kraft straks og gjelder første gang ved ligningen for inntektsåret 1983.</article></section></main></body></html>