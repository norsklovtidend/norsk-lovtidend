<!DOCTYPE html><html lang="no"><head><title>Forskrift om tannleges journal for pasient.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:26</dd><dt class="legacyID">Datokode</dt><dd class="legacyID">FOR-1983-05-10-1325</dd><dt class="dokid">DokumentID</dt><dd class="dokid">LTI/forskrift/1983-05-10-1325</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 17</dd><dt class="dateInForce">I kraft fra</dt><dd class="dateInForce">1983-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-43/§40</li><li>lov/1980-06-13-43/§42</li><li>lov/1980-06-13-43/§43</li></ul></dd><dt class="dateOfPublication">Kunngjort</dt><dd class="dateOfPublication">1983-08-23</dd><dt class="title">Tittel</dt><dd class="title">Forskrift om tannleges journal for pasient.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 10. mai 1983 i medhold av § 40, § 42 og § 43 i lov om tannleger av 13. juni 1980 nr. 43.</dd><dt class="refid">RefID</dt><dd class="refid">forskrift/1983-05-10-1325</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tannleges journal for pasient.<ul class="tocSubUl"><li>§ 1. Plikt til føring av journal</li><li>§ 2. Journal</li><li>§ 3. Journalens innhold</li><li>§ 4. Føring og arkivering av journal</li><li>§ 5. Retting av journal</li><li>§ 6. Pasientens innsyn og krav om retting i journal</li><li>§ 7. Oppbevaring av journal</li><li>§ 8. Overføring av journal</li><li>§ 9. Pasientens rett til overføring av journal</li><li>§ 10. Tilintetgjøring av journal</li><li>§ 11. Unntak</li><li>§ 12. Overgangsbestemmelser</li><li>§ 13. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1983-05-10-1325" id="dokument"><h1>Forskrift om tannleges journal for pasient.</h1><article class="legalArticle" data-lovdata-URL="LTI/forskrift/1983-05-10-1325/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Plikt til føring av journal</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Plikt til å føre journal for hver enkelt pasient gjelder alle tannleger. Tannlege som har ansatt tannpleier er ansvarlig for at tannpleieren også fører journal for hver pasient for sin virksomhet på disse.</article></article><article class="legalArticle" data-lovdata-URL="LTI/forskrift/1983-05-10-1325/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Journal</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det skal føres journal for hver undersøkt eller behandlet pasient. Røntgenbilder, kliniske fotografier, nødvendige modeller og spesifikasjoner fra tanntekniker over protetiske arbeider er deler av journalen.</article></article><article class="legalArticle" data-lovdata-URL="LTI/forskrift/1983-05-10-1325/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Journalens innhold</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Journalen skal minst inneholde opplysninger om følgende:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Pasientens navn, personnummer og/eller fødselsdato, adresse og arbeidsplass. Er pasienten under 16 år, oppgis adresse både til pasient og foresatt.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Tidligere og nåværende sykdommer, behandling og bruk av medikamenter av betydning for tannbehandlingen.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Pasientens symptomer, tannlegens funn og diagnose ved undersøkelsen.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Forebyggende tiltak, også motivasjon og instruksjon som er gitt for pasientens egne forebyggende tiltak, samt pasientens oppfølging av tilrådingene.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Utført behandling, behandlingens lokalisering, alle vesentlige trinn i behandlingen og anvendte materialer bl.a. til fyllinger og protetiske arbeider.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">Tannlegens forskrivning og anvendelse av legemidler til forebyggelse og behandling.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/3/ledd/1/punkt/7/" id="paragraf-3-ledd-1-punkt-7"><span class="data-originalId">7.</span><article class="legalP" data-absoluteaddress="/paragraf/3/ledd/1/punkt/7/ledd/1/" id="paragraf-3-ledd-1-punkt-7-ledd-1">Henvisninger til annen tannlege, lege eller institusjon, samt eventuell meddelelse fra disse om diagnose og utført behandling.</article></article></li><li data-li-identifier="8." data-name="8."><article class="listArticle" data-absoluteaddress="/paragraf/3/ledd/1/punkt/8/" id="paragraf-3-ledd-1-punkt-8"><span class="data-originalId">8.</span><article class="legalP" data-absoluteaddress="/paragraf/3/ledd/1/punkt/8/ledd/1/" id="paragraf-3-ledd-1-punkt-8-ledd-1">Hvem som har utført undersøkelse, forebyggelse og/eller behandling.</article></article></li></ul></article></article><article class="legalArticle" data-lovdata-URL="LTI/forskrift/1983-05-10-1325/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Føring og arkivering av journal</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Journalen skal føres fortløpende og alle innføringer skal dateres. Den skal føres med permanent skrift og være lett leselig.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Når det forkortes, skal det benyttes alminnelige aksepterte faglige forkortelser. Det skal gå klart frem hvem som fører journalen.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Journalen skal arkiveres betryggende og slik at uvedkommende ikke får adgang til å gjøre seg kjent med den.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">I de tilfeller foto, video- og lydbåndopptak benyttes som ledd i behandling, journalføring m.v., skal pasientens samtykke være innhentet.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Journal kan føres og arkiveres ved hjelp av datautstyr, mikrofilm m.v. Dersom privatpraktiserende tannleger vil gjøre bruk av elektroniske hjelpemidler ved føring og arkivering av journal, må det søkes Datatilsynet om konsesjon, jf. § 9 i lov av 9. juni 1978 nr. 48 om personregistre m.m.</article></article><article class="legalArticle" data-lovdata-URL="LTI/forskrift/1983-05-10-1325/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Retting av journal</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Finner den som fører journal feil eller mangler av betydning i journalen, skal denne rettes. Retting eller endring skal foretas uten å slette eller fjerne noe som allerede er journalført. Det skal skje ved ny journalføring eller ved datert retting og med angivelse av hvem som har foretatt rettingen.</article></article><article class="legalArticle" data-lovdata-URL="LTI/forskrift/1983-05-10-1325/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Pasientens innsyn og krav om retting i journal</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">En pasient har rett til å gjøre seg kjent med sin journal med bilag med mindre tannlegen finner dette utilrådelig av hensyn til pasientens helse eller hans forhold til personer som står han nær. I slike tilfeller kan pasienten be om at journalen gjøres kjent for en representant han utpeker. Bare når særlige forhold foreligger kan tannlegen i slike tilfeller be en annen utpekt.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Dersom en pasient mener at journalen inneholder feilaktige eller mangelfulle opplysninger, eller utilbørlige opplysninger om vedkommende, kan dette kreves rettet.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Avslår tannlegen rettelse, skal han gjøre pasienten kjent med at vedkommende kan klage til fylkestannlegen. Etter å ha innhentet uttalelse fra Datatilsynet, avgjør fylkestannlegen om rettelse skal foretas og i tilfelle hvordan.</article></article><article class="legalArticle" data-lovdata-URL="LTI/forskrift/1983-05-10-1325/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Oppbevaring av journal</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">En tannlege plikter å oppbevare journal i minst 10 år regnet fra siste datering. Denne plikt til oppbevaring av journal bortfaller ikke ved opphør av virksomheten.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Etter en tannleges død, eller ved tap av autorisasjon eller lisens, plikter fylkestannlegen å påse at oppbevaring av journal skjer på en betryggende måte.</article></article><article class="legalArticle" data-lovdata-URL="LTI/forskrift/1983-05-10-1325/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overføring av journal</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ved salg av praksis kan en tannlege overføre sine journaler til annen tannlege. Vedkommende kan også overføre journaler enkeltvis til annen tannlege etter avtale med pasient og/eller behandlende tannlege. Når journaler overføres enkeltvis, skal det føres fortegnelse over hvilke journaler som er overført og hvilken tannlege de er overført til.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Er en tannlege død, kan arvinger overføre journalene til annen tannlege. Melding om slik overføring skal gis fylkestannlegen.</article></article><article class="legalArticle" data-lovdata-URL="LTI/forskrift/1983-05-10-1325/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Pasientens rett til overføring av journal</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Når en tannlege slutter å praktisere, eller når journaler overføres til en annen tannlege, kan en pasient kreve sin journal overført til den tannlege pasienten selv oppgir og som er villig til å overta den. Dette krav kan pasienten også rette til den tannlege som etter § 8 har fått journalen overført. Pasient som er blitt behandlet i offentlig tannhelsetjeneste, kan bare kreve å få overført sin journal i kopi etter bestemmelsene i denne forskrift.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">En tannlege bør på egnet måte og i tide gjøre sine pasienter kjent med denne rett når slik overføring blir aktuell.</article></article><article class="legalArticle" data-lovdata-URL="LTI/forskrift/1983-05-10-1325/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilintetgjøring av journal</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Når journaler tilintetgjøres skal dette skje på betryggende måte og slik at opplysninger fra journalene ikke kan komme uvedkommende i hende.</article></article><article class="legalArticle" data-lovdata-URL="LTI/forskrift/1983-05-10-1325/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Departementet kan gjøre unntak fra bestemmelsene i denne forskrift når særlige grunner foreligger.</article></article><article class="legalArticle" data-lovdata-URL="LTI/forskrift/1983-05-10-1325/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Overgangsbestemmelser</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Inntil det er fylkestannlege i Østfold, Vestfold, Akershus og Oslo skal fylkeslegen i disse fylkene, stadsfysikus i Oslo, ivareta de oppgaver som i denne forskrift er pålagt fylkestannlegen.</article></article><article class="legalArticle" data-lovdata-URL="LTI/forskrift/1983-05-10-1325/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskrift trer i kraft 1. august 1983.</article></article></main></body></html>