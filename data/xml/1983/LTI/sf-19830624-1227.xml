<!DOCTYPE html><html lang="no"><head><title>Forskrift om adgang til å drive privat praksis etter lov om sykehus m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1983-06-24-1227</dd><dt class="dokid">DokumentID</dt><dd class="dokid">LTI/forskrift/1983-06-24-1227</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 15</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-57/§23</li></ul></dd><dt class="dateOfPublication">Kunngjort</dt><dd class="dateOfPublication">1983-07-28</dd><dt class="title">Tittel</dt><dd class="title">Forskrift om adgang til å drive privat praksis etter lov om sykehus m.v.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 24. juni 1983 med hjemmel i § 23, annet ledd i lov av 19. juni 1969 nr. 57 om sykehus m.v.</dd><dt class="refid">RefID</dt><dd class="refid">forskrift/1983-06-24-1227</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å drive privat praksis etter lov om sykehus m.v.<ul class="tocSubUl"><li>§ 1. Fri adgang til å drive privat praksis.</li><li>§ 2. Rett til avtale med fylkeskommunen om privatpraksis.</li><li>§ 3. Avbrudd i privat praksis.</li><li>§ 4. Fellesforetak.</li><li>§ 5. Privatpraksis med ansatt legespesialist eller spesialist i klinisk psykologi.</li><li>§ 6. Særlige tilfeller.</li><li>§ 7. Henvendelse til fylkeskommunen.</li><li>§ 8. Klage.</li><li>§ 9. Opphevelse, endring eller tilføyelser.</li><li>§ 10. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-06-24-1227" id="dokument"><h1>Forskrift om adgang til å drive privat praksis etter lov om sykehus m.v.</h1><article class="legalArticle" data-lovdata-URL="LTI/forskrift/1983-06-24-1227/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fri adgang til å drive privat praksis.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Klinisk legespesialist og spesialist i klinisk psykologi med gyldig autorisasjon/lisens eller godkjenning kan drive privat praksis i den kommune vedkommende vil.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">En privatpraktiserende legespesialist må melde fra om sin virksomhet til kommunelegen/stadsfysikus i Oslo, spesialist i klinisk psykologi til Sosialdepartementet.</article></article><article class="legalArticle" data-lovdata-URL="LTI/forskrift/1983-06-24-1227/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rett til avtale med fylkeskommunen om privatpraksis.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Etter § 23 i sykehusloven har klinisk legespesialist og spesialist i klinisk psykologi som i tiden før lovendringene trer i kraft har drevet privat praksis som hovederverv, rett til avtale med fylkeskommunen om driftstilskott etter lovens § 4,</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Retten til avtale med fylkeskommunen er gitt til vern for dem som fra tidligere har drevet privat praksis som hovederverv og basert seg på det. Utøverens rettigheter og plikter skal fastsettes nærmere i avtalen.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Retten til avtale bygger på en rekke vilkår.<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/3/punkt/1/" id="paragraf-2-ledd-3-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/3/punkt/1/ledd/1/" id="paragraf-2-ledd-3-punkt-1-ledd-1">Den private praksis må være lovlig:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/1/ledd/1/punkt/1/" id="paragraf-2-ledd-3-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/1/ledd/1/punkt/1/ledd/1/" id="paragraf-2-ledd-3-punkt-1-ledd-1-punkt-1-ledd-1">Vedkommende må ha gyldig autorisasjon/lisens eller godkjenning.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/1/ledd/1/punkt/2/" id="paragraf-2-ledd-3-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/1/ledd/1/punkt/2/ledd/1/" id="paragraf-2-ledd-3-punkt-1-ledd-1-punkt-2-ledd-1">Virksomheten må være meldt til kommunelege/stadsfysikus i Oslo eller Sosialdepartementet.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/1/ledd/1/punkt/3/" id="paragraf-2-ledd-3-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/1/ledd/1/punkt/3/ledd/1/" id="paragraf-2-ledd-3-punkt-1-ledd-1-punkt-3-ledd-1">Virksomheten må være drevet faglig forsvarlig innenfor rammen av anerkjent medisinsk/psykologisk virksomhet som gir rett til refusjon fra folketrygden.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/1/ledd/1/punkt/4/" id="paragraf-2-ledd-3-punkt-1-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/1/ledd/1/punkt/4/ledd/1/" id="paragraf-2-ledd-3-punkt-1-ledd-1-punkt-4-ledd-1">Virksomheten må være drevet i samsvar med lover og forskrifter.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/3/punkt/2/" id="paragraf-2-ledd-3-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/3/punkt/2/ledd/1/" id="paragraf-2-ledd-3-punkt-2-ledd-1">Den private praksis må være drevet i rimelig tid så virksomhetens art går klart frem. Dvs. den må være etablert senest 1. juli 1983.</article><article class="legalP" data-absoluteaddress="/paragraf/2/ledd/3/punkt/2/ledd/2/" id="paragraf-2-ledd-3-punkt-2-ledd-2">Virksomhetens art må falle inn under den fylkeskommunale helsetjenestens formål og oppgaver.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/3/punkt/3/" id="paragraf-2-ledd-3-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/3/punkt/3/ledd/1/" id="paragraf-2-ledd-3-punkt-3-ledd-1">Den private praksis må være drevet i egnede lokaler med rimelig utstyr og standard og ha representert et åpent helsetilbud til befolkningen.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/3/punkt/4/" id="paragraf-2-ledd-3-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/3/punkt/4/ledd/1/" id="paragraf-2-ledd-3-punkt-4-ledd-1">Den private praksis som er drevet med refusjon fra trygden, jf. pkt. 1, må ha vært vedkommendes hovederverv.</article><article class="legalP" data-absoluteaddress="/paragraf/2/ledd/3/punkt/4/ledd/2/" id="paragraf-2-ledd-3-punkt-4-ledd-2">En privat praksis er hovederverv når den har innbrakt minst halvparten av vedkommendes samlede ervervsinntekt og har krevet minst halvparten av vedkommendes tid i inntektsgivende arbeid innenfor ordinær arbeidsuke.</article><article class="legalP" data-absoluteaddress="/paragraf/2/ledd/3/punkt/4/ledd/3/" id="paragraf-2-ledd-3-punkt-4-ledd-3">Privat praksis som i tid utgjør mindre enn 1/3 av ordinær arbeidsuke, blir ikke ansett som hovederverv, selv om vilkårene i dette punkts annet ledd er oppfylt.</article></article></li></ul></article></article><article class="legalArticle" data-lovdata-URL="LTI/forskrift/1983-06-24-1227/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avbrudd i privat praksis.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Midlertidig avbrudd eller reduksjon i privat praksis i tiden før lovens ikrafttreden på grunn av forbigående sykdom, svangerskap, videre- eller etterutdanning o.l. hindrer ikke rett til avtale når ikke avbruddet står i klart misforhold til den tid virksomheten har vært drevet i.</article></article><article class="legalArticle" data-lovdata-URL="LTI/forskrift/1983-06-24-1227/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fellesforetak.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved fellesforetak som gruppepraksis, instituttpraksis o.1. hvor flere legespesialister og/eller spesialister i klinisk psykologi driver ervervsvirksomhet som selvstendig næringsdrivende, må hver enkelt ha sin personlige avtale med fylkeskommunen.</article></article><article class="legalArticle" data-lovdata-URL="LTI/forskrift/1983-06-24-1227/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Privatpraksis med ansatt legespesialist eller spesialist i klinisk psykologi.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Hvis lege(r) og/eller psykolog(er) er ansatt hos en annen privatpraktiserende, skal vedkommende ikke inngå personlig avtale med fylkeskommunen idet innehaverens (arbeidsgiverens) avtale skal omfatte forholdet.</article></article><article class="legalArticle" data-lovdata-URL="LTI/forskrift/1983-06-24-1227/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Særlige tilfeller.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Selv om vilkårene i § 2 ikke er oppfylt, kan legespesialist eller spesialist i klinisk psykologi bli gitt rett til avtale når det foreligger særlige grunner, f.eks. at vedkommende er gitt praksistillatelse av legereguleringsrådet.</article></article><article class="legalArticle" data-lovdata-URL="LTI/forskrift/1983-06-24-1227/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Henvendelse til fylkeskommunen.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Den som mener å ha rett til avtale om privat praksis må etter § 23, tredje ledd i sykehusloven snarest og senest innen ett år etter at loven er trådt i kraft, melde fra til fylkeskommunen dersom vedkommende vil gjøre bruk av retten. Vedkommende må selv godtgjøre at vilkårene for slik rett er tilstede.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Den som vil drive privat praksis, men ikke har rett til avtale etter lovens § 23, kan oppnå avtale med fylkeskommunen etter § 4.</article></article><article class="legalArticle" data-lovdata-URL="LTI/forskrift/1983-06-24-1227/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Legespesialist eller spesialist i klinisk psykologi som mener å ha rett til avtale etter lovens § 23, men ikke oppnår det, – eller finner at fylkeskommunen setter urimelige avtalevilkår, kan klage til Sosialdepartementet. Departementet kan avgjøre klagen med bindende virkning for fylkeskommunen, jf. lovens § 24.</article></article><article class="legalArticle" data-lovdata-URL="LTI/forskrift/1983-06-24-1227/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opphevelse, endring eller tilføyelser.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Departementet kan oppheve, foreta endring i eller gi tilføyelser til denne forskrift.</article></article><article class="legalArticle" data-lovdata-URL="LTI/forskrift/1983-06-24-1227/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft 1. januar 1984.</article></article></main></body></html>