<!DOCTYPE html><html lang="no"><head><title>Forskrift om våpen og ammunisjon til storviltjakt og til småviltjakt, om skyteprøve for storviltjegere og om aldersgrense for villreinjegere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:54</dd><dt class="legacyID">Datokode</dt><dd class="legacyID">FOR-1983-03-16-904</dd><dt class="dokid">DokumentID</dt><dd class="dokid">LTI/forskrift/1983-03-16-904</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 10</dd><dt class="dateInForce">I kraft fra</dt><dd class="dateInForce">1983-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§20</li><li>lov/1981-05-29-38/§26</li><li>forskrift/1982-04-02-592</li></ul></dd><dt class="dateOfPublication">Kunngjort</dt><dd class="dateOfPublication">1983-05-30</dd><dt class="title">Tittel</dt><dd class="title">Forskrift om våpen og ammunisjon til storviltjakt og til småviltjakt, om skyteprøve for storviltjegere og om aldersgrense for villreinjegere.</dd><dt class="refid">RefID</dt><dd class="refid">forskrift/1983-03-16-904</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om våpen og ammunisjon til storviltjakt og til småviltjakt, om skyteprøve for storviltjegere og om aldersgrense for villreinjegere.<ul class="tocSubUl"><li>Kap. I Generelle bestemmelser.<ul class="tocSubUl"><li>§ 1-1.</li><li>§ 1-2.</li></ul></li><li>Kap. II. Våpen og ammunisjon til storviltjakt.<ul class="tocSubUl"><li>§ 2-1.</li><li>§ 2-2.</li><li>§ 2-3.</li><li>§ 2-4.</li><li>§ 2-5.</li><li>§ 2-6.</li><li>§ 2-7.</li></ul></li><li>Kap. III. Bestemmelser om skyteprøve for storviltjegere.<ul class="tocSubUl"><li>§ 3-1.</li><li>§ 3-2.</li><li>§ 3-3.</li><li>§ 3-4.</li><li>§ 3-5.</li><li>§ 3-6.</li><li>§ 3-7.</li><li>§ 3-8.</li><li>§ 3-9.</li></ul></li><li>Kap. IV. Aldersgrense for villreinjegere.<ul class="tocSubUl"><li>§ 4-1.</li></ul></li><li>Kap. V. Våpen og ammunisjon til småviltjakt<ul class="tocSubUl"><li>§ 5-1.</li></ul></li><li>Krav til haglstørrelse.<ul class="tocSubUl"><li>§ 5-2.</li></ul></li><li>Bruk av rifle til småviltjakt<ul class="tocSubUl"><li>§ 5-3.</li><li>§ 5-4.</li><li>§ 5-5.</li><li>§ 5-6.</li><li>§ 5-7.</li><li>§ 5-8.</li></ul></li><li>Kap. VI Straffebestemmelser, ikrafttreden m.v.</li><li>Dispensasjon.<ul class="tocSubUl"><li>§ 6-1.</li></ul></li><li>Straffebestemmelser.<ul class="tocSubUl"><li>§ 6-2.</li></ul></li><li>Ikrafttreden.<ul class="tocSubUl"><li>§ 6-3.</li></ul></li><li>Oppheving.<ul class="tocSubUl"><li>§ 6-4.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1983-03-16-904" id="dokument"><h1>Forskrift om våpen og ammunisjon til storviltjakt og til småviltjakt, om skyteprøve for storviltjegere og om aldersgrense for villreinjegere.</h1><article class="legalP" data-absoluteaddress="/ledd/1/" id="ledd-1">Med hjemmel i lov om viltet av 29. mai 1981, § 20 og § 26 nr. 1 og 3, jf. kgl.res. av 2. april 1982 har Direktoratet for vilt og ferskvannsfisk 16. mars 1983 fastsatt bestemmelser om: Våpen og ammunisjon til storviltjakt og til småviltjakt, om skyteprøve for storviltjegere og om aldersgrense for villreinjegere.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-03-16-904/KAPITTEL_1" data-partID="k1"><h2>Kap. I Generelle bestemmelser.</h2><article class="legalArticle" data-lovdata-URL="LTI/forskrift/1983-03-16-904/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Til jakt på storvilt og småvilt er det ikke tillatt å nytte AG-3, US-Karbin SLK (cal. 7,62 x 33), M1-Garand SLG (Selvladergevær cal. 7,62 x 63) rifle M-15, og M-16 eller tilsvarende militærvåpen herunder maskinpistol.</article></article><article class="legalArticle" data-lovdata-URL="LTI/forskrift/1983-03-16-904/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Under ferdsel med motordrevne kjøretøyer skal jaktvåpen som medbringes være tomt for ammunisjon og være anbrakt i futteral eller nedpakket på en slik måte at det ikke er lett tilgjengelig for fører eller passasjer.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-03-16-904/KAPITTEL_2" data-partID="k2"><h2>Kap. II. Våpen og ammunisjon til storviltjakt.</h2><article class="legalArticle" data-lovdata-URL="LTI/forskrift/1983-03-16-904/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Til jakt på elg, hjort og rådyr er det ikke tillatt å nytte halvautomatisk rifle med mere enn 3 skudd i magasinet og ett skudd i løpet.</article></article><article class="legalArticle" data-lovdata-URL="LTI/forskrift/1983-03-16-904/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Til jakt på elg, hjort og villrein er det bare tillatt å bruke: våpen med ammunisjon som har en anslagsenergi på minst 1960 joule (eller 200 kilogrammeter (kgm)) på 300 meters avstand.</article></article><article class="legalArticle" data-lovdata-URL="LTI/forskrift/1983-03-16-904/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Til jakt på elg, hjort og villrein er det bare tillatt å bruke ammunisjon med ekspanderende prosjektil (blyspiss, hullspiss o.l.). Det samme gjelder for jakt på rådyr når jakten utøves med rifle.</article></article><article class="legalArticle" data-lovdata-URL="LTI/forskrift/1983-03-16-904/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Til jakt på rådyr, gaupe og bever er det når jakten utøves med rifle bare tillatt å bruke ammunisjon som har en anslagsenergi på minst 980 joule (eller 100 kilogrammeter (kgm)) på 100 meters avstand.</article></article><article class="legalArticle" data-lovdata-URL="LTI/forskrift/1983-03-16-904/§2-5" data-name="§2-5" data-partID="§2-5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Til jakt på råbukk i områder hvor særskilt bukke jakt er fastsatt er bare rifle tillatt.</article></article><article class="legalArticle" data-lovdata-URL="LTI/forskrift/1983-03-16-904/§2-6" data-name="§2-6" data-partID="§2-6" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Til jakt på villrein er det ikke tillatt å bruke magasin- eller automatvåpen uten at magasin- eller automatmekanismen på forhånd er satt ut av funksjon.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Magasinet skal være satt ut av funksjon ved innsetting av plugget løsmagasin eller magasinsperre/ramme slik at våpenet under jakten bare kan nyttes som enkeltskuddsvåpen og ikke som magasin- eller automatvåpen.</article><article class="legalP" data-absoluteaddress="/kapittel/2/paragraf/6/ledd/3/" id="kapittel-2-paragraf-6-ledd-3">Dobbeltløpet rifle er tillatt på villreinjakt.</article></article><article class="legalArticle" data-lovdata-URL="LTI/forskrift/1983-03-16-904/§2-7" data-name="§2-7" data-partID="§2-7" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>.</h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Jegeren er selv ansvarlig for at våpenet er gjort om til enkeltskuddsvåpen, og dette må være utført før jegeren kommer fram til eget jaktterreng. Dersom jegeren anmoder om plombering kan dette utføres av politiet.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-03-16-904/KAPITTEL_3" data-partID="k3"><h2>Kap. III. Bestemmelser om skyteprøve for storviltjegere.</h2><article class="legalArticle" data-lovdata-URL="LTI/forskrift/1983-03-16-904/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Ingen har adgang til å drive jakt etter elg, hjort eller villrein med våpen uten at vedkommende har avlagt skyteprøve samme år.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Ingen må gå på jakt etter elg, hjort eller villrein med annet våpen enn det vedkommende har avlagt skyteprøven med.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Dersom en person ønsker å benytte flere våpen til storviltjakt, skal vedkommende avlegge skyteprøve med hvert enkelt våpen.</article></article><article class="legalArticle" data-lovdata-URL="LTI/forskrift/1983-03-16-904/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Skyteprøven skal avlegges med valgfri stilling uten fast anlegg. Skyteavstanden skal være minst 100 m mot stillestående dyrefigur skive av villrein i format 1 x 1 m. Figuren skal være typegodkjent av Direktoratet for vilt og ferskvannsfisk.</article></article><article class="legalArticle" data-lovdata-URL="LTI/forskrift/1983-03-16-904/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">I en serie på 5 skudd skal det være 5 treff innenfor det innsirklede felt, 30 cm i diameter, som er angitt på figuren. Sirkelen skal ikke være synlig fra standplassen.</article></article><article class="legalArticle" data-lovdata-URL="LTI/forskrift/1983-03-16-904/§3-4" data-name="§3-4" data-partID="§3-4" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Skyteprøven skal ledes av et skytterlag. Andre som har skytebane som kan godkjennes, kan etter søknad til Direktoratet for vilt og ferskvannsfisk gis tillatelse til å avvikle skyteprøven. Nærmere instruks for avvikling av prøven er fastsatt av direktoratet.</article></article><article class="legalArticle" data-lovdata-URL="LTI/forskrift/1983-03-16-904/§3-5" data-name="§3-5" data-partID="§3-5" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Skyteprøven må avlegges med slik jaktammunisjon som nevnt i § 2-2 og § 2-3 (blyspiss, hullspiss el).</article></article><article class="legalArticle" data-lovdata-URL="LTI/forskrift/1983-03-16-904/§3-6" data-name="§3-6" data-partID="§3-6" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>.</h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Oppnådd sølvmerke i elgskyting (Norges Jeger- og Fiskerforbunds ferdighetsmerke) godkjennes som skyteprøve når skyteprogrammet er godkjent av direktoratet.</article></article><article class="legalArticle" data-lovdata-URL="LTI/forskrift/1983-03-16-904/§3-7" data-name="§3-7" data-partID="§3-7" data-absoluteaddress="/kapittel/3/paragraf/7/" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>.</h3><article class="legalP" data-absoluteaddress="/kapittel/3/paragraf/7/ledd/1/" id="kapittel-3-paragraf-7-ledd-1">Person bosatt i utlandet gis fritak for krav om å avlegge skyteprøven såfremt vedkommende fyller kravene til å kunne jakte storvilt i hjemlandet Dokumentasjon på at jegeren fyller kravene i hjemlandet må alltid medbringes under jakten og vises fram på forlangende av grunneier, noen som opptrer på hans vegne eller av jaktoppsynet.</article></article><article class="legalArticle" data-lovdata-URL="LTI/forskrift/1983-03-16-904/§3-8" data-name="§3-8" data-partID="§3-8" data-absoluteaddress="/kapittel/3/paragraf/8/" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>.</h3><article class="legalP" data-absoluteaddress="/kapittel/3/paragraf/8/ledd/1/" id="kapittel-3-paragraf-8-ledd-1">Vitnemål om skyteprøve skal skrives ut på skjema fastsatt av Direktoratet for vilt og ferskvannsfisk. Er jegeren ukjent, kan skytterlaget kreve at vedkommende legitimerer seg.</article><article class="legalP" data-absoluteaddress="/kapittel/3/paragraf/8/ledd/2/" id="kapittel-3-paragraf-8-ledd-2">Vitnemålet må jegeren alltid ha med seg under jakten og vise det fram på forlangende av grunneier, noen som opptrer på hans vegne eller avjaktoppsynet</article></article><article class="legalArticle" data-lovdata-URL="LTI/forskrift/1983-03-16-904/§3-9" data-name="§3-9" data-partID="§3-9" data-absoluteaddress="/kapittel/3/paragraf/9/" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>.</h3><article class="legalP" data-absoluteaddress="/kapittel/3/paragraf/9/ledd/1/" id="kapittel-3-paragraf-9-ledd-1">Jaktrettens innehaver så vel som lederen av jaktlaget skal forvisse seg om at alle som deltar i jakt på elg, hjort eller villrein på deres område, har avlagt påbudt skyteprøve.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1983-03-16-904/KAPITTEL_4" data-partID="k4"><h2>Kap. IV. Aldersgrense for villreinjegere.</h2><article class="legalArticle" data-lovdata-URL="LTI/forskrift/1983-03-16-904/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Den som med våpen vil delta i jakt etter villrein må ha fylt 18 år innen den 20. august i jaktåret Jegere som har fylt 16 år innen 20. august i jaktåret kan likevel drive villreinjakt med våpen når:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/ledd/1/punkt/1/" id="kapittel-4-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/paragraf/1/ledd/1/punkt/1/ledd/1/" id="kapittel-4-paragraf-1-ledd-1-punkt-1-ledd-1">det foreligger samtykke fra foreldre eller den som har omsorgen for vedkommende og</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/ledd/1/punkt/2/" id="kapittel-4-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/paragraf/1/ledd/1/punkt/2/ledd/1/" id="kapittel-4-paragraf-1-ledd-1-punkt-2-ledd-1">det for viltnemnd/fjellstyre innen 1. juni er fremlagt skriftlig erklæring fra jegeren selv og fra myndig storviltjeger som selv har deltatt i storviltjakt minst to sesonger, om at jegeren skal delta i villreinjakta under hans tilsyn og ansvar.</article></article></li></ul></article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1983-03-16-904/KAPITTEL_5" data-partID="k5"><h2>Kap. V. Våpen og ammunisjon til småviltjakt</h2><article class="legalArticle" data-lovdata-URL="LTI/forskrift/1983-03-16-904/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Til småviltjakt er det bare tillatt å nytte haglgevær med inntil to skudd, – og rifle. Brukes det halvautomatisk rifle er det bare tillatt med inntil to skudd i magasinet og ett skudd i løpet.</article></article></section><section class="section" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1983-03-16-904/KAPITTEL_6" data-partID="k6"><h2>Krav til haglstørrelse.</h2><article class="legalArticle" data-lovdata-URL="LTI/forskrift/1983-03-16-904/§5-2" data-name="§5-2" data-partID="§5-2" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 5-2</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Til jakt med haglgevær (glattboret våpen) er det ikke tillatt å bruke større hagl enn 3,5 mm i diameter, eller norsk nr. 2 (US. nr. 3). Det skal videre være minimum 100 hagl i patronen.</article><article class="legalP" data-absoluteaddress="/kapittel/6/paragraf/1/ledd/2/" id="kapittel-6-paragraf-1-ledd-2">Det er ikke tillatt å bruke kule for haglgevær.</article></article></section><section class="section" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1983-03-16-904/KAPITTEL_7" data-partID="k7"><h2>Bruk av rifle til småviltjakt</h2><article class="legalArticle" data-lovdata-URL="LTI/forskrift/1983-03-16-904/§5-3" data-name="§5-3" data-partID="§5-3" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 5-3</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Salongrifle (salonggevær) cal. 22 LR kan bare brukes til jakt på viltarter opp til en hares størrelse, men ikke til hare.</article><article class="legalP" data-absoluteaddress="/kapittel/7/paragraf/1/ledd/2/" id="kapittel-7-paragraf-1-ledd-2">For jakt med rifle på ravn, svartbak, gråmåke, ender, ryper, fasan, villmink og mår må det minst brukes ammunisjon av type «Long rifle» med hullspiss.</article></article><article class="legalArticle" data-lovdata-URL="LTI/forskrift/1983-03-16-904/§5-4" data-name="§5-4" data-partID="§5-4" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 5-4</span>.</h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">For jakt på hare må det når jakten utøves med rifle brukes ammunisjon med anslagsenergi på minst 196 joule (20 kgm) på 100 meters avstand.</article></article><article class="legalArticle" data-lovdata-URL="LTI/forskrift/1983-03-16-904/§5-5" data-name="§5-5" data-partID="§5-5" data-absoluteaddress="/kapittel/7/paragraf/3/" id="kapittel-7-paragraf-3"><h3 class="legalArticleHeader"><span class="legalArticleValue">§ 5-5</span>.</h3><article class="legalP" data-absoluteaddress="/kapittel/7/paragraf/3/ledd/1/" id="kapittel-7-paragraf-3-ledd-1">For jakt på gjess, storskarv, småskarv, storfugl og orrfugl må det når jakten utøves med rifle brukes ammunisjon med anslagsenergi på minst 294 joule (30 kgm) på 100 meters avstand.</article></article><article class="legalArticle" data-lovdata-URL="LTI/forskrift/1983-03-16-904/§5-6" data-name="§5-6" data-partID="§5-6" data-absoluteaddress="/kapittel/7/paragraf/4/" id="kapittel-7-paragraf-4"><h3 class="legalArticleHeader"><span class="legalArticleValue">§ 5-6</span>.</h3><article class="legalP" data-absoluteaddress="/kapittel/7/paragraf/4/ledd/1/" id="kapittel-7-paragraf-4-ledd-1">For jakt på rødrev og grevling må det når jakten utøves med rifle brukes ammunisjon med anslagsenergi på minst 490 joule (50 kgm) på 100 meters avstand.</article></article><article class="legalArticle" data-lovdata-URL="LTI/forskrift/1983-03-16-904/§5-7" data-name="§5-7" data-partID="§5-7" data-absoluteaddress="/kapittel/7/paragraf/5/" id="kapittel-7-paragraf-5"><h3 class="legalArticleHeader"><span class="legalArticleValue">§ 5-7</span>.</h3><article class="legalP" data-absoluteaddress="/kapittel/7/paragraf/5/ledd/1/" id="kapittel-7-paragraf-5-ledd-1">For avliving av rødrev, grevling, villmink m.v. som er fanget i bås eller felle kan salongrifle eller pistol i cal. 22 LR nyttes. Skuddet skal rettes mot dyrets hjerne.</article></article><article class="legalArticle" data-lovdata-URL="LTI/forskrift/1983-03-16-904/§5-8" data-name="§5-8" data-partID="§5-8" data-absoluteaddress="/kapittel/7/paragraf/6/" id="kapittel-7-paragraf-6"><h3 class="legalArticleHeader"><span class="legalArticleValue">§ 5-8</span>.</h3><article class="legalP" data-absoluteaddress="/kapittel/7/paragraf/6/ledd/1/" id="kapittel-7-paragraf-6-ledd-1">For felling av skadegjørende viltarter etter viltlovens §§ 13 og 14 gjelder reglene i disse forskrifter.</article></article></section><section class="section" data-name="kapVI" data-section-type="default" data-absoluteaddress="/kapittel/8/" id="kapittel-8" data-lovdata-URL="LTI/forskrift/1983-03-16-904/KAPITTEL_8" data-partID="k8"><h2>Kap. VI Straffebestemmelser, ikrafttreden m.v.</h2></section><section class="section" data-section-type="default" data-absoluteaddress="/kapittel/9/" id="kapittel-9" data-lovdata-URL="LTI/forskrift/1983-03-16-904/KAPITTEL_9" data-partID="k9"><h2>Dispensasjon.</h2><article class="legalArticle" data-lovdata-URL="LTI/forskrift/1983-03-16-904/§6-1" data-name="§6-1" data-partID="§6-1" data-absoluteaddress="/kapittel/9/paragraf/1/" id="kapittel-9-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/9/paragraf/1/ledd/1/" id="kapittel-9-paragraf-1-ledd-1">Direktoratet for vilt og ferskvannsfisk kan i særlige tilfeller gi dispensasjon fra reglene i denne forskrift.</article></article></section><section class="section" data-section-type="default" data-absoluteaddress="/kapittel/10/" id="kapittel-10" data-lovdata-URL="LTI/forskrift/1983-03-16-904/KAPITTEL_10" data-partID="k10"><h2>Straffebestemmelser.</h2><article class="legalArticle" data-lovdata-URL="LTI/forskrift/1983-03-16-904/§6-2" data-name="§6-2" data-partID="§6-2" data-absoluteaddress="/kapittel/10/paragraf/1/" id="kapittel-10-paragraf-1"><h3 class="legalArticleHeader"><span class="legalArticleValue">§ 6-2</span>.</h3><article class="legalP" data-absoluteaddress="/kapittel/10/paragraf/1/ledd/1/" id="kapittel-10-paragraf-1-ledd-1">Overtredelse av disse bestemmelser kan medføre straff og inndragning, jf. viltlovens § 56, jf. straffelovens §§ 34, 35 og 36, samt tap av retten til å drive jakt og fangst, jf. straffelovens § 29.</article></article></section><section class="section" data-section-type="default" data-absoluteaddress="/kapittel/11/" id="kapittel-11" data-lovdata-URL="LTI/forskrift/1983-03-16-904/KAPITTEL_11" data-partID="k11"><h2>Ikrafttreden.</h2><article class="legalArticle" data-lovdata-URL="LTI/forskrift/1983-03-16-904/§6-3" data-name="§6-3" data-partID="§6-3" data-absoluteaddress="/kapittel/11/paragraf/1/" id="kapittel-11-paragraf-1"><h3 class="legalArticleHeader"><span class="legalArticleValue">§ 6-3</span>.</h3><article class="legalP" data-absoluteaddress="/kapittel/11/paragraf/1/ledd/1/" id="kapittel-11-paragraf-1-ledd-1">Disse bestemmelser trer i kraft 1. mai 1983, med unntak av § 5-2 om krav til haglstørrelse som trer i kraft fra 1. april 1984.</article></article></section><section class="section" data-section-type="default" data-absoluteaddress="/kapittel/12/" id="kapittel-12" data-lovdata-URL="LTI/forskrift/1983-03-16-904/KAPITTEL_12" data-partID="k12"><h2>Oppheving.</h2><article class="legalArticle" data-lovdata-URL="LTI/forskrift/1983-03-16-904/§6-4" data-name="§6-4" data-partID="§6-4" data-absoluteaddress="/kapittel/12/paragraf/1/" id="kapittel-12-paragraf-1"><h3 class="legalArticleHeader"><span class="legalArticleValue">§ 6-4</span>.</h3><article class="legalP" data-absoluteaddress="/kapittel/12/paragraf/1/ledd/1/" id="kapittel-12-paragraf-1-ledd-1">Fra samme tid oppheves:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/12/paragraf/1/ledd/1/punkt/1/" id="kapittel-12-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/12/paragraf/1/ledd/1/punkt/1/ledd/1/" id="kapittel-12-paragraf-1-ledd-1-punkt-1-ledd-1">Forskrifter av 11. april 1980, Kap. II bruk av våpen og ammunisjon og Kap. IV skyteprøve.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/12/paragraf/1/ledd/1/punkt/2/" id="kapittel-12-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/12/paragraf/1/ledd/1/punkt/2/ledd/1/" id="kapittel-12-paragraf-1-ledd-1-punkt-2-ledd-1">Forskrift av 3. desember 1952 om forbud mot bruk av rifle på skogsfugljakt.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/12/paragraf/1/ledd/1/punkt/3/" id="kapittel-12-paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/12/paragraf/1/ledd/1/punkt/3/ledd/1/" id="kapittel-12-paragraf-1-ledd-1-punkt-3-ledd-1">Forskrift av 6. mars 1972 om bruk av motorkjøretøyer under jakt og fangst.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/12/paragraf/1/ledd/1/punkt/4/" id="kapittel-12-paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/12/paragraf/1/ledd/1/punkt/4/ledd/1/" id="kapittel-12-paragraf-1-ledd-1-punkt-4-ledd-1">Forskrift av 2. april 1982 nr. 783 om bruk av halvautomatisk rifle.</article></article></li></ul></article></article></section></main></body></html>