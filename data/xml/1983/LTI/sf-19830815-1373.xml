<!DOCTYPE html><html lang="no"><head><title>Forskrift for utøvelse og kontroll av fiske etter norsk vårgytende sild nord for 62° 11,2 N i sesongen 1983-84.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:38</dd><dt class="legacyID">Datokode</dt><dd class="legacyID">FOR-1983-08-15-1373</dd><dt class="dokid">DokumentID</dt><dd class="dokid">LTI/forskrift/1983-08-15-1373</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 18</dd><dt class="dateInForce">I kraft fra</dt><dd class="dateInForce">1983-08-15 – 1984-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1983-06-10-1102/§18</li></ul></dd><dt class="dateOfPublication">Kunngjort</dt><dd class="dateOfPublication">1983-09-06</dd><dt class="title">Tittel</dt><dd class="title">Forskrift for utøvelse og kontroll av fiske etter norsk vårgytende sild nord for 62° 11,2 N i sesongen 1983-84.</dd><dt class="refid">RefID</dt><dd class="refid">forskrift/1983-08-15-1373</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for utøvelse og kontroll av fiske etter norsk vårgytende sild nord for 62° 11,2 N i sesongen 1983-84.<ul class="tocSubUl"><li>§ 1. Virkeområde.</li><li>§ 2. Kontroll.</li><li>§ 3. Låssetting, innmelding.</li><li>§ 4. Misforhold mellom kvote og fangst</li><li>§ 5. Overføring av restkvantum i låset</li><li>§ 6. Merking av lås eller steng.</li><li>§ 7. Føring av protokoll ved mottaksanlegg.</li><li>§ 8. Straff.</li><li>§ 9. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-08-15-1373" id="dokument"><h1>Forskrift for utøvelse og kontroll av fiske etter norsk vårgytende sild nord for 62° 11,2 N i sesongen 1983-84.</h1><article class="legalP" data-absoluteaddress="/ledd/1/" id="ledd-1">Fiskeridirektøren har 15. august 1983, med hjemmel i § 18 i kgl.res. av 10. juni 1983 nr. 1102, fastsatt følgende forskrifter:</article><article class="legalArticle" data-lovdata-URL="LTI/forskrift/1983-08-15-1373/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter gjelder for utøvelse og kontroll av fiske etter sild med notredskap nord for 62° 11,2' n.br. i sesongen 1983-84.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">§ 7 gjelder både for not og garnredskap.</article></article><article class="legalArticle" data-lovdata-URL="LTI/forskrift/1983-08-15-1373/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kontroll.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fiskeridirektoratets kontrollverk kan påby at fartøy skal fremstilles for kontroll av at de fastsatte vilkår for å drive fiske er oppfylt.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kontrollen gjennomføres fortrinnsvis før fisket påbegynnes.</article></article><article class="legalArticle" data-lovdata-URL="LTI/forskrift/1983-08-15-1373/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Låssetting, innmelding.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">All sild som fanges med not skal låssettes. Det salgslag som har omsetningsretten kan dispensere fra dette påbud.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Alle notfangster skal straks meldes til det salgslag som har omsetningsretten.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Ved låssetting må det påses at kvantum låssatt sild står i forhold til låsets volum.</article></article><article class="legalArticle" data-lovdata-URL="LTI/forskrift/1983-08-15-1373/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Misforhold mellom kvote og fangst</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det må ikke fanges eller låssettes større fangster enn det som må anses nødvendig for å fylle vedkommende fartøys fastsatte kvote. Dersom politi og/eller Fiskeridirektoratets kontrollverk finner at det er misforhold mellom det låssatte kvantum og angjeldende fartøys kvote, må ansvarshavende på forlangende slippe den overskytende del av fangsten.</article></article><article class="legalArticle" data-lovdata-URL="LTI/forskrift/1983-08-15-1373/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overføring av restkvantum i låset</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Dersom det ved opptak av sild for levering til kjøper viser seg at det vil være et restkvantum igjen i låset etter at vedkommende fartøy har fylt sin kvote, kan dette kvantum etter tillatelse fra Fiskeridirektoratets kontrollverk eller det salgslag som har omsetningsretten overtas av en annen kvotehaver.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Slik tillatelse kan bare gis når den som skal overta restkvantumet befinner seg på feltet og er utrustet for fisket på angjeldende tidspunkt.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Overtakelsen må skje uten vederlag.</article></article><article class="legalArticle" data-lovdata-URL="LTI/forskrift/1983-08-15-1373/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Merking av lås eller steng.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Dersom lås eller steng ikke er merket med vedkommende fartøys registreringsmerke og det heller ikke på annen måte fremgår hvem som nytter redskapet, kan Fiskeridirektoratets kontrollverk eller politiet slippe den låssatte fangsten.</article></article><article class="legalArticle" data-lovdata-URL="LTI/forskrift/1983-08-15-1373/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Føring av protokoll ved mottaksanlegg.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved alle bedrifter som mottar sild skal det i en særskilt protokoll føres fortegnelse over ethvert innkjøpt (ankommet) råstoffparti med angivelse av mottaksdato og leverandør (fangstfartøy og kvotehaver), sluttseddelnummer, fangstdato, fangstkvantum, fangststed og føringsfartøy.</article></article><article class="legalArticle" data-lovdata-URL="LTI/forskrift/1983-08-15-1373/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Den som forsettlig eller uaktsomt overtrer disse bestemmelser straffes med bøter.</article></article><article class="legalArticle" data-lovdata-URL="LTI/forskrift/1983-08-15-1373/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse forskrifter trer i kraft straks og gjelder til 1. mars 1984.</article></article></main></body></html>