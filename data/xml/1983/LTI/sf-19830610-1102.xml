<!DOCTYPE html><html lang="no"><head><title>Forskrift om regulering av fisket etter norsk vårgytende sild for sesongen 1983-84.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:23</dd><dt class="legacyID">Datokode</dt><dd class="legacyID">FOR-1983-06-10-1102</dd><dt class="dokid">DokumentID</dt><dd class="dokid">LTI/forskrift/1983-06-10-1102</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 13</dd><dt class="dateInForce">I kraft fra</dt><dd class="dateInForce">1983-06-10 – 1984-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1937-06-25-20</li><li>lov/1972-06-16-57</li></ul></dd><dt class="dateOfPublication">Kunngjort</dt><dd class="dateOfPublication">1983-06-28</dd><dt class="title">Tittel</dt><dd class="title">Forskrift om regulering av fisket etter norsk vårgytende sild for sesongen 1983-84.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 10. juni 1983 med hjemmel i lov av 25. juni 1937 nr. 20 om sild- og brislingfiskeriene og i lov av 16. juni 1972 om regulering av fisket etter norsk vårgytende sild. Fremmet av Fiskeridepartementet.</dd><dt class="refid">RefID</dt><dd class="refid">forskrift/1983-06-10-1102</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter norsk vårgytende sild for sesongen 1983-84.<ul class="tocSubUl"><li>§ 1. Fiske, ilandføring og omsetning.</li><li>§ 2. Fritidsfiske.</li><li>§ 3. Notfiske.</li><li>§ 4. Vilkår for nottillatelse.</li><li>§ 5. Nyrekruttering i notfisket.</li><li>§ 6. Ekstraordinære landnottillatelser.</li><li>§ 7. Fartøykvoten for not.</li><li>§ 8. Garnfiske.</li><li>§ 9. Vilkår for deltagelse i garnfisket</li><li>§ 10. Antall garn pr. båt.</li><li>§ 11. Fartøykvoten for garn.</li><li>§ 12. Overtagelse av fangst fra not</li><li>§ 13. Bifangst.</li><li>§ 14. Vitenskapelige undersøkelser.</li><li>§ 15. Oppmaling.</li><li>§ 16. Minstemål.</li><li>§ 17. Agnfiske.</li><li>§ 18. Gjennomføring og kontroll.</li><li>§ 19. Dumping og neddreping.</li><li>§ 20. Straff.</li><li>§ 21. Bemyndigelse.</li><li>§ 22. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-06-10-1102" id="dokument"><h1>Forskrift om regulering av fisket etter norsk vårgytende sild for sesongen 1983-84.</h1><article class="legalArticle" data-lovdata-URL="LTI/forskrift/1983-06-10-1102/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fiske, ilandføring og omsetning.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å fiske, ilandføre og omsette sild nord for Stad (Bukketjuvane 62° 11,2'N).</article></article><article class="legalArticle" data-lovdata-URL="LTI/forskrift/1983-06-10-1102/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fritidsfiske.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Uten hensyn til § 1 kan det drives fiske med håndsnøre (hekling) til eget konsum.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fiskeridirektøren kan i den tid det er tillatt å drive fiske med not eller garn etter §§ 3 og 8, tillate fiske til eget konsum med ett garn på inntil 30 m regnet pr. husstand. Slik tillatelse kan begrenses til bestemte områder.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Omsetning av sild fisket i medhold av denne paragraf er forbudt.</article></article><article class="legalArticle" data-lovdata-URL="LTI/forskrift/1983-06-10-1102/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Notfiske.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Uten hinder av § 1 kan Fiskeridirektøren gi tillatelse til å fiske inntil 125.000 hl sild med notredskaper i området nevnt i § 1.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Fiskeridirektøren kan fastsette forskjellige åpningstider og fangstperioder for fiske med henholdsvis landnot og snurpenot. Fiskeridirektøren kan avgrense fisket til bestemte områder og stanse det når kvoten er beregnet oppfisket.</article></article><article class="legalArticle" data-lovdata-URL="LTI/forskrift/1983-06-10-1102/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for nottillatelse.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ingen kan delta i fiske etter norsk vårgytende sild med notredskaper uten tillatelse fra vedkommende fiskerisjef.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Slik tillatelse kan gis til bestemt person eller selskap og bestemt fiskeriregistrert fartøy. Ny tillatelse må innhentes dersom et annet fartøy ønskes nyttet.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">For å få tillatelse må følgende vilkår være oppfylt:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/3/punkt/1/" id="paragraf-4-ledd-3-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/3/punkt/1/ledd/1/" id="paragraf-4-ledd-3-punkt-1-ledd-1">Vedkommende fisker er eier eller medeier av det fartøy som skal benyttes.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/3/punkt/2/" id="paragraf-4-ledd-3-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/3/punkt/2/ledd/1/" id="paragraf-4-ledd-3-punkt-2-ledd-1">Fartøyet er under 33,6 meter (110 e.f.) lengste lengde.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/3/punkt/3/" id="paragraf-4-ledd-3-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/3/punkt/3/ledd/1/" id="paragraf-4-ledd-3-punkt-3-ledd-1">Fartøyet er egnet til og utstyrt for å drive fiske etter norsk vårgytende sild med snurpenot/landnot.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/4/ledd/3/punkt/4/" id="paragraf-4-ledd-3-punkt-4"><span class="data-originalId">d.</span><article class="legalP" data-absoluteaddress="/paragraf/4/ledd/3/punkt/4/ledd/1/" id="paragraf-4-ledd-3-punkt-4-ledd-1">Vedkommende fisker må i ett av årene 1978, 1980, 1981 eller 1982 ha hatt tillatelse til å delta i fisket etter norsk vårgytende sild nord for Stad med landnot eller snurpenot.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/4/ledd/3/punkt/5/" id="paragraf-4-ledd-3-punkt-5"><span class="data-originalId">e.</span><article class="legalP" data-absoluteaddress="/paragraf/4/ledd/3/punkt/5/ledd/1/" id="paragraf-4-ledd-3-punkt-5-ledd-1">Vedkommende fisker må stå på blad B i fiskermanntallet og ha fiske som hovedyrke. Dette krav gjelder ikke personer på blad A som hadde tillatelse i 1982.</article></article></li></ul></article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Fiskerisjefen kan i særlige tilfeller gjøre unntak fra vilkårene nevnt under bokstav a. Unntak kan også gjøres fra bokstav d for personer som fylte vilkårene i årene 1978, eller 1980, men som da ikke søkte om tillatelse.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Fiskerisjefen kan uten hensyn til om vilkårene i tredje ledd foreligger, nekte tillatelse når fartøyet har andre tilfredsstillende driftsmuligheter.</article><article class="legalP" data-absoluteaddress="/paragraf/4/ledd/6/" id="paragraf-4-ledd-6">Fiskere som hadde tillatelse i 1982, kan gis tillatelse etter denne paragraf uten at det sendes inn ny søknad, dersom det ikke foreligger endringer som er av betydning for tildelingen.</article></article><article class="legalArticle" data-lovdata-URL="LTI/forskrift/1983-06-10-1102/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Nyrekruttering i notfisket.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Uten hensyn til § 4 tredje ledd bokstav d for snurpenot og bokstavene d og e for landnot, kan Fiskeridirektøren gi 50 nye tillatelser som fordeles fylkesvis.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fiskerisjefen tildeler de nye tillatelsene etter første ledd etter innstilling fra vedkommende fiskeristyre.</article></article><article class="legalArticle" data-lovdata-URL="LTI/forskrift/1983-06-10-1102/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ekstraordinære landnottillatelser.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Uten hensyn til § 4 kan Fiskeridepartementet fastsette et begrenset antall tillatelser til å drive landnotfiske. Slike tillatelser skal gis til personer med lang tradisjon i dette fisket, og som er hjemmehørende i næringssvake distrikter.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fiskerisjefen tildeler de nye tillatelsene etter innstilling fra vedkommende fiskeristyre.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Fiskeridepartementet kan fastsette nærmere forskrifter om tildeling av slike tillatelser.</article></article><article class="legalArticle" data-lovdata-URL="LTI/forskrift/1983-06-10-1102/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fartøykvoten for not.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fiskeridirektøren beregner enhetskvoten. Deltagende fartøyer kan fiske følgende kvoter:</article> <article class="defaultP" margin-top="true">Snurpenot<table><tbody><tr><td data-text-align="left" data-vertical-align="top">Fartøy</td><td data-text-align="left" data-vertical-align="top" /><td data-text-align="left" data-vertical-align="top">under</td><td data-text-align="left" data-vertical-align="top">9 m.l.l.</td><td data-text-align="left" data-vertical-align="top">3</td><td data-text-align="left" data-vertical-align="top">enhetskvoter</td></tr><tr><td data-text-align="left" data-vertical-align="top">»</td><td data-text-align="left" data-vertical-align="top">9,0</td><td data-text-align="left" data-vertical-align="top">–</td><td data-text-align="left" data-vertical-align="top">10,49 m.l.l.</td><td data-text-align="left" data-vertical-align="top">3 ½</td><td data-text-align="left" data-vertical-align="top">»</td></tr><tr><td data-text-align="left" data-vertical-align="top">»</td><td data-text-align="left" data-vertical-align="top">10,5</td><td data-text-align="left" data-vertical-align="top">–</td><td data-text-align="left" data-vertical-align="top">11,99 m.l.l.</td><td data-text-align="left" data-vertical-align="top">4</td><td data-text-align="left" data-vertical-align="top">»</td></tr><tr><td data-text-align="left" data-vertical-align="top">»</td><td data-text-align="left" data-vertical-align="top">12,0</td><td data-text-align="left" data-vertical-align="top">–</td><td data-text-align="left" data-vertical-align="top">13,49 m.l.l.</td><td data-text-align="left" data-vertical-align="top">4 ½</td><td data-text-align="left" data-vertical-align="top">»</td></tr><tr><td data-text-align="left" data-vertical-align="top">»</td><td data-text-align="left" data-vertical-align="top">13,5</td><td data-text-align="left" data-vertical-align="top">–</td><td data-text-align="left" data-vertical-align="top">14,99 m.l.1.</td><td data-text-align="left" data-vertical-align="top">5</td><td data-text-align="left" data-vertical-align="top">»</td></tr><tr><td data-text-align="left" data-vertical-align="top">»</td><td data-text-align="left" data-vertical-align="top">15,0</td><td data-text-align="left" data-vertical-align="top">–</td><td data-text-align="left" data-vertical-align="top">16,49 m.l.l.</td><td data-text-align="left" data-vertical-align="top">5 ½</td><td data-text-align="left" data-vertical-align="top">»</td></tr><tr><td data-text-align="left" data-vertical-align="top">»</td><td data-text-align="left" data-vertical-align="top">16,5</td><td data-text-align="left" data-vertical-align="top">–</td><td data-text-align="left" data-vertical-align="top">17,99 m.l.l.</td><td data-text-align="left" data-vertical-align="top">6</td><td data-text-align="left" data-vertical-align="top">»</td></tr><tr><td data-text-align="left" data-vertical-align="top">»</td><td data-text-align="left" data-vertical-align="top">18,0</td><td data-text-align="left" data-vertical-align="top">–</td><td data-text-align="left" data-vertical-align="top">19,49 m.l.l.</td><td data-text-align="left" data-vertical-align="top">6 ½</td><td data-text-align="left" data-vertical-align="top">»</td></tr><tr><td data-text-align="left" data-vertical-align="top">»</td><td data-text-align="left" data-vertical-align="top">19,5</td><td data-text-align="left" data-vertical-align="top">–</td><td data-text-align="left" data-vertical-align="top">20,99 m.l.l.</td><td data-text-align="left" data-vertical-align="top">7</td><td data-text-align="left" data-vertical-align="top">»</td></tr><tr><td data-text-align="left" data-vertical-align="top">»</td><td data-text-align="left" data-vertical-align="top">21,0</td><td data-text-align="left" data-vertical-align="top">–</td><td data-text-align="left" data-vertical-align="top">22,49 m.l.l.</td><td data-text-align="left" data-vertical-align="top">7 ½</td><td data-text-align="left" data-vertical-align="top">»</td></tr><tr><td data-text-align="left" data-vertical-align="top">»</td><td data-text-align="left" data-vertical-align="top">22,5</td><td data-text-align="left" data-vertical-align="top">–</td><td data-text-align="left" data-vertical-align="top">33,6 m.l.l.</td><td data-text-align="left" data-vertical-align="top">8</td><td data-text-align="left" data-vertical-align="top">»</td></tr></tbody></table></article> <article class="defaultP" margin-top="true">Landnot<table><tbody><tr><td data-text-align="left" data-vertical-align="top">Fartøy</td><td data-text-align="left" data-vertical-align="top" /><td data-text-align="left" data-vertical-align="top">under</td><td data-text-align="left" data-vertical-align="top">9 m.l.l.</td><td data-text-align="left" data-vertical-align="top">2</td><td data-text-align="left" data-vertical-align="top">enhetskvoter</td></tr><tr><td data-text-align="left" data-vertical-align="top">»</td><td data-text-align="left" data-vertical-align="top">9,0</td><td data-text-align="left" data-vertical-align="top">–</td><td data-text-align="left" data-vertical-align="top">10,99 m.l.l.</td><td data-text-align="left" data-vertical-align="top">3</td><td data-text-align="left" data-vertical-align="top">»</td></tr><tr><td data-text-align="left" data-vertical-align="top">»</td><td data-text-align="left" data-vertical-align="top">11,0</td><td data-text-align="left" data-vertical-align="top">–</td><td data-text-align="left" data-vertical-align="top">33,6 m.l.l.</td><td data-text-align="left" data-vertical-align="top">4</td><td data-text-align="left" data-vertical-align="top">»</td></tr></tbody></table></article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Det er forbudt å overføre kvoter mellom fartøyer.</article></article><article class="legalArticle" data-lovdata-URL="LTI/forskrift/1983-06-10-1102/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Garnfiske.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Uten hinder av § 1 kan Fiskeridirektøren til bestemte tider og for bestemte områder tillate fiske med garn på de vilkår som er nevnt i §§ 9-12.</article></article><article class="legalArticle" data-lovdata-URL="LTI/forskrift/1983-06-10-1102/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vilkår for deltagelse i garnfisket</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Ingen kan delta i fisket etter sild med garn uten at følgende vilkår er oppfylt:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/9/ledd/1/punkt/1/" id="paragraf-9-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/9/ledd/1/punkt/1/ledd/1/" id="paragraf-9-ledd-1-punkt-1-ledd-1">Vedkommende fisker må stå i fiskermanntallet.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/9/ledd/1/punkt/2/" id="paragraf-9-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/9/ledd/1/punkt/2/ledd/1/" id="paragraf-9-ledd-1-punkt-2-ledd-1">Fartøyet må være registrert i merkeregisteret og være under 19 meter 1.1.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/9/ledd/1/punkt/3/" id="paragraf-9-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/9/ledd/1/punkt/3/ledd/1/" id="paragraf-9-ledd-1-punkt-3-ledd-1">Vedkommende fisker må eie fartøyet som benyttes.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/9/ledd/1/punkt/4/" id="paragraf-9-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/9/ledd/1/punkt/4/ledd/1/" id="paragraf-9-ledd-1-punkt-4-ledd-1">Vedkommende fisker må ikke ha notkvote.</article></article></li></ul></article></article><article class="legalArticle" data-lovdata-URL="LTI/forskrift/1983-06-10-1102/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Antall garn pr. båt.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Det tillates nyttet maksimalt 4 garn pr. mann om bord, opptil maksimalt 4 mann pr. fartøy.</article></article><article class="legalArticle" data-lovdata-URL="LTI/forskrift/1983-06-10-1102/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Fartøykvoten for garn.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Deltagende fartøyer kan fiske følgende maksimalkvoter:<table><tbody><tr><td data-text-align="left" data-vertical-align="top">Fartøy</td><td data-text-align="left" data-vertical-align="top" /><td data-text-align="left" data-vertical-align="top">under</td><td data-text-align="left" data-vertical-align="top">6 m.l.l.</td><td data-text-align="left" data-vertical-align="top" /><td data-text-align="left" data-vertical-align="top">15 hl.</td></tr><tr><td data-text-align="left" data-vertical-align="top">»</td><td data-text-align="left" data-vertical-align="top">6</td><td data-text-align="left" data-vertical-align="top">–</td><td data-text-align="left" data-vertical-align="top">7,99 m.l.l.</td><td data-text-align="left" data-vertical-align="top" /><td data-text-align="left" data-vertical-align="top">30 hl.</td></tr><tr><td data-text-align="left" data-vertical-align="top">»</td><td data-text-align="left" data-vertical-align="top">8</td><td data-text-align="left" data-vertical-align="top">–</td><td data-text-align="left" data-vertical-align="top">10,99 m.l.l.</td><td data-text-align="left" data-vertical-align="top" /><td data-text-align="left" data-vertical-align="top">45 hl.</td></tr><tr><td data-text-align="left" data-vertical-align="top">»</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">11 m.l.l.</td><td data-text-align="left" data-vertical-align="top">og over</td><td data-text-align="left" data-vertical-align="top">60 hl.</td></tr></tbody></table></article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Ingen må fiske og levere mer enn en fartøykvote.</article></article><article class="legalArticle" data-lovdata-URL="LTI/forskrift/1983-06-10-1102/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Overtagelse av fangst fra not</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Fiskere som fyller vilkårene i § 9 kan overta fangst som står i not utover tillatt kvote fanget i henhold til tillatelse etter § 3. Slik fangst kan bare overtas når fartøyene befinner seg på feltet og er utrustet for fisket. Garnfartøyet må være tilstede ved leveringen.</article></article><article class="legalArticle" data-lovdata-URL="LTI/forskrift/1983-06-10-1102/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Bifangst.</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Fiskeridirektøren kan fastsette hvilken bifangst av sild som kan tas i forbindelse med andre fiskerier og gi tillatelse på nærmere vilkår for omsetning av slik bifangst.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Uten hinder av forbudet i § 1 kan det i forbindelse med brislingfisket tas inntil 50 % sild som bifangst regnet etter rommål.</article></article><article class="legalArticle" data-lovdata-URL="LTI/forskrift/1983-06-10-1102/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Vitenskapelige undersøkelser.</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Fiskeridirektøren kan gi tillatelse til fangst av sild i forbindelse med vitenskapelige undersøkelser.</article></article><article class="legalArticle" data-lovdata-URL="LTI/forskrift/1983-06-10-1102/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Oppmaling.</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Det er forbudt å levere sild til oppmaling. Fiskeridirektøren kan i spesielle tilfeller gi tillatelse til slik anvendelse av fangsten eller deler av den, dersom silden av kvalitetsmessige grunner ikke er mulig å omsette til menneskeføde eller agn.</article></article><article class="legalArticle" data-lovdata-URL="LTI/forskrift/1983-06-10-1102/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Minstemål.</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Det er forbudt å låssette, oppta av sjøen og ilandbringe sild under 25 cm.</article><article class="legalP" data-absoluteaddress="/paragraf/16/ledd/2/" id="paragraf-16-ledd-2">Uten hinder av første ledd kan sildefangster bestå av inntil 25 % i vekt av sild som er under 25 cm.</article></article><article class="legalArticle" data-lovdata-URL="LTI/forskrift/1983-06-10-1102/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Agnfiske.</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Uten hensyn til bestemmelsene i §§ 1-11 kan Fiskeridirektøren gi adgang til fiske innenfor grunnlinjene med faststående garn for eget forbruk av agn.</article><article class="legalP" data-absoluteaddress="/paragraf/17/ledd/2/" id="paragraf-17-ledd-2">Adgangen kan begrenses til bestemte områder, tidsrom og et bestemt antall garn pr. båt.</article><article class="legalP" data-absoluteaddress="/paragraf/17/ledd/3/" id="paragraf-17-ledd-3">Omsetning av sild fisket i medhold av denne paragraf er forbudt.</article></article><article class="legalArticle" data-lovdata-URL="LTI/forskrift/1983-06-10-1102/§18" data-name="§18" data-partID="§18" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Gjennomføring og kontroll.</span></h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Fiskeridirektøren kan gi nærmere forskrifter for gjennomføring og kontroll av disse forskriftene, herunder regler om låssetting samt prøvetaking og kontroll av fangstene ved ilandføring.</article></article><article class="legalArticle" data-lovdata-URL="LTI/forskrift/1983-06-10-1102/§19" data-name="§19" data-partID="§19" data-absoluteaddress="/paragraf/19/" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Dumping og neddreping.</span></h2><article class="legalP" data-absoluteaddress="/paragraf/19/ledd/1/" id="paragraf-19-ledd-1">Er sild forsettlig eller uaktsomt dumpet eller er det på annen måte forårsaket neddreping av sild, kan Fiskeridirektøren foreta en forholdsmessig avkorting av kvoten eller trekke tillatelsen tilbake.</article></article><article class="legalArticle" data-lovdata-URL="LTI/forskrift/1983-06-10-1102/§20" data-name="§20" data-partID="§20" data-absoluteaddress="/paragraf/20/" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Straff.</span></h2><article class="legalP" data-absoluteaddress="/paragraf/20/ledd/1/" id="paragraf-20-ledd-1">Den som forsettlig eller uaktsomt overtrer disse forskrifter eller overskrider den kvote som er fastsatt i medhold av disse forskrifter eller medvirker hertil, straffes med bøter. Forsøk straffes på samme måte.</article></article><article class="legalArticle" data-lovdata-URL="LTI/forskrift/1983-06-10-1102/§21" data-name="§21" data-partID="§21" data-absoluteaddress="/paragraf/21/" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Bemyndigelse.</span></h2><article class="legalP" data-absoluteaddress="/paragraf/21/ledd/1/" id="paragraf-21-ledd-1">Fiskeridepartementet bemyndiges til å endre disse forskrifter.</article></article><article class="legalArticle" data-lovdata-URL="LTI/forskrift/1983-06-10-1102/§22" data-name="§22" data-partID="§22" data-absoluteaddress="/paragraf/22/" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/22/ledd/1/" id="paragraf-22-ledd-1">Disse forskrifter trer i kraft straks og gjelder til 1. mars 1984.</article></article></main></body></html>