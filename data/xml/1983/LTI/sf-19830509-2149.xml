<!DOCTYPE html><html lang="no"><head><title>Forskrift om endring i forskrift om legeundersøkelse av arbeidstakere på skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:14</dd><dt class="legacyID">Datokode</dt><dd class="legacyID">FOR-1983-05-09-2149</dd><dt class="dokid">DokumentID</dt><dd class="dokid">LTI/forskrift/1983-05-09-2149</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 16</dd><dt class="dateInForce">I kraft fra</dt><dd class="dateInForce">1983-05-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1981-03-30-3/§3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-05-30-18/§26</li></ul></dd><dt class="dateOfPublication">Kunngjort</dt><dd class="dateOfPublication">1984-08-18</dd><dt class="title">Tittel</dt><dd class="title">Forskrift om endring i forskrift om legeundersøkelse av arbeidstakere på skip.</dd><dt class="refid">RefID</dt><dd class="refid">forskrift/1983-05-09-2149</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om legeundersøkelse av arbeidstakere på skip.<ul class="tocSubUl"><li>§ 3. Undersøkelse av synet.</li><li>I. Omfang og metodikk.</li><li>II. Krav til synsevnen.</li><li>III. Korreksjonsglass.</li><li>IV. Fargesans.</li><li>V. Dispensasjon.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-05-09-2149" id="dokument"><h1>Forskrift om endring i forskrift om legeundersøkelse av arbeidstakere på skip.</h1><article class="legalP" data-absoluteaddress="/ledd/1/" id="ledd-1">Direktoratet for sjømenn har 9. mai 1983 i medhold av sjømannslovens § 26, 3. ledd, jf. kgl.res. av 8. august 1975, truffet bestemmelse om endring av § 3 vedrørende synskravene i forskrift om legeundersøkelse av arbeidstakere på skip av 30. mars 1981.</article><article class="legalP" data-absoluteaddress="/ledd/2/" id="ledd-2">§ 3 lyder etter endringen:</article><article class="legalArticle" data-lovdata-URL="LTI/forskrift/1983-05-09-2149/§3" data-name="§3" data-partID="§3" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Undersøkelse av synet.</span></h2></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-05-09-2149/KAPITTEL_1" data-partID="k1"><h2>I. Omfang og metodikk.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Legeundersøkelse av synet som omtalt i § 2, nr. 1 b, skal omfatte synsstyrke, uten og med brillekorreksjon, synsfelt, fargesyn og undersøkelse om arbeidstakeren har noen sykdom eller mangel ved synsorganene som det ikke kan gis nødvendig behandling for ombord.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Legeundersøkelse av synet skal foretas i overensstemmelse med den metodikk som er beskrevet i Helsedirektørens instruks for legeundersøkelse av arbeidstakere på skip.</article></article></li></ul></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-05-09-2149/KAPITTEL_2" data-partID="k2"><h2>II. Krav til synsevnen.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">1.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Den som skal gjøre tjeneste som navigatør eller utføre ror- eller utkikkstjeneste, skal tilfredsstille følgende krav til synsstyrke (visus):<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/2/punkt/1/ledd/1/punkt/1/" id="kapittel-2-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/2/punkt/1/ledd/1/punkt/1/ledd/1/" id="kapittel-2-punkt-1-ledd-1-punkt-1-ledd-1">Den som reiser ut for første gang eller har under 1 års tjeneste, skal ha:</article><article class="legalP" data-absoluteaddress="/kapittel/2/punkt/1/ledd/1/punkt/1/ledd/2/" id="kapittel-2-punkt-1-ledd-1-punkt-1-ledd-2">Ukorrigert 5/7.5 på det beste øye og 5/20 på det dårligste øye.</article><article class="legalP" data-absoluteaddress="/kapittel/2/punkt/1/ledd/1/punkt/1/ledd/3/" id="kapittel-2-punkt-1-ledd-1-punkt-1-ledd-3">Korrigert 5/5 binokulært.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/2/punkt/1/ledd/1/punkt/2/" id="kapittel-2-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/2/punkt/1/ledd/1/punkt/2/ledd/1/" id="kapittel-2-punkt-1-ledd-1-punkt-2-ledd-1">Den som har over 1 års tjeneste og er under 40 år gammel, skal ha:</article><article class="legalP" data-absoluteaddress="/kapittel/2/punkt/1/ledd/1/punkt/2/ledd/2/" id="kapittel-2-punkt-1-ledd-1-punkt-2-ledd-2">Ukorrigert s/15 på det beste øye og 5/20 på det dårligste<br />øye.</article><article class="legalP" data-absoluteaddress="/kapittel/2/punkt/1/ledd/1/punkt/2/ledd/3/" id="kapittel-2-punkt-1-ledd-1-punkt-2-ledd-3">Korrigert 5/5 binokulært.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/2/punkt/1/ledd/1/punkt/3/" id="kapittel-2-punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/2/punkt/1/ledd/1/punkt/3/ledd/1/" id="kapittel-2-punkt-1-ledd-1-punkt-3-ledd-1">Den som har over 5 års tjeneste og er over 40 år gammel, skal ha:</article><article class="legalP" data-absoluteaddress="/kapittel/2/punkt/1/ledd/1/punkt/3/ledd/2/" id="kapittel-2-punkt-1-ledd-1-punkt-3-ledd-2">Ukorrigert 5/30 binokulært og korrigert 5/6.6 binokulært.</article></article></li></ul></article><article class="legalP" data-absoluteaddress="/kapittel/2/punkt/1/ledd/2/" id="kapittel-2-punkt-1-ledd-2">De ovennevnte mannskaper må også ha normalt mørkesyn og normalt synsfelt.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/punkt/2/" id="kapittel-2-punkt-2"><span class="data-originalId">2.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Den som skal gjøre tjeneste på dekk unntatt de som er nevnt under pkt. 1 a, b og c, eller i maskinen, som skipselektriker eller som radiooperatør (telegrafist), skal ha en synsstyrke som er minst 5/10 ved binokulært syn med eller uten bruk av korreksjonsglass.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/punkt/3/" id="kapittel-2-punkt-3"><span class="data-originalId">3.</span><article class="legalP" data-absoluteaddress="/kapittel/2/punkt/3/ledd/1/" id="kapittel-2-punkt-3-ledd-1">Den som skal gjøre annen tjeneste ombord enn nevnt i det foregående, skal ha en synsstyrke som er minst 5/15 binokulært med eller uten bruk av korreksjonsglass.</article></article></li></ul></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-05-09-2149/KAPITTEL_3" data-partID="k3"><h2>III. Korreksjonsglass.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/punkt/1/" id="kapittel-3-punkt-1"><span class="data-originalId">1.</span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">Må en arbeidstaker på fartøy av hensyn til sin synsevne benytte briller, skal vedkommende pålegges til enhver tid å være i besittelse av et par reservebriller.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/punkt/2/" id="kapittel-3-punkt-2"><span class="data-originalId">2.</span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">Dersom arbeidstakeren normalt bruker kontaktlinser, kan slike anvendes ved synsprøvningen i stedet for briller. Under tjeneste ombord skal arbeidstaker som anvender kontaktlinser, alltid ha med seg et sett briller som gir tilfredsstillende synsstyrke og helst et ekstra sett kontaktlinser.</article></article></li></ul></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1983-05-09-2149/KAPITTEL_4" data-partID="k4"><h2>IV. Fargesans.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Den som skal gjøre tjeneste på dekk, eventuelt alternere mellom dekks- og maskintjeneste, må ha normal fargesans. Fargesans skal dog alltid undersøkes hos den som antas til tjeneste for første gang.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1983-05-09-2149/KAPITTEL_5" data-partID="k5"><h2>V. Dispensasjon.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Direktoratet for sjømenn kan i samråd med Helsedirektøren og/eller Sjøfartsdirektøren dispensere fra disse bestemmelser i den utstrekning forholdene gjør det ubetenkelig.</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Endringene trer i kraft straks.</article></section></main></body></html>