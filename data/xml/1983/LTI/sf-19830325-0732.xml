<!DOCTYPE html><html lang="no"><head><title>Forskrift om valutameglervirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:24</dd><dt class="legacyID">Datokode</dt><dd class="legacyID">FOR-1983-03-25-732</dd><dt class="dokid">DokumentID</dt><dd class="dokid">LTI/forskrift/1983-03-25-732</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 8</dd><dt class="dateInForce">I kraft fra</dt><dd class="dateInForce">1983-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1950-07-14-10/§1</li></ul></dd><dt class="dateOfPublication">Kunngjort</dt><dd class="dateOfPublication">1983-04-20</dd><dt class="title">Tittel</dt><dd class="title">Forskrift om valutameglervirksomhet.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 25. mars 1983 med hjemmel i lov om valutaregulering av 14. juli 1950 nr. 10, § 1.</dd><dt class="refid">RefID</dt><dd class="refid">forskrift/1983-03-25-732</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om valutameglervirksomhet.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li><li>§ 17.</li><li>§ 18.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-03-25-732" id="dokument"><h1>Forskrift om valutameglervirksomhet.</h1><article class="legalArticle" data-lovdata-URL="LTI/forskrift/1983-03-25-732/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Norges Bank kan gi andre enn norske banker tillatelse til å formidle omsetning av utenlandsk valuta.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Tillatelse til selskaper som er helt eller delvis utenlandskeid, gis av departementet.</article></article><article class="legalArticle" data-lovdata-URL="LTI/forskrift/1983-03-25-732/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tillatelse gjelder for 3 år.</article></article><article class="legalArticle" data-lovdata-URL="LTI/forskrift/1983-03-25-732/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tillatelse kan bare gis norskregistrert aksjeselskap. Ingen enkelt bank eller bankgruppe må eie mer enn 10 pst. av aksjekapitalen eller ha innflytelse av betydning i kraft av avtale om forretningsførsel.</article></article><article class="legalArticle" data-lovdata-URL="LTI/forskrift/1983-03-25-732/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tillatelse kan bare gå ut på å drive valutamegling mellom norske valutabanker, mellom norske valutabanker og utenlandske banker og mellom utenlandske banker.</article></article><article class="legalArticle" data-lovdata-URL="LTI/forskrift/1983-03-25-732/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tillatelse skal gjelde megling av spot- og forwardkontrakter, samt innskuddsmegling med utenlandsk valuta.</article></article><article class="legalArticle" data-lovdata-URL="LTI/forskrift/1983-03-25-732/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Meglerselskapet kan ikke gjennomføre valutaforretninger for egen regning uten samtykke fra Norges Bank. Personer som arbeider for meglerselskapet, kan ikke gjennomføre valutaforretninger for egen eller andres regning uten samtykke fra Norges Bank.</article></article><article class="legalArticle" data-lovdata-URL="LTI/forskrift/1983-03-25-732/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Departementet kan trekke alle tillatelser tilbake, dersom det finner at valutameglervirksomheten ikke virker tilfredsstillende.</article></article><article class="legalArticle" data-lovdata-URL="LTI/forskrift/1983-03-25-732/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Søkeren skal forelegge Norges Bank en oversikt over den tiltenkte eierstruktur i meglerselskapet, hvilke banker det er grunn til å tro at søkeren vil slutte avtaler med, hvilke kvalifikasjoner den daglige ledelse har, samt andre opplysninger som Norges Bank måtte kreve til vurdering av søknaden.</article></article><article class="legalArticle" data-lovdata-URL="LTI/forskrift/1983-03-25-732/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Meglerselskapets virksomhet skal innrettes slik at den fremmer funksjonsdyktigheten på de deler av valutamarkedet hvor meglerselskapet opererer. Det er et vilkår for tillatelse at meglerselskapet antas å kunne oppfylle denne forutsetning.</article></article><article class="legalArticle" data-lovdata-URL="LTI/forskrift/1983-03-25-732/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Norges Bank skal motta kopi av faste meglingsavtaler som meglerselskapet slutter. Meglerselskapets provisjonssatser skal fremgå.</article></article><article class="legalArticle" data-lovdata-URL="LTI/forskrift/1983-03-25-732/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Meglerselskapet skal utferdige sluttseddel for hver forretning som formidles.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Sluttseddelen skal som et minimum inneholde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/11/ledd/2/punkt/1/" id="paragraf-11-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/11/ledd/2/punkt/1/ledd/1/" id="paragraf-11-ledd-2-punkt-1-ledd-1">Hvilke banker forretningen er inngått mellom (kjøperen og selgeren).</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/11/ledd/2/punkt/2/" id="paragraf-11-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/11/ledd/2/punkt/2/ledd/1/" id="paragraf-11-ledd-2-punkt-2-ledd-1">Hvilke valutabeløp som skal leveres/mottas av hver av de to bankene.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/11/ledd/2/punkt/3/" id="paragraf-11-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/11/ledd/2/punkt/3/ledd/1/" id="paragraf-11-ledd-2-punkt-3-ledd-1">Motsvarende beløp i NOK, (dersom forretningen gjelder valuta mot NOK).</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/11/ledd/2/punkt/4/" id="paragraf-11-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/11/ledd/2/punkt/4/ledd/1/" id="paragraf-11-ledd-2-punkt-4-ledd-1">Til hvilke banker og til hvilken tid levering skal finne sted.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/11/ledd/2/punkt/5/" id="paragraf-11-ledd-2-punkt-5"><span class="data-originalId">e)</span><article class="legalP" data-absoluteaddress="/paragraf/11/ledd/2/punkt/5/ledd/1/" id="paragraf-11-ledd-2-punkt-5-ledd-1">Hvilken kurs forretningen er handlet på.</article></article></li></ul></article></article><article class="legalArticle" data-lovdata-URL="LTI/forskrift/1983-03-25-732/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Meglerselskapet skal sende sluttseddel til kjøper og selger samme dag som forretningen er inngått.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Meglerselskapet skal oppbevare sluttsedlene i 10 år og gi Norges Bank på forlangende tilgang til sluttsedlene.</article><article class="legalP" data-absoluteaddress="/paragraf/12/ledd/3/" id="paragraf-12-ledd-3">Sluttsedlene skal arkiveres slik at Norges Bank lett finner sluttseddelen for en konkret forretning.</article></article><article class="legalArticle" data-lovdata-URL="LTI/forskrift/1983-03-25-732/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Meglerselskapet skal ellers gi Norges Bank de opplysninger og sende inn de oppgaver som Norges Bank måtte kreve.</article></article><article class="legalArticle" data-lovdata-URL="LTI/forskrift/1983-03-25-732/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Norges Bank kan sette særlige vilkår, dersom den finner det naturlig i den konkrete sak. Fastsatte vilkår kan endres.</article></article><article class="legalArticle" data-lovdata-URL="LTI/forskrift/1983-03-25-732/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Tillatelse kan trekkes tilbake, dersom meglerselskapet ikke etterkommer de vilkår som er satt.</article></article><article class="legalArticle" data-lovdata-URL="LTI/forskrift/1983-03-25-732/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>.</h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Kontrollen med at meglerselskapene etterkommer de vilkår som er satt, utøves av Norges Bank.</article></article><article class="legalArticle" data-lovdata-URL="LTI/forskrift/1983-03-25-732/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>.</h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Tillatelse som er eller vil bli gitt norske banker til å drive valutaomsetning, blir ikke berørt av disse forskrifter.</article></article><article class="legalArticle" data-lovdata-URL="LTI/forskrift/1983-03-25-732/§18" data-name="§18" data-partID="§18" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 18</span>.</h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Disse forskrifter kan i særlige tilfeller fravikes.</article><article class="legalP" data-absoluteaddress="/paragraf/18/ledd/2/" id="paragraf-18-ledd-2">Disse forskrifter trer i kraft 1. april 1983.</article></article></main></body></html>