<!DOCTYPE html><html lang="no"><head><title>Forskrift til bekjempelse av smittsomme dyresjukdommer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:28</dd><dt class="legacyID">Datokode</dt><dd class="legacyID">FOR-1983-10-28-1593</dd><dt class="dokid">DokumentID</dt><dd class="dokid">LTI/forskrift/1983-10-28-1593</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 22</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4</li></ul></dd><dt class="dateOfPublication">Kunngjort</dt><dd class="dateOfPublication">1983-11-21</dd><dt class="title">Tittel</dt><dd class="title">Forskrift til bekjempelse av smittsomme dyresjukdommer.</dd><dt class="refid">RefID</dt><dd class="refid">forskrift/1983-10-28-1593</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til bekjempelse av smittsomme dyresjukdommer.<ul class="tocSubUl"><li>§ 1.</li><li>§ 2.</li><li>§ 3.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-10-28-1593" id="dokument"><h1>Forskrift til bekjempelse av smittsomme dyresjukdommer.</h1><article class="defaultP">Landbruksdepartementet har 28. oktober 1983, i medhold av lov om tiltak mot dyresjukdommer (husdyrloven) av 8. juni 1962 med senere endringer, jf. kgl.res. av 19. mars 1965, fastsatt følgende forskrift:</article><article class="legalArticle" data-lovdata-URL="LTI/forskrift/1983-10-28-1593/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved mistanke om eller tilfelle av sjukdom som omfattes av lov om tiltak mot dyresjukdommer (husdyrloven) av 8. juni 1962 med senere endringer, jfr. kgl.res. av 19. mars 1965, og som det ikke er fastsatt egne forskrifter om bekjempelsen av, skal det treffes slike tiltak:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Ved sjukdom som angitt under bokstav A i den sjukdomsliste Landbruksdepartementet til enhver tid bestemmer, skal veterinæren omgående varsle nærmeste overordnede veterinærmyndighet og for øvrig sende veterinærmyndighetene melding på foreskrevet måte.</article><article class="legalP" data-absoluteaddress="/paragraf/1/ledd/1/punkt/1/ledd/2/" id="paragraf-1-ledd-1-punkt-1-ledd-2">Videre skal dyret/besetningen isoleres, døde dyr og smittefarlig avfall destrueres eller graves ned og husdyrrom, inventar og redskap m.v. rengjøres og desinfiseres.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Ved sjukdom som angitt under bokstav B i den sjukdomsliste Landbruksdepartementet til enhver tid bestemmer, skal:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/2/ledd/1/punkt/1/" id="paragraf-1-ledd-1-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/2/ledd/1/punkt/1/ledd/1/" id="paragraf-1-ledd-1-punkt-2-ledd-1-punkt-1-ledd-1">det være forbudt å utby til salgs, selge, gi bort eller på annen måte føre dyr ut av besetningen, herunder å føre dyr til utstilling, marked, handelsfjøs, auksjon, trav- eller galoppbane eller til fellesbeite. Det skal også være forbudt å føre dyr til besetningen for bedekning. Etter avtale skal det likevel være tillatt å føre dyr fra besetningen til slakting på vilkår av at vedkommende transportmiddel, Oppstallingsrom m.v. umiddelbart etter bruk blir rengjort og desinfisert.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/ledd/1/punkt/2/" id="paragraf-1-ledd-1-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/punkt/2/ledd/1/" id="paragraf-1-ledd-1-punkt-2-ledd-1-punkt-2-ledd-1">veterinæren sende veterinærmyndighetene melding på foreskrevet måte.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">Ved sjukdom som angitt under bokstav C i den sjukdomsliste Landbruksdepartementet til enhver tid bestemmer, skal veterinæren sende veterinærmyndighetene melding på foreskrevet måte.</article><article class="legalP" data-absoluteaddress="/paragraf/1/ledd/1/punkt/3/ledd/2/" id="paragraf-1-ledd-1-punkt-3-ledd-2">I spesielle tilfeller kan fylkesveterinæren pålegge vedkommende besetning slike restriksjoner som er nevnt under punkt 2 a.</article></article></li></ul></article></article><article class="legalArticle" data-lovdata-URL="LTI/forskrift/1983-10-28-1593/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Departementet kan dispensere fra disse forskrifter.</article></article><article class="legalArticle" data-lovdata-URL="LTI/forskrift/1983-10-28-1593/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Disse forskrifter trer i kraft 1. januar 1984.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Fra samme tid oppheves forskrifter om bekjempelse av smittsomme dyresjukdommer av 20. mai 1975.</article></article></main></body></html>