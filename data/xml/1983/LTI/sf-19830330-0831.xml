<!DOCTYPE html><html lang="no"><head><title>Forskrift om inntak til forkurs for ingeniørhøyskolen skoleåret 1983/84.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">FOR-1983-03-30-831</dd><dt class="dokid">DokumentID</dt><dd class="dokid">LTI/forskrift/1983-03-30-831</dd><dt class="ministry">Departement</dt><dd class="ministry"><ul><li>Kirke- og undervisningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 9</dd><dt class="dateInForce">I kraft fra</dt><dd class="dateInForce">1983-06-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-06-21-55/§7</li></ul></dd><dt class="dateOfPublication">Kunngjort</dt><dd class="dateOfPublication">1983-05-04</dd><dt class="title">Tittel</dt><dd class="title">Forskrift om inntak til forkurs for ingeniørhøyskolen skoleåret 1983/84.</dd><dt class="miscInformation">Annet om dokumentet</dt><dd class="miscInformation">Fastsatt av Kirke- og undervisningsdepartementet 30. mars 1983, med hjemmel i lov 21. juni 1974 nr. 55 om videregående opplæring § 7.</dd><dt class="refid">RefID</dt><dd class="refid">forskrift/1983-03-30-831</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om inntak til forkurs for ingeniørhøyskolen skoleåret 1983/84.<ul class="tocSubUl"><li>I. Vilkår for inntak.</li><li>II. Overgangsbestemmelser.</li><li>III. Inntaksrekkefølgen (konkurransepoeng).</li></ul></li></ul></dd></dl></header><main class="documentBody" data-lovdata-URL="LTI/forskrift/1983-03-30-831" id="dokument"><h1>Forskrift om inntak til forkurs for ingeniørhøyskolen skoleåret 1983/84.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-03-30-831/KAPITTEL_1" data-partID="k1"><h2>I. Vilkår for inntak.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Ett av følgende:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Fag- eller svenneprøve med bestått eksamen fra lærlingskolen.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Bestått eksamen fra grunnkurs innen studieretningene for håndverks- og industrifag, allmenne fag eller handels- og kontorfag, samt minst 2 års godkjent praksis.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Bestått eksamen fra 2-årig grunnkurs eller videregående kurs I innen studieretning for håndverks- og industrifag, allmenne fag eller handels- og kontorfag, og minst ett års godkjent praksis.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-03-30-831/KAPITTEL_2" data-partID="k2"><h2>II. Overgangsbestemmelser.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Andre søkere, som fyller kravene etter tidligere forskrift om inntak for skoleåret 1982/83, kan tas inn i den utstrekning det er ledige plasser på kurset.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Søkere som på forhånd har 2-årig grunnkurs eller 3-årig videregående skole innen studieretningene for allmenne fag eller handels- og kontorfag, kan eventuelt plasseres i egen klasse.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-03-30-831/KAPITTEL_3" data-partID="k3"><h2>III. Inntaksrekkefølgen (konkurransepoeng).</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Er det flere kvalifiserte søkere enn elevplasser, rangeres søkerne etter konkurransepoeng, som regnes ut for karakterer og praksis på følgende måte:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Karakterene multipliseres med vekttall som er: Matematikk skriftlig 4, norsk og fysikk, naturfag eller yrkesteori 2, engelsk skriftlig 1. Man kan bruke karakterer fra det vitnesbyrd der en har de beste karakterer.</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">For den tidligere brukte karakterskala er tallverdiene:<table><tbody><tr><td data-text-align="center" data-vertical-align="top">S=6</td><td data-text-align="center" data-vertical-align="top">M=4,5</td><td data-text-align="center" data-vertical-align="top">T=3</td><td data-text-align="center" data-vertical-align="top">NG=2.</td></tr></tbody></table></article><article class="legalP" data-absoluteaddress="/kapittel/3/ledd/4/" id="kapittel-3-ledd-4">I tillegg til poengsummen for karakterene beskrevet ovenfor legges 0,2 poeng til for hver måneds godkjent praksis ut over minstekravet, maksimum 6 poeng. Avtjent militærtjeneste godskrives som praksis måned for måned. I tillegg får søkere med 2-årig grunnkurs eller videregående-kurs innen studieretningene for håndverks- og industrifag, allmenne fag eller handels- og kontorfag 1 tilleggspoeng.</article><article class="legalP" data-absoluteaddress="/kapittel/3/ledd/5/" id="kapittel-3-ledd-5">Ved poenglikhet går søker med lengst godkjent praksis foran.</article></section></main></body></html>