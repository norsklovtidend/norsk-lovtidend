<!DOCTYPE html><html lang="no"><head><title>Forskrift om endring av forskrift til gjennomføring av den alminnelige innførselsregulering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">FOR-1983-09-19-1445</dd><dt class="dokid">DokumentID</dt><dd class="dokid">LTI/forskrift/1983-09-19-1445</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 19</dd><dt class="dateInForce">I kraft fra</dt><dd class="dateInForce">1983-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1946-12-13-29</li><li>forskrift/1947-12-12-9179</li><li>lov/1950-07-14-10</li></ul></dd><dt class="dateOfPublication">Kunngjort</dt><dd class="dateOfPublication">1983-10-06</dd><dt class="title">Tittel</dt><dd class="title">Forskrift om endring av forskrift til gjennomføring av den alminnelige innførselsregulering.</dd><dt class="refid">RefID</dt><dd class="refid">forskrift/1983-09-19-1445</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift til gjennomføring av den alminnelige innførselsregulering.</li></ul></dd></dl></header><main class="documentBody" data-lovdata-URL="LTI/forskrift/1983-09-19-1445" id="dokument"><h1>Forskrift om endring av forskrift til gjennomføring av den alminnelige innførselsregulering.</h1><article class="legalP" data-absoluteaddress="/ledd/1/" id="ledd-1">Handelsdepartementet har 19. september 1983, i medhold av mellombels lov om innførsleforbod av 13. desember 1946 nr. 29, jf. kgl.res. av 12. desember 1947,1, punkt 1 og lov om valutaregulering av 14. juli 1950, jf. kgl.res. av 18. desember 1980, II, fastsatt følgende forskrifter til endring av forskrifter av 16. oktober 1978 til gjennomføring av den alminnelige innførselsregulering:</article> <article class="defaultP" margin-top="true">§ 2. Oppheves.</article> <article class="defaultP" margin-top="true">§ 3, 1. ledd skal lyde:</article><article class="legalP" data-absoluteaddress="/ledd/2/" id="ledd-2">Innførselslisens A nyttes ved innførsel av lisenspliktige gjenstander og varer som skal betales til utlandet. Til bruk for søknad om innførselslisens A nyttes skjema A-1. Skjema A -4 nyttes ved innførsel av visse tekstil- og konfeksjonsvarer.</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/ledd/3/" id="ledd-3">Søknad om innførselslisens A underskrives og sendes inn til Handelsdepartementet av importøren eller en av firmaets funksjonærer som har fullmakt til å handle på importørens vegne.</article> <article class="defaultP" margin-top="true">§ 6. Oppheves.</article> <article class="defaultP" margin-top="true">§ 7. Oppheves.</article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/ledd/4/" id="ledd-4">Som vedlegg til søknad om innførselslisens skal følge proformafaktura eller tilsvarende dokumentasjon.</article> <article class="defaultP" margin-top="true">§ 9, 1. ledd skal lyde:</article><article class="legalP" data-absoluteaddress="/ledd/5/" id="ledd-5">Har Handelsdepartementet innvilget en søknad om innførselslisens A fullt ut, kan importøren på de vilkår og betingelser som er anført i lisensen, innføre hele det vareparti som han har søkt om. Innvilges søknaden bare med en del av beløp og kvantum, må importøren påse at det fra utlandet bare blir sendt varer for det beløp og det kvantum som det er gitt lisens for. En innvilget innførselslisens omfatter også den emballasje som varen er pakket i.</article> <article class="defaultP" margin-top="true">§ 11 skal lyde:</article><article class="legalP" data-absoluteaddress="/ledd/6/" id="ledd-6">Innførselslisens A og innførselslisens B kan ikke overdras til andre uten etter tillatelse fra Handelsdepartementet.</article> <article class="defaultP" margin-top="true">§ 12 skal lyde:</article><article class="legalP" data-absoluteaddress="/ledd/7/" id="ledd-7">Tap av innvilget innførselslisens skal meldes skriftlig til Handelsdepartementet av lisensinnehaveren.</article> <article class="defaultP" margin-top="true">§ 13 skal lyde:</article><article class="legalP" data-absoluteaddress="/ledd/8/" id="ledd-8">Viser det seg at en innvilget innførselslisens A ikke kan nyttes helt eller delvis i overensstemmelse med de anførte vilkår og betingelser, skal lisensen straks sendes til Handelsdepartementet med redegjørelse om hvorfor importen ikke kan gjennomføres.</article> <article class="defaultP" margin-top="true">§ 14 skal lyde:</article><article class="legalP" data-absoluteaddress="/ledd/9/" id="ledd-9">Handelsdepartementet gir innførselslisenser en bestemt gyldighetsfrist. Hvis en lisens ikke kan nyttes før etter fristens utløp, kan den av vedkommende importør sendes inn til Handelsdepartementet med søknad om forlengelse av gyldighetsfristen. Søknad, på skjema A-6, må sendes inn i god tid før fristens utløp og skal angi grunnen til at gyldighetsfristen ønskes forlenget.</article><article class="legalP" data-absoluteaddress="/ledd/10/" id="ledd-10">Søknad om andre endringer av den innvilgede lisens (f.eks. om forhøyelse av valutabeløp, om overdragelse av lisens e.l.) skal likeledes sendes inn på skjema A -6. Søknaden skal inneholde redegjørelse om grunnen til at lisensen søkes endret.</article><article class="legalP" data-absoluteaddress="/ledd/11/" id="ledd-11">Importøren sender innførselslisensen til Handelsdepartementet sammen med søknaden.</article> <article class="defaultP" margin-top="true">§ 18 skal lyde:</article><article class="legalP" data-absoluteaddress="/ledd/12/" id="ledd-12">Blir det vareparti lisensen er innvilget for, innført og fortollet i flere sendinger, skal eksemplaret av innførselslisensen etter at avskrivning er foretatt av tollvesenet, tilbakeleveres til importøren. Når lisensen er nyttet fullt ut, skal den likeledes tilbakeleveres importøren.</article> <article class="defaultP" margin-top="true">§ 19 skal lyde:</article><article class="legalP" data-absoluteaddress="/ledd/13/" id="ledd-13">Er det på en innførselslisens foretatt så mange avskrivninger at det blir nødvendig å vedhefte lisensen en allonge, skal denne påheftes av tollvesenet. Tollvesenet skal påføre lisens og allonge sitt stempel på en slik måte at den ene halvdel av stemplet kommer på lisensen og den andre halvdelen på allongen. Allongen skal dessuten påføres samme nummer som lisensen. Vedkommende tollfunksjonær skal også påføre lisens og allonge dato og sitt navn. Navnet skal påføres på samme måte som stemplet.</article><article class="legalP" data-absoluteaddress="/ledd/14/" id="ledd-14">Det som måtte være avskrevet på lisensen skal summeres og føres over på allongen. Etterfølgende avskrivninger skal deretter foretas på denne.</article> <article class="defaultP" margin-top="true">§ 20, 2. ledd oppheves.</article> <article class="defaultP" margin-top="true">§ 21. Oppheves.</article> <article class="defaultP" margin-top="true">§ 22. Oppheves.</article> <article class="defaultP" margin-top="true">§ 23. Oppheves.</article><article class="legalP" data-absoluteaddress="/ledd/15/" id="ledd-15">Forskriften trer ikraft 1. oktober 1983.</article></main></body></html>