<!DOCTYPE html><html lang="no"><head><title>Forskrift om godtgjørelse av utgifter ved reise for undersøkelse og behandling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:46</dd><dt class="legacyID">Datokode</dt><dd class="legacyID">FOR-1983-08-22-1379</dd><dt class="dokid">DokumentID</dt><dd class="dokid">LTI/forskrift/1983-08-22-1379</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 18</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§2-6</li><li>lov/1982-11-19-66/§8-1</li></ul></dd><dt class="dateOfPublication">Kunngjort</dt><dd class="dateOfPublication">1983-09-06</dd><dt class="title">Tittel</dt><dd class="title">Forskrift om godtgjørelse av utgifter ved reise for undersøkelse og behandling.</dd><dt class="refid">RefID</dt><dd class="refid">forskrift/1983-08-22-1379</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godtgjørelse av utgifter ved reise for undersøkelse og behandling.<ul class="tocSubUl"><li>§ 1. Generelle bestemmelser.</li><li>§ 2. Skyssgodtgjørelse.</li><li>§ 3. Kostgodtgjørelse.</li><li>§ 4. Godtgjørelse for utgifter til losji.</li><li>§ 5. Begrensning i godtgjørelse for oppholdsutgifter.</li><li>§ 6. Godtgjørelse for utgifter til nødvendig ledsager.</li><li>§ 7. Beregning av samlet godtgjørelse for skyss- og oppholdsutgifter ved bruk av ekstraskyss.</li><li>§ 8. Godtgjørelse for tapt arbeidsinntekt ved yrkesskade.</li><li>§ 9. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-08-22-1379" id="dokument"><h1>Forskrift om godtgjørelse av utgifter ved reise for undersøkelse og behandling.</h1><article class="legalP" data-absoluteaddress="/ledd/1/" id="ledd-1">Sosialdepartementet har 22. august 1983, i medhold av lov av 17. juni 1966 nr. 12 om folketrygd § 2-6 nr. 1 og 2, jf. lov av 19. november 1982 nr. 66 om helsetjenesten i kommunene § 8-1, fastsatt forskrifter om godtgjørelse av utgifter ved reise for undersøkelse og behandling.</article><article class="legalArticle" data-lovdata-URL="LTI/forskrift/1983-08-22-1379/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelle bestemmelser.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">1.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Godtgjørelse etter disse forskrifter ytes for den trygdedes utgifter til skyss, til ledsagelse og til opphold utenfor hjemstedet i forbindelse med reise for undersøkelse eller behandling som det ytes stønad før etter lovens §§ 2-2 og 2-5. Det samme gjelder dersom behandling som nevnt i § 2-5 gis av ansatt i kommunens helsetjeneste. For at det skal ytes slik godtgjørelse må det på en for trygdekontoret tilfredsstillende måte godtgjøres at reisen, ledsagelsen og/eller oppholdet er nødvendig av medisinske eller behandlingsmessige grunner.</article><article class="legalP" data-absoluteaddress="/paragraf/1/punkt/1/ledd/2/" id="paragraf-1-punkt-1-ledd-2">Det ytes godtgjørelse etter disse forskrifter også når reisen er pålagt av trygdeadministrasjonen.</article><article class="legalP" data-absoluteaddress="/paragraf/1/punkt/1/ledd/3/" id="paragraf-1-punkt-1-ledd-3">Videre ytes godtgjørelse for pårørendes utgifter til skyss m.v. ved reise til psykiatrisk poliklinikk for barn og ungdom, når poliklinikkens ansvarlige leder attesterer for nødvendigheten av reisen og oppholdet.</article><article class="legalP" data-absoluteaddress="/paragraf/1/punkt/1/ledd/4/" id="paragraf-1-punkt-1-ledd-4">Godtgjørelse ytes bare for den fraværstid som er nødvendig av hensyn til den aktuelle undersøkelse eller behandling. Som nødvendig fraværstid regnes også nødvendig ventetid som skyldes kommunikasjonsforholdene.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">2.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Trygdekontorets tilsagn om å yte godtgjørelse som nevnt i nr. 1 første ledd må være innhentet på forhånd.</article><article class="legalP" data-absoluteaddress="/paragraf/1/punkt/2/ledd/2/" id="paragraf-1-punkt-2-ledd-2">Selv om trygdekontorets forhåndstilsagn ikke er innhentet kan trygdekontoret likevel yte godtgjørelse dersom det er på det rene at trygdekontoret ville gitt sitt tilsagn om saken hadde blitt forelagt før reisen ble påbegynt.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/punkt/3/" id="paragraf-1-punkt-3"><span class="data-originalId">3.</span><article class="legalP" data-absoluteaddress="/paragraf/1/punkt/3/ledd/1/" id="paragraf-1-punkt-3-ledd-1">Oppholdsgodtgjørelse i forbindelse med nedkomst ytes fra og med den dag (natt) kvinnen kommer til oppholdsstedet og til den dag (natt) hun blir lagt inn i fødehjem eller sykehus. Finner innleggelse ikke sted, regnes godtgjørelse til og med den dag (natt) nedkomsten finner sted.</article><article class="legalP" data-absoluteaddress="/paragraf/1/punkt/3/ledd/2/" id="paragraf-1-punkt-3-ledd-2">Oppholdsgodtgjørelse i forbindelse med forestående nedkomst ytes normalt ikke for i alt mer enn ti dager og ti netter. Oppholdsgodtgjørelse utover ti dager og ti netter kan ytes når rimelighet tilsier det.</article></article></li></ul></article><article class="legalArticle" data-lovdata-URL="LTI/forskrift/1983-08-22-1379/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Skyssgodtgjørelse.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Til grunn for beregning av skyssgodtgjørelse legges taksten for billigste reisemåte med rutegående transportmiddel til nærmeste sted der den nødvendige undersøkelse eller behandling kan foretas. Gjør den trygdedes helsemessige tilstand det nødvendig å nytte dyrere transportmiddel, eller det er behov for øyeblikkelig hjelp, dekkes de nødvendige utgifter som dette medfører, jf. dog bestemmelsene nedenfor i denne paragraf.</article><article class="legalP" data-absoluteaddress="/paragraf/2/punkt/1/ledd/2/" id="paragraf-2-punkt-1-ledd-2">Ved innleggelse i helseinstitusjon anses som nærmeste sted den helseinstitusjon hvor den trygdede skal behandles i henhold til godkjent helseplan.</article><article class="legalP" data-absoluteaddress="/paragraf/2/punkt/1/ledd/3/" id="paragraf-2-punkt-1-ledd-3">Utgifter til overføring mellom helseinstitusjoner dekkes ikke etter disse forskrifter med mindre overføring skjer av medisinske grunner.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Nytter den trygdede eget transportmiddel eller transportmiddel tilhørende nære pårørende, ytes godtgjørelse med 0,50 kroner pr. km.</article><article class="legalP" data-absoluteaddress="/paragraf/2/punkt/2/ledd/2/" id="paragraf-2-punkt-2-ledd-2">Nytter den trygdede privat (leiet) transportmiddel ytes godtgjørelse med samme sats som nevnt i foregående ledd. Ved behov for øyeblikkelig hjelp godtgjøres skyssutgiftene dog med inntil hva skysskafferen krever i betaling.</article><article class="legalP" data-absoluteaddress="/paragraf/2/punkt/2/ledd/3/" id="paragraf-2-punkt-2-ledd-3">I tillegg til godtgjørelse for bruk av egen eller privat bil kan utgifter til nødvendig sjåfør godtgjøres i form av Oppholdsgodtgjørelse og legitimert tapt arbeidsinntekt eller dokumenterte ekstrautgifter etter § 3, § 4 og § 6 nr. 2 første ledd bokstav c.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">3.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Ved hver enkeltreise skal den trygdede betale en egenandel på 10 kroner (20 kroner ved tur-returreise). Det skal ikke betales egenandel ved ambulansetransport, når reisen er pålagt av trygdeadministrasjonen, for ledsager eller pårørende som nevnt i § 1 nr. 1 tredje ledd. Det skal heller ikke betales egenandel når undersøkelsen eller behandlingen er en følge av yrkesskade eller krigsskade.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">4.</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Den samlede godtgjørelse begrenses i alle tilfelle til hva skyss med billigste forsvarlige transportmiddel som kunne ha vært benyttet ved anledningen ville ha kostet etter reduksjon som nevnt i nr. 3.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/2/punkt/5/" id="paragraf-2-punkt-5"><span class="data-originalId">5.</span><article class="legalP" data-absoluteaddress="/paragraf/2/punkt/5/ledd/1/" id="paragraf-2-punkt-5-ledd-1">For ambulansekjøring utført av skysskaffer som det ikke er sluttet kontrakt med, ytes godtgjørelse med et beløp som transport med nærmeste kontraktambulanse ville kostet trygden for den enkelte tur.</article><article class="legalP" data-absoluteaddress="/paragraf/2/punkt/5/ledd/2/" id="paragraf-2-punkt-5-ledd-2">Rikstrygdeverket kan, dersom dette anses hensiktsmessig, fastsette takster for refusjon av utgifter til ambulansetransport utført av ambulanseeier selv om det ikke foreligger kontrakt om direkte oppgjør. Takstene fastsettes på grunnlag av foreliggende opplysninger om kjøregrunnlag m.v. etter samme prinsipper som for kontraktambulanse.</article></article></li></ul></article><article class="legalArticle" data-lovdata-URL="LTI/forskrift/1983-08-22-1379/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kostgodtgjørelse.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kostgodtgjørelse ytes dersom den effektive fraværstid fra hjemmet overstiger 12 timer.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ved fravær som varer over 12 timer er kostgodtgjørelsen 65 kroner pr. døgn. Varer fraværet mer enn ett døgn skal overskytende fraværstid utover seks timer regnes som helt døgn.</article></article><article class="legalArticle" data-lovdata-URL="LTI/forskrift/1983-08-22-1379/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godtgjørelse for utgifter til losji.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Godtgjørelse for utgifter til losji ytes mot kvittering med inntil 100 kroner pr. døgn dersom overnatting har funnet sted i hotell, pensjonat, gjestgiveri o.l. Unntaksvis kan slik godtgjørelse også ytes selv om overnatting ikke har funnet sted hvis særlige grunner taler for det.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Uten kvittering ytes godtgjørelse for utgifter til losji med 20 kroner pr. døgn.</article></article><article class="legalArticle" data-lovdata-URL="LTI/forskrift/1983-08-22-1379/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Begrensning i godtgjørelse for oppholdsutgifter.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Varer oppholdet på det sted undersøkelsen eller behandlingen finner sted seks døgn eller mer i sammenheng, ytes mot kvittering godtgjørelse for nødvendige utgifter til kost og losji samlet med inntil 110 kroner pr. døgn.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Hvis utgiftene til kost og losji overstiger 110 kroner pr. døgn, kan godtgjørelse ytes med inntil 165 kroner dersom den trygdede godtgjør at billigere opphold ikke kunne skaffes.</article></article><article class="legalArticle" data-lovdata-URL="LTI/forskrift/1983-08-22-1379/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Godtgjørelse for utgifter til nødvendig ledsager.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">1.</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">Skyssgodtgjørelse og oppholdsgodtgjørelse til ledsager ytes etter reglene ovenfor i §§ 2-5. Skyss- og oppholdsgodtgjørelse ytes dog etter særskilt regulativ til kvalifiserte ledsagere dersom vedkommende har krav på det.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">2.</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">Arbeidsgodtgjørelse ytes til nødvendig ledsager etter følgende retningslinjer:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/punkt/2/ledd/1/punkt/1/" id="paragraf-6-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/punkt/2/ledd/1/punkt/1/ledd/1/" id="paragraf-6-punkt-2-ledd-1-punkt-1-ledd-1">Er det av medisinske eller behandlingsmessige grunner påkrevet med kvalifisert ledsager eller billigere forsvarlig ledsagelse ikke kunne ha vært skaffet, ytes arbeidsgodtgjørelse etter særskilt regulativ dersom vedkommende har krav på det.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/punkt/2/ledd/1/punkt/2/" id="paragraf-6-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/punkt/2/ledd/1/punkt/2/ledd/1/" id="paragraf-6-punkt-2-ledd-1-punkt-2-ledd-1">Utføres ledsagelsen av en person trygdekontoret har inngått avtale med, ytes arbeidsgodtgjørelse med det avtalte beløp.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/punkt/2/ledd/1/punkt/3/" id="paragraf-6-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/6/punkt/2/ledd/1/punkt/3/ledd/1/" id="paragraf-6-punkt-2-ledd-1-punkt-3-ledd-1">Utføres ledsagelsen av nære pårørende ytes arbeidsgodtgjørelse i form av erstatning for tapt arbeidsinntekt med inntil 45 kroner pr. time. Kan tapt arbeidsinntekt ikke dokumenteres kan det ytes erstatning for legitimerte nødvendige utgifter til leiet hjelp under ledsagerens fravær, dog begrenset til 12 kroner pr. time. Dette gjelder likevel ikke ved hjelp fra nære pårørende.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/6/punkt/2/ledd/1/punkt/4/" id="paragraf-6-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/6/punkt/2/ledd/1/punkt/4/ledd/1/" id="paragraf-6-punkt-2-ledd-1-punkt-4-ledd-1">Utføres ledsagelsen av andre enn nære pårørende ytes arbeidsgodtgjørelse i form av erstatning for tapt arbeidsinntekt eller utgifter til leiet hjelp slik som nevnt under bokstav c. Hvis tapt arbeidsinntekt eller utgifter til leiet hjelp ikke kan legitimeres, ytes arbeidsgodtgjørelse med 12 kroner pr. time.</article></article></li></ul></article><article class="legalP" data-absoluteaddress="/paragraf/6/punkt/2/ledd/2/" id="paragraf-6-punkt-2-ledd-2">Arbeidsgodtgjørelsen ytes bare for inntil åtte timer pr. døgn. Det ytes ikke arbeidsgodtgjørelse for fravær innenfor ledsagerens vanlige arbeidstid og som vedkommende ikke blir trukket i lønn for.</article><article class="legalP" data-absoluteaddress="/paragraf/6/punkt/2/ledd/3/" id="paragraf-6-punkt-2-ledd-3">Begrensningen i foregående ledd gjelder ikke for ledsager som nevnt under bokstavene a og b.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/6/punkt/3/" id="paragraf-6-punkt-3"><span class="data-originalId">3.</span><article class="legalP" data-absoluteaddress="/paragraf/6/punkt/3/ledd/1/" id="paragraf-6-punkt-3-ledd-1">Dersom ledsageren får oppgjør fra kommunen i henhold til retningslinjer for godtgjøring m.v. ved følge av pasienter til og fra sykehus o.l. kan godtgjørelsen etter nr. 1 og 2 utbetales til kommunen.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/6/punkt/4/" id="paragraf-6-punkt-4"><span class="data-originalId">4.</span><article class="legalP" data-absoluteaddress="/paragraf/6/punkt/4/ledd/1/" id="paragraf-6-punkt-4-ledd-1">Den samlede godtgjørelse for utgifter til ledsager begrenses i alle tilfelle til hva billigste forsvarlige ledsagelse som kunne ha vært skaffet ved anledningen ville ha kostet.</article></article></li></ul></article><article class="legalArticle" data-lovdata-URL="LTI/forskrift/1983-08-22-1379/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Beregning av samlet godtgjørelse for skyss- og oppholdsutgifter ved bruk av ekstraskyss.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">I tilfelle trygdede nytter ekstraskyss hvor billigere rutegående transportmiddel kunne ha vært benyttet begrenses den samlede godtgjørelse ved bruk av ekstraskyss til hva godtgjørelsen, herunder skyss-, kost- og losjigodtgjørelse, samt eventuell godtgjørelse til ledsager, ville ha utgjort dersom rutegående transportmiddel hadde vært benyttet. Losjigodtgjørelse beregnes i så fall med 70 kroner.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Dersom de samlede utgifter ved bruk av ekstraskyss på grunn av at kortere fraværstid er mindre enn om rutegående transportmiddel hadde vært benyttet, godtgjøres de faktiske utgifter til skyss og opphold, eventuelt til ledsagelse.</article></article><article class="legalArticle" data-lovdata-URL="LTI/forskrift/1983-08-22-1379/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Godtgjørelse for tapt arbeidsinntekt ved yrkesskade.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/8/punkt/1/" id="paragraf-8-punkt-1"><span class="data-originalId">1.</span><article class="legalP" data-absoluteaddress="/paragraf/8/punkt/1/ledd/1/" id="paragraf-8-punkt-1-ledd-1">Ved nødvendig fravær fra arbeidsplassen som følge av reise til lege, sykehus o.l. ved yrkesskade, ytes godtgjørelse for tapt arbeidsinntekt hvis fraværet har vært av minst to timers varighet.</article><article class="legalP" data-absoluteaddress="/paragraf/8/punkt/1/ledd/2/" id="paragraf-8-punkt-1-ledd-2">Slik godtgjørelse ytes ikke med mindre det er helt på det rene at skadede ellers ville vært i inntektsgivende arbeid under fraværet.</article><article class="legalP" data-absoluteaddress="/paragraf/8/punkt/1/ledd/3/" id="paragraf-8-punkt-1-ledd-3">Uførepensjon som vedkommende oppebærer på grunn av skaden eller sykdommen kommer ikke til fradrag i godtgjørelsen.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/8/punkt/2/" id="paragraf-8-punkt-2"><span class="data-originalId">2.</span><article class="legalP" data-absoluteaddress="/paragraf/8/punkt/2/ledd/1/" id="paragraf-8-punkt-2-ledd-1">Tapt arbeidsinntekt godtgjøres etter følgende retningslinjer:</article><article class="legalP" data-absoluteaddress="/paragraf/8/punkt/2/ledd/2/" id="paragraf-8-punkt-2-ledd-2">Til arbeidstaker godtgjøres tapt arbeidsinntekt etter fremlagt oppgave over timelønn, arbeidsfraværets lengde og det beløp som er eller vil bli trukket i lønnen.</article><article class="legalP" data-absoluteaddress="/paragraf/8/punkt/2/ledd/3/" id="paragraf-8-punkt-2-ledd-3">Til den som har annen ervervsinntekt godtgjøres tapt arbeidsinntekt på grunnlag av vedkommendes antatte årlige arbeidsinntekt omregnet til timefortjeneste og oppgave over arbeidsfraværets lengde.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/8/punkt/3/" id="paragraf-8-punkt-3"><span class="data-originalId">3.</span><article class="legalP" data-absoluteaddress="/paragraf/8/punkt/3/ledd/1/" id="paragraf-8-punkt-3-ledd-1">Tapt arbeidsinntekt godtgjøres dog ikke med mer enn 30 kroner pr. time, begrenset til 240 kroner pr. dag.</article></article></li></ul></article><article class="legalArticle" data-lovdata-URL="LTI/forskrift/1983-08-22-1379/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse forskrifter trer i kraft 1. januar 1984.</article></article></main></body></html>