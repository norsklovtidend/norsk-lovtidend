<!DOCTYPE html><html lang="no"><head><title>Forskrift om standardfradrag for utenlandske arbeidstakere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:23</dd><dt class="legacyID">Datokode</dt><dd class="legacyID">FOR-1983-01-14-18</dd><dt class="dokid">DokumentID</dt><dd class="dokid">LTI/forskrift/1983-01-14-18</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 1</dd><dt class="dateInForce">I kraft fra</dt><dd class="dateInForce">1983-03-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§44</li><li>lov/1975-06-13-35/§2</li></ul></dd><dt class="dateOfPublication">Kunngjort</dt><dd class="dateOfPublication">1983-02-02</dd><dt class="title">Tittel</dt><dd class="title">Forskrift om standardfradrag for utenlandske arbeidstakere.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 14. januar 1983 med hjemmel i § 44, tiende ledd, tredje punktum i lov av 18. august 1911 nr. 8 om skatt av formue og inntekt og § 2 første ledd annet punktum i lov av 13. juni 1975 nr. 35 om skattlegging av undersjøiske petroleumsforekomster m.v. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1983-01-14-18</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om standardfradrag for utenlandske arbeidstakere.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1983-01-14-18" id="dokument"><h1>Forskrift om standardfradrag for utenlandske arbeidstakere.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-01-14-18/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Personer som midlertidig oppholder seg her i riket og som er skattepliktig etter skattelovens § 15 første ledd bokstav a eller d, kan i tillegg til minste- og oppgjørsfradrag kreve et fradrag på 15 pst. av inntekten. Skattepliktige etter § 15 første ledd bokstav a anses å oppholde seg midlertidig her i riket når oppholdet ikke overstiger 4 år. Slike skattytere kan i tilfelle kreve fradraget ved de fire første ligninger.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Personer som utelukkende er skattepliktige etter lov av 13. juni 1975 om skattlegging av undersjøiske petroleumsforekomster m.v., kan uavhengig av arbeidsoppholdets lengde kreve fradrag som nevnt i foregående ledd.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fradraget skal beregnes av arbeidsinntekt som nevnt i skattelovens § 44 første ledd bokstav g nr. 1 og 3. Dette fradraget trer i stedet for andre fradrag enn minste- og oppgjørsfradrag, så som fradrag etter skattelovens §§ 44, 45, 53, 76 og 77. Det skal dog gis særskilt fradrag for tilskudd til offentlig eller privat pensjonsordning etter § 44 første ledd bokstav h nr. 2 og fradrag for fagforeningskontingent etter fjerde ledd nr. 1 i samme paragraf.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-01-14-18/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Disse forskrifter gjelder fra og med inntektsåret 1983.</article></section></main></body></html>