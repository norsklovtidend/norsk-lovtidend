<!DOCTYPE html><html lang="no"><head><title>Ikrafttredelse vedrørende en del endringer i pengelovgivningen. Data vedrørende 10-kronemynt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:35</dd><dt class="legacyID">Datokode</dt><dd class="legacyID">FOR-1983-04-15-837</dd><dt class="dokid">DokumentID</dt><dd class="dokid">LTI/forskrift/1983-04-15-837</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 9</dd><dt class="dateInForce">I kraft fra</dt><dd class="dateInForce">1984-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1924-03-18/§3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1982-12-17-71</li></ul></dd><dt class="dateOfPublication">Kunngjort</dt><dd class="dateOfPublication">1983-05-04</dd><dt class="title">Tittel</dt><dd class="title">Ikrafttredelse vedrørende en del endringer i pengelovgivningen. Data vedrørende 10-kronemynt.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 15. april 1983. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1983-04-15-837</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Ikrafttredelse vedrørende en del endringer i pengelovgivningen. Data vedrørende 10-kronemynt.</li></ul></dd></dl></header><main class="documentBody" data-lovdata-URL="LTI/forskrift/1983-04-15-837" id="dokument"><h1>Ikrafttredelse vedrørende en del endringer i pengelovgivningen. Data vedrørende 10-kronemynt.</h1><article class="legalP" data-absoluteaddress="/ledd/1/" id="ledd-1">Med hjemmel i lov om endringer i pengelovgivningen 17. desember 1982 nr. 71 bestemmes at endringene i lov 18. mars 1924 § 3 for så vidt gjelder særskillemynter med pålydende verdi 1 til 5 øre og endringene i lov 15. mars 1973 nr. 15 § 2 om innløsning og § 3 om avrunding trer i kraft fra 1. januar 1984.</article><article class="legalP" data-absoluteaddress="/ledd/2/" id="ledd-2">Med hjemmel i lov av 15. mars 1973 nr. 15 om tillegg til lov om pengevesenet § 1 bestemmes at 5 og 25 øren opphører å være lovlig betalingsmiddel fra 1. januar 1984.</article><article class="legalP" data-absoluteaddress="/ledd/3/" id="ledd-3">Med hjemmel i lov 18. mars 1924 om tillegg til lov 17. april 1875 om pengevesenet § 1, 1. ledd jf. § 1, 3. ledd; fastsettes følgende data for tikronemynt:<ul class="defaultList"><li><article class="listArticle" data-absoluteaddress="/ledd/3/punkt/1/" id="ledd-3-punkt-1"><article class="legalP" data-absoluteaddress="/ledd/3/punkt/1/ledd/1/" id="ledd-3-punkt-1-ledd-1">Diameter: 24 mm</article></article></li><li><article class="listArticle" data-absoluteaddress="/ledd/3/punkt/2/" id="ledd-3-punkt-2"><article class="legalP" data-absoluteaddress="/ledd/3/punkt/2/ledd/1/" id="ledd-3-punkt-2-ledd-1">Tykkelse: 2,8 mm</article></article></li><li><article class="listArticle" data-absoluteaddress="/ledd/3/punkt/3/" id="ledd-3-punkt-3"><article class="legalP" data-absoluteaddress="/ledd/3/punkt/3/ledd/1/" id="ledd-3-punkt-3-ledd-1">Materiale: 81 pst. Cu, 10 pst. Zn, 9 pst. Ni.</article></article></li><li><article class="listArticle" data-absoluteaddress="/ledd/3/punkt/4/" id="ledd-3-punkt-4"><article class="legalP" data-absoluteaddress="/ledd/3/punkt/4/ledd/1/" id="ledd-3-punkt-4-ledd-1">Vekt: 9 gram</article></article></li><li><article class="listArticle" data-absoluteaddress="/ledd/3/punkt/5/" id="ledd-3-punkt-5"><article class="legalP" data-absoluteaddress="/ledd/3/punkt/5/ledd/1/" id="ledd-3-punkt-5-ledd-1">Preg – <ul class="defaultList"><li><article class="listArticle" data-absoluteaddress="/ledd/3/punkt/5/ledd/1/punkt/1/" id="ledd-3-punkt-5-ledd-1-punkt-1"><article class="legalP" data-absoluteaddress="/ledd/3/punkt/5/ledd/1/punkt/1/ledd/1/" id="ledd-3-punkt-5-ledd-1-punkt-1-ledd-1">Advers: Hans Majestet Kong Olav V's portrett i profil sett fra venstre. Rundt portrettet et kraftig nedsenket felt. Utenfor feltet – på en nikantet flate – omskriften:</article></article></li><li><article class="listArticle" data-absoluteaddress="/ledd/3/punkt/5/ledd/1/punkt/2/" id="ledd-3-punkt-5-ledd-1-punkt-2"><article class="legalP" data-absoluteaddress="/ledd/3/punkt/5/ledd/1/punkt/2/ledd/1/" id="ledd-3-punkt-5-ledd-1-punkt-2-ledd-1">OLAV V NORGES KONGE.</article></article></li><li><article class="listArticle" data-absoluteaddress="/ledd/3/punkt/5/ledd/1/punkt/3/" id="ledd-3-punkt-5-ledd-1-punkt-3"><article class="legalP" data-absoluteaddress="/ledd/3/punkt/5/ledd/1/punkt/3/ledd/1/" id="ledd-3-punkt-5-ledd-1-punkt-3-ledd-1">Under portrettets halsavsnitt myntgravør Øivind Hansens signatur: ØH.</article></article></li><li><article class="listArticle" data-absoluteaddress="/ledd/3/punkt/5/ledd/1/punkt/4/" id="ledd-3-punkt-5-ledd-1-punkt-4"><article class="legalP" data-absoluteaddress="/ledd/3/punkt/5/ledd/1/punkt/4/ledd/1/" id="ledd-3-punkt-5-ledd-1-punkt-4-ledd-1">Revers: St. Olavs Orden storkorskjede med ordenstegn rundt et kraftig nedsenket felt begrenset av en opphøyet kant. I feltet valørbetegnelsen: 10 / KR i negativt relieff. Utenfor storkorskjeden et svakt nedsenket felt og i nedre halvsirkel: Den Kongelige Mynts merke korslagt hammer og bergs jern – årstallet delt av ordenstegnet – myntdirektørens merke. Myntens kant danner innvendig en avrundet nikant.</article></article></li><li><article class="listArticle" data-absoluteaddress="/ledd/3/punkt/5/ledd/1/punkt/5/" id="ledd-3-punkt-5-ledd-1-punkt-5"><article class="legalP" data-absoluteaddress="/ledd/3/punkt/5/ledd/1/punkt/5/ledd/1/" id="ledd-3-punkt-5-ledd-1-punkt-5-ledd-1">Rand: Glatt.</article></article></li></ul></article></article></li></ul></article></main></body></html>