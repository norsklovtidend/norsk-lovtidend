<!DOCTYPE html><html lang="no"><head><title>Lov om endringer i lov 29 mai 1981 nr 38 om viltet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:23</dd><dt class="legacyID">Datokode</dt><dd class="legacyID">LOV-1983-04-08-17</dd><dt class="dokid">DokumentID</dt><dd class="dokid">LTI/lov/1983-04-08-17</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 8</dd><dt class="dateInForce">I kraft fra</dt><dd class="dateInForce">1983-04-08</dd><dt class="changesToDocuments">Endrer</dt><dd class="changesToDocuments"><ul><li>lov/1981-05-29-38</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-04-20</dd><dt class="titleShort">Korttittel</dt><dd class="titleShort">Endringslov til viltloven</dd><dt class="title">Tittel</dt><dd class="title">Lov om endringer i lov 29 mai 1981 nr 38 om viltet.</dd><dt class="miscInformation">Annet om dokumentet</dt><dd class="miscInformation">Ot.prp.nr.28 (1982–1983), Innst.O.nr.52 (1982–1983) og Besl.O.nr.52 (1982–1983). Odels- og Lagtingsvedtak hhv. 17. og 24. mars 1983. Fremmet av Miljøverndepartementet.</dd><dt class="refid">RefID</dt><dd class="refid">lov/1983-04-08-17</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 29 mai 1981 nr 38 om viltet.<ul class="tocSubUl"><li>I<ul class="tocSubUl"><li>§ 3. (fredningsprinsippet)</li><li>§ 9. (jaktbare viltarter og jakttider)</li><li>§ 14. (felling av andre viltarter som gjør skade)</li><li>§ 31. (retten til jakt og fangst på statens grunn)</li><li>§ 36. (almenhetens jaktadgang)</li><li>§ 51. (skuddpremier)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1983-04-08-17" id="dokument"><h1>Lov om endringer i lov 29 mai 1981 nr 38 om viltet.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1983-04-08-17/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 29 mai 1981 nr 38 om viltet gjøres følgende endringer:</article> <article class="defaultP" margin-top="true">Uttrykket «viltnemnda i kommunen» endres til «viltnemnda» i følgende bestemmelser:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">§ 11 annet ledd, § 13 første og annet ledd, § 16 annet ledd, § 28 tredje ledd, § 29 annet og tredje ledd, § 30 annet og tredje ledd, § 34 annet ledd, § 37 annet og sjette ledd, § 38 alle ledd, § 48 første ledd, § 52 tredje ledd og § 55.</article> <article class="defaultP" margin-top="true">Uttrykket «fylkesviltnemnda» endres til «fylkesmannen» i følgende bestemmelser:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">§ 21 annet ledd, § 37 sjette ledd, § 38 fjerde ledd og § 52 tredje ledd.</article> <article class="defaultP" margin-top="true">§ 1 nytt annet ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Innenfor denne ramme kan viltproduksjonen høstes til gode for landbruksnæring og friluftsliv.</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" data-partID="§3" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader">§ 3. <span class="legalArticleTitle">(fredningsprinsippet)</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Alt vilt, herunder dets egg, reir og bo er fredet med mindre annet følger av lov eller vedtak med hjemmel i lov. Ved vedtak om jaktbarhet og jakttider etter § 9 skal det særlig legges vekt på at arten produserer et høstingsverdig overskudd og at den har ressursbetydning. Det skal også legges vekt på jakt- og fangsttradisjon i vedkommende område og på den skade viltet gjør.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Det er forbudt å fange, jage, drepe, eller skade fredet vilt. Dersom det er nødvendig for å hindre skade på person eller eiendom, er det tillatt å avlive smågnagere og krypdyr. Forbudet etter § 24 og § 25 gjelder ikke slik avliving.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Ved enhver virksomhet skal det tas hensyn til viltet og dets egg, reir og bo, slik at det ikke påføres unødig lidelse og skade.</article></article> <article class="defaultP" margin-top="true">§ 4 første ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">I viltforvaltningen er det følgende organer:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">1)</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">et direktorat,</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">2)</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">fylkesmannen,</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/ledd/5/punkt/3/" id="kapittel-1-ledd-5-punkt-3"><span class="data-originalId">3)</span><article class="legalP" data-absoluteaddress="/kapittel/1/ledd/5/punkt/3/ledd/1/" id="kapittel-1-ledd-5-punkt-3-ledd-1">en viltnemnd i hver kommune, med mindre departmentet særskilt har fritatt for det.</article></article></li></ul></article> <article class="defaultP" margin-top="true">§ 5 nytt første og annet ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Kommunestyret velger formann og 4 medlemmer med varamenn til viltnemnda og skal herunder påse at minst 2 av medlemmene representerer grunneiere/jaktrettshavere i kommunen og at også aktive utøvere av jakt og fangst i kommunen blir representert.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">I reinbeitedistrikt, som har fast bosatte reindriftsutøvere, skal kommunestyret påse at næringen blir representert i viltnemnda.</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" data-partID="§9" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader">§ 9. <span class="legalArticleTitle">(jaktbare viltarter og jakttider)</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Kongen fastsetter hvilke arter som kan være gjenstand for jakt og innen hvilke tidsrammer jakten kan foregå.</article><article class="legalP" data-absoluteaddress="/kapittel/1/foreslåttparagraf/2/ledd/2/" id="kapittel-1-foreslåttparagraf-2-ledd-2">Direktoratet fastsetter jakttiden for den enkelte art og innen hvilke områder jakten kan foregå. Det kan fastsettes ulike jakttider for de enkelte deler av landet. Jakttiden kan gjelde en bestemt tid av døgnet eller uken, og den kan settes forskjellig for jakt etter hann og hunn og etter eldre og yngre individer av vedkommende art. Det bør ikke fastsettes jakttid i hekke- og yngletiden for vedkommende art.</article></article> <article class="defaultP" margin-top="true">Ny § 14 skal lyde:</article><article class="futureLegalArticle" data-name="§14" data-partID="§14" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader">§ 14. <span class="legalArticleTitle">(felling av andre viltarter som gjør skade)</span></span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">Departementet kan gi forskrifter om at bestemte viltarter som gjør skade i nærmere angitte tilfelle, kan felles uten hensyn til fredning og jakttider. Forskriftene kan gjelde felling hele året eller bestemte tidsrom og for hele landet eller bestemte områder. Forskriftene kan bestemme at det vilt som felles etter første ledd, skal tilfalle Viltfondet.</article><article class="legalP" data-absoluteaddress="/kapittel/1/foreslåttparagraf/3/ledd/2/" id="kapittel-1-foreslåttparagraf-3-ledd-2">Et vilkår for felling etter foregående ledd er at eier, bruker eller rettighetshaver i rimelig utstrekning har forsøkt andre tiltak for å avverge skade.</article></article> <article class="defaultP" margin-top="true">§ 20 annet ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Til jakt er bruk av hagle for mer enn to skudd og helautomatisk rifle forbudt.</article> <article class="defaultP" margin-top="true">§ 23 første ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Bruk av løs, på drevet halsende hund er forbudt unntatt for jakt på hare, rødrev og gaupe. For jakt på andre arter kan direktoratet gi samtykke for det enkelte område.</article> <article class="defaultP" margin-top="true">§ 26 nr 3 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Om storviltjakten, herunder om skyteprøve, jaktmåter, organisering av jaktlag og bruk av sporhund.</article> <article class="defaultP" margin-top="true">§ 29 første og femte ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">I sameie har alle med eiendomsrett eller bruksrett til skog, havnegang, slått eller grunn rett til jakt og fangst med mindre annet følger av avtale eller annet rettsgrunnlag.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Er jaktregler ikke fastsatt i samsvar med denne bestemmelse eller som ledd i jordskifte, kan jakt og fangst i sameiet bare utøves av en person om gangen for hver som har slik rett etter første ledd.</article> <article class="defaultP" margin-top="true">§ 31 skal lyde:</article><article class="futureLegalArticle" data-name="§31" data-partID="§31" data-absoluteaddress="/kapittel/1/foreslåttparagraf/4/" id="kapittel-1-foreslåttparagraf-4"><span class="futureLegalArticleHeader">§ 31. <span class="legalArticleTitle">(retten til jakt og fangst på statens grunn)</span></span><article class="legalP" data-absoluteaddress="/kapittel/1/foreslåttparagraf/4/ledd/1/" id="kapittel-1-foreslåttparagraf-4-ledd-1">På statsgrunn som ikke reguleres av lov av 6 juni 1975 (Fjelloven) er småviltjakt og fangst tillatt mot løsning av jaktkort og betaling av vederlag for norske statsborgere og for alle som det siste året har vært og fortsatt er bosatt i Norge. Reindriftsamenes jakt og fangst reguleres av reindriftslovens § 14.</article><article class="legalP" data-absoluteaddress="/kapittel/1/foreslåttparagraf/4/ledd/2/" id="kapittel-1-foreslåttparagraf-4-ledd-2">Departementet kan gi nærmere regler om all jakt og fangst på statens grunn utenfor statsalmenning herunder om lavere pris og fortrinnsrett til jakt og fangst for fast bosatte i kommunen og om utlendingers jaktadgang.</article></article> <article class="defaultP" margin-top="true">§ 36 skal lyde:</article><article class="futureLegalArticle" data-name="§36" data-partID="§36" data-absoluteaddress="/kapittel/1/foreslåttparagraf/5/" id="kapittel-1-foreslåttparagraf-5"><span class="futureLegalArticleHeader">§ 36. <span class="legalArticleTitle">(almenhetens jaktadgang)</span></span><article class="legalP" data-absoluteaddress="/kapittel/1/foreslåttparagraf/5/ledd/1/" id="kapittel-1-foreslåttparagraf-5-ledd-1">Viltnemnda skal arbeide for en forsvarlig utnyttelse av muligheten for småviltjakt, der dette er forenlig med § 1 i denne lov.</article><article class="legalP" data-absoluteaddress="/kapittel/1/foreslåttparagraf/5/ledd/2/" id="kapittel-1-foreslåttparagraf-5-ledd-2">I større områder der almenheten ikke har adgang til småviltjakt, skal viltnemnda i samråd med grunneierne søke å oppnå minnelig ordning med salg av jaktkort.</article><article class="legalP" data-absoluteaddress="/kapittel/1/foreslåttparagraf/5/ledd/3/" id="kapittel-1-foreslåttparagraf-5-ledd-3">Når minnelig ordning ikke oppnås, kan departementet pålegge en eller flere grunneiere eller rettighetshavere å selge jaktkort til almenheten der uheldige bestandsforhold kan oppstå, fordi grunneierne vedvarende har unnlatt å utnytte småviltjakten. Pålegget skal være tidsbegrenset og kan gis for maksimalt 5 år.</article><article class="legalP" data-absoluteaddress="/kapittel/1/foreslåttparagraf/5/ledd/4/" id="kapittel-1-foreslåttparagraf-5-ledd-4">I pålegget kan bestemmes hvor mange jaktkort som skal selges, fordelingen av jaktkortene og hvem som skal administrere jaktkortsalget. Ved fastsettelse av kortpris skal det tas hensyn til vanlig pris i distriktet.</article><article class="legalP" data-absoluteaddress="/kapittel/1/foreslåttparagraf/5/ledd/5/" id="kapittel-1-foreslåttparagraf-5-ledd-5">Inntekten av jaktkortene tilfaller rettighetshaveren. Hvis pålegget gjelder flere rettighetshavere, deles inntekten forholdsvis. Dersom rettighetshaver finner at ordningen har medført tap for ham, kan han begjære skjønn til avgjørelse av spørsmålet om erstatning.</article></article> <article class="defaultP" margin-top="true">§ 44 tredje ledd oppheves.</article> <article class="defaultP" margin-top="true">§ 49 nytt annet ledd skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Direktoratet gir forskrifter om preparanters og andres adgang til håndtering, utstopping og omsetning av dødt vilt.</article> <article class="defaultP" margin-top="true">§ 49 tredje og fjerde ledd oppheves.</article> <article class="defaultP" margin-top="true">Ny § 51 skal lyde:</article><article class="futureLegalArticle" data-name="§51" data-partID="§51" data-absoluteaddress="/kapittel/1/foreslåttparagraf/6/" id="kapittel-1-foreslåttparagraf-6"><span class="futureLegalArticleHeader">§ 51. <span class="legalArticleTitle">(skuddpremier)</span></span><article class="legalP" data-absoluteaddress="/kapittel/1/foreslåttparagraf/6/ledd/1/" id="kapittel-1-foreslåttparagraf-6-ledd-1">Skuddpremie kan bare fastsettes for viltarter som har jakttid og som gjør skade. Fastsettelse av skuddpremie trenger godkjennelse av fylkesmannen eller den han i samråd med direktoratet gir fullmakt.</article><article class="legalP" data-absoluteaddress="/kapittel/1/foreslåttparagraf/6/ledd/2/" id="kapittel-1-foreslåttparagraf-6-ledd-2">Vederlag for felling i henhold til denne lovs § 12 kan fastsettes av departementet.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1983-04-08-17/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft straks.</article></section></main></body></html>