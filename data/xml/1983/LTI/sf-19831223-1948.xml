<!DOCTYPE html><html lang="no"><head><title>Forskrift for utøvelse og kontroll av fisket etter norsk vårgytende sild i 1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:09</dd><dt class="legacyID">Datokode</dt><dd class="legacyID">FOR-1983-12-23-1948</dd><dt class="dokid">DokumentID</dt><dd class="dokid">LTI/forskrift/1983-12-23-1948</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 29</dd><dt class="dateInForce">I kraft fra</dt><dd class="dateInForce">1983-12-23 – 1984-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-08-15-1373</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1983-12-23-1847/§14</li></ul></dd><dt class="dateOfPublication">Kunngjort</dt><dd class="dateOfPublication">1984-01-24</dd><dt class="title">Tittel</dt><dd class="title">Forskrift for utøvelse og kontroll av fisket etter norsk vårgytende sild i 1984.</dd><dt class="refid">RefID</dt><dd class="refid">forskrift/1983-12-23-1948</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for utøvelse og kontroll av fisket etter norsk vårgytende sild i 1984.<ul class="tocSubUl"><li>§ 1. Virkeområde.</li><li>§ 2. Kontroll</li><li>§ 3. Innmelding, låssetting.</li><li>§ 4. Misforhold mellom kvote og fangst</li><li>§ 5. Overføring av restkvantum i låset</li><li>§ 6. Merking av lås eller steng.</li><li>§ 7. Føring av protokoll ved mottaksanlegg.</li><li>§ 8. Straff.</li><li>§ 9. Ikrafttredelse.</li><li>§ 10. Opphevelse av eldre forskrifter.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-23-1948" id="dokument"><h1>Forskrift for utøvelse og kontroll av fisket etter norsk vårgytende sild i 1984.</h1><article class="legalP" data-absoluteaddress="/ledd/1/" id="ledd-1">Fiskeridirektøren har 23. desember 1983 med hjemmel i § 14 i forskrift av 23. desember 1983 nr. 1847, fastsatt følgende:</article><article class="legalArticle" data-lovdata-URL="LTI/forskrift/1983-12-23-1948/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter gjelder for utøvelse og kontroll av fisket etter norsk vårgytende sild nord for Klovningen (61° 56' n.br.) i 1984.</article></article><article class="legalArticle" data-lovdata-URL="LTI/forskrift/1983-12-23-1948/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fiskeridirektoratets kontrollverk kan påby at fartøy skal fremstilles for kontroll av at de fastsatte vilkår for å drive fiske er oppfylt.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kontrollen gjennomføres fortrinnsvis før fisket påbegynnes.</article></article><article class="legalArticle" data-lovdata-URL="LTI/forskrift/1983-12-23-1948/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innmelding, låssetting.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Alle not- og trålfangster skal straks meldes til det salgslag som har omsetningsretten.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Sild som fanges med not i perioden 1. januar -31. mars 1984 skal bare låssettes dersom vedkommende salgslag krever dette. All sild som fanges med not i perioden 1. april -31. desember 1984 skal låssettes. Det salgslag som har omsetningsretten kan dispensere fra dette påbud.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Ved låssetting må det påses at kvantum låssatt sild står i forhold til låsets volum.</article></article><article class="legalArticle" data-lovdata-URL="LTI/forskrift/1983-12-23-1948/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Misforhold mellom kvote og fangst</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det enkelte fartøy må ikke fange eller låssette større fangster enn det som må anses nødvendig for å fylle fartøyets fastsatte kvote. Dersom politi og/eller Fiskeridirektoratets kontrollverk finner at det er misforhold mellom det låssatte kvantum og angjeldende fartøys kvote, må ansvarshavende på forlangende slippe den overskytende del av fangsten.</article></article><article class="legalArticle" data-lovdata-URL="LTI/forskrift/1983-12-23-1948/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overføring av restkvantum i låset</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Dersom det ved opptak av sild for levering til kjøper viser seg at det vil være et restkvantum igjen i låset etter at vedkommende fartøy har fylt sin kvote, kan dette kvantum etter tillatelse fra Fiskeridirektoratets kontrollverk eller det salgslag som har omsetningsretten overtas av en annen kvotehaver.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Slik tillatelse kan bare gis når den som skal overta restkvantumet befinner seg på feltet og er utrustet for fisket på angjeldende tidspunkt.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Overtakelsen må skje uten vederlag.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Garnfartøy som overtar fangst fra notfartøy etter denne paragraf, må dessuten være tilstede ved leveringen.</article></article><article class="legalArticle" data-lovdata-URL="LTI/forskrift/1983-12-23-1948/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Merking av lås eller steng.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Dersom lås eller steng ikke er merket med vedkommende fartøys registreringsmerke og det heller ikke på annen måte fremgår hvem som nytter redskapet, kan Fiskeridirektoratets kontrollverk eller politiet slippe den låssatte fangsten.</article></article><article class="legalArticle" data-lovdata-URL="LTI/forskrift/1983-12-23-1948/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Føring av protokoll ved mottaksanlegg.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved alle bedrifter som mottar sild skal det i en særskilt protokoll føres fortegnelse over ethvert innkjøpt (ankommet) råstoffparti med angivelse av mottaksdato og leverandør (fangstfartøy og kvotehaver), sluttseddelnummer, fangstdato, fangstkvantum, fangststed og føringsfartøy.</article></article><article class="legalArticle" data-lovdata-URL="LTI/forskrift/1983-12-23-1948/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Den som forsettlig eller uaktsomt overtrer disse bestemmelser eller medvirker hertil straffes med bøter. Forsøk straffes på samme måte.</article></article><article class="legalArticle" data-lovdata-URL="LTI/forskrift/1983-12-23-1948/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse forskrifter trer i kraft straks og gjelder til 31. desember 1984.</article></article><article class="legalArticle" data-lovdata-URL="LTI/forskrift/1983-12-23-1948/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Opphevelse av eldre forskrifter.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Fiskeridirektørens forskrifter av 15. august 1983 nr. 1373 oppheves fra 23. desember 1983.</article></article></main></body></html>