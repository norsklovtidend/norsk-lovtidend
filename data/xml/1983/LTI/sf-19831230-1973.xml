<!DOCTYPE html><html lang="no"><head><title>Forskrift om opplysningsplikt for ervervsdrivende som omsetter jord- og husdyrprodukter o.l. fra produsent.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:28</dd><dt class="legacyID">Datokode</dt><dd class="legacyID">FOR-1983-12-30-1973</dd><dt class="dokid">DokumentID</dt><dd class="dokid">LTI/forskrift/1983-12-30-1973</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 29</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-01-24</dd><dt class="title">Tittel</dt><dd class="title">Forskrift om opplysningsplikt for ervervsdrivende som omsetter jord- og husdyrprodukter o.l. fra produsent.</dd><dt class="refid">RefID</dt><dd class="refid">forskrift/1983-12-30-1973</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opplysningsplikt for ervervsdrivende som omsetter jord- og husdyrprodukter o.l. fra produsent.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-30-1973" id="dokument"><h1>Forskrift om opplysningsplikt for ervervsdrivende som omsetter jord- og husdyrprodukter o.l. fra produsent.</h1><article class="legalP" data-absoluteaddress="/ledd/1/" id="ledd-1">Finansdepartementet har 30. desember 1983 med hjemmel i ligningsloven § 6-3 nr. 4 fastsatt følgende forskrift:</article><article class="legalArticle" data-lovdata-URL="LTI/forskrift/1983-12-30-1973/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ervervsdrivende, som under utøvelse av næring kjøper eller formidler kjøp av levende dyr, slakt, huder eller skinn, ull, pelsskinn, korn, frø og erter, skal foreta avregning med produsenten på avregningsformularer som inneholder de opplysninger som er fastsatt i annet ledd. Tilsvarende plikt påligger ervervsdrivende, som under utøvelsen av næring foretar leieslakting eller leieberedning av skinn for produsent eller oppkjøper.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Avregningsformularer skal være fortløpende nummererte og inneholde følgende opplysninger:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">Produsentens navn, fødselsnummer, postadresse, hjemstedskommune og fylke.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">Antall dyr og dyreart, slaktevekt, pris samlet verdi samt eventuelle tilskudd for hvert dyreslag. Dette gjelder også slakt eller deler av slakt som tas i retur av dyreeieren.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/2/punkt/3/" id="paragraf-1-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/2/punkt/3/ledd/1/" id="paragraf-1-ledd-2-punkt-3-ledd-1">Antall huder, skinn og pelsskinn samt verdi for hver dyreart.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/1/ledd/2/punkt/4/" id="paragraf-1-ledd-2-punkt-4"><span class="data-originalId">4.</span><article class="legalP" data-absoluteaddress="/paragraf/1/ledd/2/punkt/4/ledd/1/" id="paragraf-1-ledd-2-punkt-4-ledd-1">Produkt, mengde, pris og samlet verdi for ull og planteprodukter samt eventuelle tilskudd som utbetales i forbindelse med salgsoppgjøret.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/1/ledd/2/punkt/5/" id="paragraf-1-ledd-2-punkt-5"><span class="data-originalId">5.</span><article class="legalP" data-absoluteaddress="/paragraf/1/ledd/2/punkt/5/ledd/1/" id="paragraf-1-ledd-2-punkt-5-ledd-1">Dato samt navn og adresse for den som har foretatt avregningen.</article></article></li></ul></article></article><article class="legalArticle" data-lovdata-URL="LTI/forskrift/1983-12-30-1973/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ved avregningen skal det tas så mange gjenparter at ett eksemplar kan sendes til ligningsmyndighetene og ett bli arkivert hos den som har foretatt avregningen. I stedet for oversendelse av avregningsgjenparter kan tilsvarende opplysninger til ligningsmyndighetene gis som årsoppgave på papir eller på film, eventuelt i maskinlesbar form.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">I stedet for oppbevaring av avregningsgjenparter, kan tilsvarende data oppbevares på magnetbånd e.l.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Slike avregningsgjenparter eller magnetbånd skal oppbevares i minst 5 år.</article></article><article class="legalArticle" data-lovdata-URL="LTI/forskrift/1983-12-30-1973/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Skattedirektoratet kan gi nærmere regler til utfylling av disse forskrifter og kan dispensere fra forskriftene.</article></article><article class="legalArticle" data-lovdata-URL="LTI/forskrift/1983-12-30-1973/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Denne forskrift trer i kraft 1. januar 1984.</article></article></main></body></html>