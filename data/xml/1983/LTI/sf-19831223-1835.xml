<!DOCTYPE html><html lang="no"><head><title>Forskrift om plasseringsplikt for forretnings- og sparebanker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">FOR-1983-12-23-1835</dd><dt class="dokid">DokumentID</dt><dd class="dokid">LTI/forskrift/1983-12-23-1835</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 28</dd><dt class="dateInForce">I kraft fra</dt><dd class="dateInForce">1983-12-23</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2/§9</li><li>lov/1965-06-25-2/§10</li><li>lov/1965-06-25-2/§16</li><li>lov/1965-06-25-2/§17</li></ul></dd><dt class="dateOfPublication">Kunngjort</dt><dd class="dateOfPublication">1984-01-17</dd><dt class="title">Tittel</dt><dd class="title">Forskrift om plasseringsplikt for forretnings- og sparebanker.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 23. desember 1983 med hjemmel i lov av 25. juni 1965 nr. 2 om adgangen til regulering av penge- og kredittforholdene § 9, § 10, § 16 og § 17 fastsettes forskrift om plasseringsplikt for forretnings- og sparebanker m.v. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1983-12-23-1835</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om plasseringsplikt for forretnings- og sparebanker.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-23-1835" id="dokument"><h1>Forskrift om plasseringsplikt for forretnings- og sparebanker.</h1><article class="legalArticle" data-lovdata-URL="LTI/forskrift/1983-12-23-1835/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forretningsbanker og sparebanker pålegges å minst opprettholde sine beholdninger av norske statsobligasjoner, andre norske ihendehaverobligasjoner og aksjer i norske aksjeselskaper regnet med utgangspunkt i den enkelte banks pliktige aksje- og obligasjonsbeholdninger ved utgangen av desember 1983.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Kontrolltidspunktene for bankenes oppfylling av plasseringsplikten er utgangen av hver annen måned, første gang 28. februar 1984.</article></article><article class="legalArticle" data-lovdata-URL="LTI/forskrift/1983-12-23-1835/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For de forretnings- og sparebanker som på et beregningstidspunkt måtte ha nedgang i beregningsgrunnlaget i forhold til utgangspunktet, gjelder kravet om uendrede pliktige aksje- og obligasjonsbeholdninger i henhold til § 1 bare dersom bankenes beholdning av aksjer og obligasjoner på beregningstidspunktet er mindre enn:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">27 prosent av beregningsgrunnlaget for banker med hovedkontor i Nordland, Troms eller Finnmark fylker.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">30 prosent av beregningsgrunnlaget for de øvrige forretnings- og sparebanker.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Utgangspunktet for beregningsgrunnlaget er den enkelte banks beregningsgrunnlag ved utgangen av oktober 1983.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Som beregningsgrunnlag regnes den enkelte banks forvaltningskapital med fradrag av bl.a.:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/3/punkt/1/" id="paragraf-2-ledd-3-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/3/punkt/1/ledd/1/" id="paragraf-2-ledd-3-punkt-1-ledd-1">Innskudd i utenlandsk valuta i utenlandsk bank,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/3/punkt/2/" id="paragraf-2-ledd-3-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/3/punkt/2/ledd/1/" id="paragraf-2-ledd-3-punkt-2-ledd-1">utlån i utenlandsk valuta utbetalt fra og med 1. juli 1978 til innlendinger og utlendinger i henhold til norsk valutalisens,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/3/punkt/3/" id="paragraf-2-ledd-3-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/3/punkt/3/ledd/1/" id="paragraf-2-ledd-3-punkt-3-ledd-1">oppskriving av faste eiendommer som gjennomføres fra og med 31. desember 1977. Fradrag for oppskriving av eiendommer som senere blir solgt, oppheves fra den dag salget foretas,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/3/punkt/4/" id="paragraf-2-ledd-3-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/3/punkt/4/ledd/1/" id="paragraf-2-ledd-3-punkt-4-ledd-1">langsiktige grunnlån og tilleggslån under PSV-ordningen gitt etter tilvisning fra statens boligbanker,</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/3/punkt/5/" id="paragraf-2-ledd-3-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/3/punkt/5/ledd/1/" id="paragraf-2-ledd-3-punkt-5-ledd-1">lån, obligasjonskreditter mv. i norske kroner gitt etter 7. mai 1982 til finansiering av virksomhet i oljesektoren, når Norges Bank har gruppert lånene som lån til oljevirksomhet.</article></article></li></ul></article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Det er for øvrig ikke foretatt endringer i tekniske justeringer for beregningsgrunnlaget.</article></article><article class="legalArticle" data-lovdata-URL="LTI/forskrift/1983-12-23-1835/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">De forretningsbanker og sparebanker som på kontrolltidspunktene har lavere aksje- og obligasjonsbeholdninger enn de plikter å ha, skal betale renter til statskassen av de manglende beløp for et tidsrom av 2 måneder. Den årlige rentesats fastsettes til 3 prosentenheter over Norges Banks diskonto.</article></article><article class="legalArticle" data-lovdata-URL="LTI/forskrift/1983-12-23-1835/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ihendehaverobligasjoner utstedt til finansiering av virksomhet i oljesektoren og ihendehaverobligasjoner i norske kroner utstedt i utlandet kan ikke nyttes ved oppfylling av plasseringsplikten etter kredittlovens § 9.</article></article><article class="legalArticle" data-lovdata-URL="LTI/forskrift/1983-12-23-1835/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Som aksjer ved anvendelsen av bestemmelsene i denne resolusjon kan bare medregnes den del av aksjebeholdningen som overstiger aksjebeholdningen 31. desember 1979 og som det har vært anledning til å medregne i plasseringsplikten for det enkelte år. Aksjer kan ikke medregnes i plasseringsplikten for mer enn 5 pst. av veksten i beregningsgrunnlaget året før.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Like med aksjer regnes norske obligasjoner som gir slik rett som nevnt i aksjeloven § 5-1 første ledd (konvertible obligasjoner).</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Aksjer i kredittinstitusjoner eller datterselskaper av kredittinstitusjoner, aksjer i selskaper som har til formål å eie eller utnytte fast eiendom, og aksjer i selskaper som har direkte tilknytning til driften av kredittinstitusjoner, kan ikke medregnes.</article></article><article class="legalArticle" data-lovdata-URL="LTI/forskrift/1983-12-23-1835/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Norges Bank fører tilsyn med at forskriftene overholdes. Den enkelte bank skal uoppfordret og senest 8 dager etter månedsskiftet sende Norges Bank gjenpart av de månedsoppgaver som blir sendt til Bankinspeksjonen.</article></article><article class="legalArticle" data-lovdata-URL="LTI/forskrift/1983-12-23-1835/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Disse bestemmelser trer i kraft straks.</article></article></main></body></html>