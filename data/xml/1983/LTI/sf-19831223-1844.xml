<!DOCTYPE html><html lang="no"><head><title>Forskrift om overgangsbestemmelser ved ligningslovens iverksettelse.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:56</dd><dt class="legacyID">Datokode</dt><dd class="legacyID">FOR-1983-12-23-1844</dd><dt class="dokid">DokumentID</dt><dd class="dokid">LTI/forskrift/1983-12-23-1844</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 28</dd><dt class="dateInForce">I kraft fra</dt><dd class="dateInForce">1984-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-25</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§13-2</li><li>lov/1980-06-13-25</li></ul></dd><dt class="dateOfPublication">Kunngjort</dt><dd class="dateOfPublication">1984-01-17</dd><dt class="title">Tittel</dt><dd class="title">Forskrift om overgangsbestemmelser ved ligningslovens iverksettelse.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 23. desember 1983 med hjemmel i ligningsloven av 13. juni 1980 nr. 24 § 13-2 og lov av 13. juni 1980 nr. 25 om endringer i andre lover, avsnitt II. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1983-12-23-1844</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsbestemmelser ved ligningslovens iverksettelse.<ul class="tocSubUl"><li>Kap. I. Valg av nemnder.<ul class="tocSubUl"><li>§ 1-1.</li><li>§ 1-2.</li><li>§ 1-3.</li></ul></li><li>Kap. II. Nemndenes kompetanse.<ul class="tocSubUl"><li>§ 2-1.</li><li>§ 2-2.</li><li>§ 2-3.</li><li>§ 2-4.</li></ul></li><li>Kap. III. Saksbehandlingsregler. Klagefrist Resultatet av klagebehandlingen.<ul class="tocSubUl"><li>§ 3-1.</li><li>§ 3-2.</li><li>§ 3-3.</li></ul></li><li>Kap. IV. Kontrollopplysninger.<ul class="tocSubUl"><li>§ 4-1.</li></ul></li><li>Kap. V. Tilleggsskatt m.v.<ul class="tocSubUl"><li>§ 5-1.</li><li>§ 5-2.</li><li>§ 5-3.</li><li>§ 5-4.</li><li>§ 5-5.</li><li>§ 5-6.</li></ul></li><li>Kap. VI. Andre bestemmelser. Iverksettelse.<ul class="tocSubUl"><li>§ 6-1.</li><li>§ 6-2.</li></ul></li><li>Rettelse</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-23-1844" id="dokument"><h1>Forskrift om overgangsbestemmelser ved ligningslovens iverksettelse.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-12-23-1844/KAPITTEL_1" data-partID="k1"><h2>Kap. I. Valg av nemnder.</h2><article class="legalArticle" data-lovdata-URL="LTI/forskrift/1983-12-23-1844/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Til ligningsnemnda velges medlemmer til erstatning for medlemmer som etter skatteloven § 68 nr. 3 trer ut 1. januar 1984, men samtidig slik at bestemmelsene om medlemstallet i ligningslovens § 2-1 overholdes.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Dersom kommunestyret velger som formann i ligningsnemnda person som etter skatteloven § 68 nr. 3 har to år igjen som medlem av nemnda, skal kommunestyret velge et annet medlem for bare to år. Valget av formann gjelder for fire år.</article></article><article class="legalArticle" data-lovdata-URL="LTI/forskrift/1983-12-23-1844/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Til overligningsnemnda velges medlemmer til erstatning for medlemmer som etter skatteloven § 90 nr. 1 tredje ledd, jf. § 68 nr. 3, trer ut 1. januar 1984, men samtidig slik at bestemmelsene om medlemstallet i ligningsloven § 2-1 overholdes.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Dersom fylkestinget velger som formann i overligningsnemnda person som etter skatteloven § 90 nr. 1 tredje ledd, jf. § 68 nr. 3, har to år igjen som medlem av overligningsnemnda, skal kommunestyret velge ny representant til erstatning for denne for de kommende to år. Fylkestingets valg av formann gjelder for fire år.</article></article><article class="legalArticle" data-lovdata-URL="LTI/forskrift/1983-12-23-1844/§1-3" data-name="§1-3" data-partID="§1-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Det velges ny fylkesskattenemnd. To medlemmer velges for to år, de øvrige, herunder formannen, velges for fire år.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-12-23-1844/KAPITTEL_2" data-partID="k2"><h2>Kap. II. Nemndenes kompetanse.</h2><article class="legalArticle" data-lovdata-URL="LTI/forskrift/1983-12-23-1844/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Skattelovens kompetanseregler får anvendelse til og med 31. desember 1983. Deretter gjelder ligningslovens regler.</article></article><article class="legalArticle" data-lovdata-URL="LTI/forskrift/1983-12-23-1844/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Klagebehandling som er påbegynt, men ikke avsluttet før 1. januar 1984, sluttføres av den nye lignings- eller overligningsnemnd.</article></article><article class="legalArticle" data-lovdata-URL="LTI/forskrift/1983-12-23-1844/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Særskilt klagenemnd etter skatteloven § 93 behandler saker hvor krav om slik nemnd er reist før 1. januar 1984, jf. skatteloven § 93 tredje ledd. For slike saker gjelder reglene i skatteloven § 93 også etter 1. januar 1984, men likevel slik at fylkesskattenemnda overtar fylkesskattestyrets oppgaver.</article></article><article class="legalArticle" data-lovdata-URL="LTI/forskrift/1983-12-23-1844/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Ankenemnda for verdsettelse av aksjer etter lov av 19. juni 1969 nr. 71 behandler saker hvor anmodning om nemndas overprøving er innkommet til nemnda før 1. januar 1984.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-12-23-1844/KAPITTEL_3" data-partID="k3"><h2>Kap. III. Saksbehandlingsregler. Klagefrist Resultatet av klagebehandlingen.</h2><article class="legalArticle" data-lovdata-URL="LTI/forskrift/1983-12-23-1844/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Skattelovens saksbehandlingsregler får anvendelse til og med 31. desember 1983. Deretter gjelder ligningslovens regler.</article></article><article class="legalArticle" data-lovdata-URL="LTI/forskrift/1983-12-23-1844/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Dersom ligningsmyndighetene ikke har sendt pliktig varsel om påtenkt fravikelse av skattyters oppgaver ved ligningen, gjelder klagefristen i skattelovens § 88 nr. 1 annet punktum der varsel skulle vært sendt før 1. januar 1984, Der varsel skulle vært sendt etter dette tidspunkt, gjelder ligningsloven § 9-2 nr. 4.</article></article><article class="legalArticle" data-lovdata-URL="LTI/forskrift/1983-12-23-1844/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Der klagebehandlingen i ligningsnemnd eller overligningsnemnd for inntektsårene 1982 og tidligere avsluttes først etter 1. januar 1984, avgjør ligningssjefen om det skal skje en samlet utlegging av resultatet etter reglene i skatteloven § 88 nr. 5 og § 92 tredje punktum eller om skattyterne skal underrettes enkeltvis etter reglene i ligningsloven § 3-11.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Der det etter første ledd skjer samlet utlegging, er det tilstrekkelig at underretningen til den enkelte skattyter tilfredsstiller kravene i skatteloven § 88 nr. 5 c, jf. § 92 tredje punktum. Reglen i § 88 nr. 5 d, jf. § 92 tredje punktum, gjelder da tilsvarende.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1983-12-23-1844/KAPITTEL_4" data-partID="k4"><h2>Kap. IV. Kontrollopplysninger.</h2><article class="legalArticle" data-lovdata-URL="LTI/forskrift/1983-12-23-1844/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Ligningsloven kap. 6 med tilhørende bestemmelser gjelder for kontrollopplysninger som kreves eller skal leveres etter 1. januar 1984. Plikten til ukrevet å levere kontrollopplysninger vedrørende inntektsåret 1983, rekker likevel ikke lenger enn hva som ville følge av tilsvarende bestemmelser etter skatteloven og lov av 16. desember 1977 nr. 94 om oppdragsgivers og oppdragstakers opplysningsplikt.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1983-12-23-1844/KAPITTEL_5" data-partID="k5"><h2>Kap. V. Tilleggsskatt m.v.</h2><article class="legalArticle" data-lovdata-URL="LTI/forskrift/1983-12-23-1844/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Ligningslovens § 10-1 til 10-5 trer foreløpig ikke i kraft.</article></article><article class="legalArticle" data-lovdata-URL="LTI/forskrift/1983-12-23-1844/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Inntil videre gjelder skatteloven § 84 nr. 3-5 om tillegg i formue og inntekt ved for sent levert selvangivelse og skatteloven § 121 nr. 2 om tilleggsskatt når det gis uriktige eller ufullstendige opplysninger.</article></article><article class="legalArticle" data-lovdata-URL="LTI/forskrift/1983-12-23-1844/§5-3" data-name="§5-3" data-partID="§5-3" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>.</h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Når skattyter har gitt uriktige eller ufullstendige opplysninger, kan det som alternativ til ilegging av tilleggsskatt, gis et tillegg i formue og inntekt Tillegget skal avpasses slik at skatten på tillegget kan antas å tilsvare den tilleggsskatt som ville blitt utlignet etter reglene i skatteloven § 121 nr. 2.</article><article class="legalP" data-absoluteaddress="/kapittel/5/paragraf/3/ledd/2/" id="kapittel-5-paragraf-3-ledd-2">Tilsvarende kan gjøres ved summarisk endring av ligning etter ligningslovens § 9-9.</article></article><article class="legalArticle" data-lovdata-URL="LTI/forskrift/1983-12-23-1844/§5-4" data-name="§5-4" data-partID="§5-4" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>.</h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Før tilleggsskatt eller tillegg etter § 5-3 fastsettes, skal skattyter varsles med passende frist til å uttale seg.</article></article><article class="legalArticle" data-lovdata-URL="LTI/forskrift/1983-12-23-1844/§5-5" data-name="§5-5" data-partID="§5-5" data-absoluteaddress="/kapittel/5/paragraf/5/" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>.</h3><article class="legalP" data-absoluteaddress="/kapittel/5/paragraf/5/ledd/1/" id="kapittel-5-paragraf-5-ledd-1">Når skattyter som ikke har levert pliktig selvangivelse, er blitt satt for lavt i formue og inntekt, og det foretas endring av ligning etter ligningsloven kap. 9, kan det beregnes tilleggsskatt eller forhøyelse av formue og inntekt hvis vilkårene i skatteloven § 121 nr. 2, jf. ligningsloven § 9-9 og disse forskrifter § 5-3 er oppfylt.</article></article><article class="legalArticle" data-lovdata-URL="LTI/forskrift/1983-12-23-1844/§5-6" data-name="§5-6" data-partID="§5-6" data-absoluteaddress="/kapittel/5/paragraf/6/" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>.</h3><article class="legalP" data-absoluteaddress="/kapittel/5/paragraf/6/ledd/1/" id="kapittel-5-paragraf-6-ledd-1">Bestemmelser i skatteloven som viser til eller forutsetter regler som oppheves ved ligningslovens ikrafttredelse, skal gjelde som om henvisningen/forutsetningen var til tilsvarende bestemmelser i ligningsloven og disse overgangsbestemmelser.</article><article class="legalP" data-absoluteaddress="/kapittel/5/paragraf/6/ledd/2/" id="kapittel-5-paragraf-6-ledd-2">Lovbestemmelser som viser til ligningsloven §§ 10-2 til 10-4 skal gjelde som om det var vist til skatteloven § 121 nr. 2.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1983-12-23-1844/KAPITTEL_6" data-partID="k6"><h2>Kap. VI. Andre bestemmelser. Iverksettelse.</h2><article class="legalArticle" data-lovdata-URL="LTI/forskrift/1983-12-23-1844/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Departementet kan gi ytterligere overgangsbestemmelser og kan også gjøre endringer i bestemmelsene foran.</article></article><article class="legalArticle" data-lovdata-URL="LTI/forskrift/1983-12-23-1844/§6-2" data-name="§6-2" data-partID="§6-2" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>.</h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Denne forskrift trer i kraft 1. januar 1984.</article></article></section><section class="section" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1983-12-23-1844/KAPITTEL_7" data-partID="k7"><h2>Rettelse</h2><article class="defaultP" data-text-size="small"><strong>Publisert:</strong> Avd I 1983 Nr. 29 (Rettelse)</article><article class="centeredP" data-text-align="center">Det som er rettet er satt i kursiv.</article><article class="legalP" data-absoluteaddress="/kapittel/7/ledd/1/" id="kapittel-7-ledd-1">Nr. 28, s. 1095 (i Forskrift nr. 1844 om overgangsbestemmelser ved ligningslovens iverksettelse)</article> <article class="defaultP" margin-top="true">Rettelse i 3. linje i § 3-2:<p class="leddfortsettelse">«skattelovens § 88 nr. 1 annet punktum» skal rettes til:</p><p class="leddfortsettelse">«skattelovens § 88 nr. 1 <i>tredje</i> punktum»</p></article></section></main></body></html>