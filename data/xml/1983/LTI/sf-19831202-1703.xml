<!DOCTYPE html><html lang="no"><head><title>Forskrift om endring av midlertidig forskrift om tildeling av tillatelse til å drive fiske med trål.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:58</dd><dt class="legacyID">Datokode</dt><dd class="legacyID">FOR-1983-12-02-1703</dd><dt class="dokid">DokumentID</dt><dd class="dokid">LTI/forskrift/1983-12-02-1703</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 25</dd><dt class="dateInForce">I kraft fra</dt><dd class="dateInForce">1983-12-02 – 1985-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1951-04-20/§1</li></ul></dd><dt class="dateOfPublication">Kunngjort</dt><dd class="dateOfPublication">1983-12-15</dd><dt class="title">Tittel</dt><dd class="title">Forskrift om endring av midlertidig forskrift om tildeling av tillatelse til å drive fiske med trål.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 2. desember 1983 med hjemmel i lov av 20. april 1951 § 1 fjerde ledd. Fremmet av Fiskeridepartementet.</dd><dt class="refid">RefID</dt><dd class="refid">forskrift/1983-12-02-1703</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av midlertidig forskrift om tildeling av tillatelse til å drive fiske med trål.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-02-1703" id="dokument"><h1>Forskrift om endring av midlertidig forskrift om tildeling av tillatelse til å drive fiske med trål.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-12-02-1703/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift om tildeling av tillatelse til å drive fiske med trål av 28. april 1978 gjøres følgende endringer:</article> <article class="defaultP" margin-top="true">§ 1 skal lyde:</article><article class="centeredP" data-text-align="center"><i>Formål.</i></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Disse forskrifter regulerer tildeling av tillatelser til å drive fiske med trål, herunder erverv og ombygging av fartøyer som nyttes til fiske med trål, unntatt reketrål. Målsettingen med reguleringene er å:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">1)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">tilpasse flåtens fangstkapasitet til ressursgrunnlaget.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">2)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">fremme en hensiktsmessig flåtestruktur.</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">3)</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">oppnå en distriktsmessig fordeling av flåten hvor det tas hensyn til råstoffbehovet ved anleggene i land for å opprettholde og trygge det ønskelige bosettingsmønster.</article></article></li></ul></article> <article class="defaultP" margin-top="true">§ 2 skal lyde:</article><article class="centeredP" data-text-align="center"><i>Hva slags fiske tråltillatelsen omfatter.</i></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fiskeridirektøren kan gi tillatelse til å fiske med trål etter følgende fiskearter og i følgende områder:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">1)</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">Tillatelse uten områdebegrensning og omfattende alle fiskearter unntatt reker og vassild nord for 62° n.br. (ubegrenset tråltillatelse).</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">2)</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">Tillatelse til å drive trålfiske unntatt etter industrifisk (kolmule, tobis og øyepål m.v.) i Nordsjøen innenfor området øst av 0-meridianen og syd for 64° n.br. (torsketillatelse). Tillatelsen omfatter heller ikke trålfiske etter vassild i området nord for 62 ° n.br.</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">3)</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">Tillatelse til å drive trålfiske etter industrifisk (øyepål, tobis m.v.) syd for 64° 00' n.br., sei, hyse, torsk, hvitting m.v. i området syd for 65° 00' n.br. og lodde, kolmule og polartorsk (industritråltillatelse). Tillatelsen gjelder ikke for trålfiske etter vassild i området nord for 62°.</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/1/ledd/3/punkt/4/" id="kapittel-1-ledd-3-punkt-4"><span class="data-originalId">4)</span><article class="legalP" data-absoluteaddress="/kapittel/1/ledd/3/punkt/4/ledd/1/" id="kapittel-1-ledd-3-punkt-4-ledd-1">Tillatelse begrenset til tråling etter kolmule i områdene vest av 0-meridianen og øst av 0-meridianen nord for 62° n.br. samt trålfiske etter lodde og polartorsk (loddetråltillatelse).</article></article></li><li data-li-identifier="5)" data-name="5)"><article class="listArticle" data-absoluteaddress="/kapittel/1/ledd/3/punkt/5/" id="kapittel-1-ledd-3-punkt-5"><span class="data-originalId">5)</span><article class="legalP" data-absoluteaddress="/kapittel/1/ledd/3/punkt/5/ledd/1/" id="kapittel-1-ledd-3-punkt-5-ledd-1">Tillatelse til å drive trålfiske etter vassild (argentina silus) i området nord for 62° 00' n.br. og syd for en linje trukket mellom Myken Fyr og posisjon 67° 30' n.br. 09° 10' 0.1. (vassildtråltillatelse).</article></article></li></ul></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Andre begrensninger enn de som er nevnt i punktene 1-5 kan også foretas.</article> <article class="defaultP" margin-top="true">§ 5 tredje ledd oppheves.</article> <article class="defaultP" margin-top="true">§ 8 tredje og fjerde ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Det skal ikke gis nye industritråltillatelser som representerer en ekspansjon av industritrålfiske med mindre det foreligger særlige grunner. Slike grunner kan være:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">1)</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">som et ledd i fornyelsen av flåten.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">2)</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">særlige distriktspolitiske grunner.</article></article></li></ul></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Tillatelse etter § 2 punkt 3 kan også gis ved overføring av et aktivt fartøy fra et annet norsk fiske, når en slik overføring ikke vil representere en økning i det totale norske fiske. Ved en slik overføring skal det stilles strenge krav til fartøyets standard. Fartøyet bør således bl.a. være utrustet for å kunne drive konsumfiske i kombinasjon med industritrålfiske.</article> <article class="defaultP" margin-top="true">§ 9. (ny) skal lyde:</article><article class="centeredP" data-text-align="center"><i>Tråltillatelse for fiske etter vassild.</i></article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Dersom ressurssituasjonen tilsier det, kan tillatelse etter § 2 punkt 5 (vassildtråltillatelse) gis til fartøy under 250 br. reg. tonn og 110 fot.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Slik tillatelse gis i henhold til en fylkesvis fordeling fastsatt av Fiskeridepartementet.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Ved tildelingen skal det legges vekt på fartøyenes alternative driftsmuligheter.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Uten hensyn til bestemmelsene i foregående ledd kan tillatelse gis til fartøy som har drevet vassildfiske til konsum nord for 62° N i ett av årene 1980–1983.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Fiskeridirektøren kan i særlige tilfelle dispensere fra bestemmelsen i første ledd.</article> <article class="defaultP" margin-top="true">Nåværende § 9, § 10, § 11 og § 12 blir henholdsvis § 10, § 11, § 12 og § 13.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-12-02-1703/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Disse forskrifter trer i kraft straks. § 2 punkt 2 annet punktum, § 2 punkt 3 annet punktum og § 2 punkt 5 samt § 9 gjelder til 1. januar 1985.</article> <article class="defaultP" margin-top="true">Fra samme tidspunkt skal § 2 punkt 1 lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Tillatelse uten områdebegrensning og omfattende alle fiskearter unntatt reker (ubegrenset tråltillatelse).</article></section></main></body></html>