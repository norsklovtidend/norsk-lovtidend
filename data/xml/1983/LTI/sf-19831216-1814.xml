<!DOCTYPE html><html lang="no"><head><title>Forskrift om regulering av vinterloddefisket i Barentshavet i 1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1983-12-16-1814</dd><dt class="dokid">DokumentID</dt><dd class="dokid">LTI/forskrift/1983-12-16-1814</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 27</dd><dt class="dateInForce">I kraft fra</dt><dd class="dateInForce">1983-12-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-16-57/§1</li><li>lov/1972-06-16-57/§4</li></ul></dd><dt class="dateOfPublication">Kunngjort</dt><dd class="dateOfPublication">1984-01-04</dd><dt class="title">Tittel</dt><dd class="title">Forskrift om regulering av vinterloddefisket i Barentshavet i 1984.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 16. des. 1983 med hjemmel i lov om saltvannsfiskeriene, § 1 og § 4, lov av 16. juni 1972 om regulering av deltagelsen i fisket. Fremmet av Fiskeridepartementet.</dd><dt class="refid">RefID</dt><dd class="refid">forskrift/1983-12-16-1814</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av vinterloddefisket i Barentshavet i 1984.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li><li>§ 17.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-16-1814" id="dokument"><h1>Forskrift om regulering av vinterloddefisket i Barentshavet i 1984.</h1><article class="legalArticle" data-lovdata-URL="LTI/forskrift/1983-12-16-1814/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbode å fiske lodde i det nordaustlege Atlanterhavet og i Barentshavet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Utan hinder av forbodet i første ledd kan norske farty frå den tida Fiskeridirektøren fastset og fram til 30. april 1984 fiske inntil 3.710.000 hl. lodde.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Av kvoten i andre ledd kan:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/3/punkt/1/" id="paragraf-1-ledd-3-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/3/punkt/1/ledd/1/" id="paragraf-1-ledd-3-punkt-1-ledd-1">farty med ringnotkonsesjon fiske inntil 2.720.000 hl.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/3/punkt/2/" id="paragraf-1-ledd-3-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/3/punkt/2/ledd/1/" id="paragraf-1-ledd-3-punkt-2-ledd-1">ringnotfarty under konsesjonsplikta fiske inntil 170.000 hl.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/3/punkt/3/" id="paragraf-1-ledd-3-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/3/punkt/3/ledd/1/" id="paragraf-1-ledd-3-punkt-3-ledd-1">loddetrålarar fiske inntil 820.000 hl.</article></article></li></ul></article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Fiskeridirektøren kan stoppe fisket i kortere tid for å sikre produksjon av konsumlodde.</article></article><article class="legalArticle" data-lovdata-URL="LTI/forskrift/1983-12-16-1814/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Kvantumet fastsett i § 1 i tredje ledd bokstav a vert fordelt av Fiskeridirektøren på dei deltakande farty med følgande basiskvotar:</article><article class="defaultP">1.000 hl + 40 % av godkjent lastekapasitet fra 0-4.000 hl<p class="leddfortsettelse">1.000 hl + 20 % av godkjent lastekapasitet fra 4.000-6.000 hl</p><p class="leddfortsettelse">1.000 hl + 10 % av godkjent lastekapasitet fra 6.000-10.000 hl</p><p class="leddfortsettelse">1.000 hl + 5 % av godkjent lastekapasitet fra 10.000 hl</p></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kvoten for det einskilde fartyet kjem fram med å multiplisere basiskvoten for fartyet med den faktoren ein får ved å dividere gruppekvoten i § 1 tredje ledd bokstav a med summen av basiskvotane for fartya i gruppa.</article></article><article class="legalArticle" data-lovdata-URL="LTI/forskrift/1983-12-16-1814/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Høgste lovlege fangstkvantum for ringnotfarty under konsesjonsgrensa etter ringnotforskriftene av 2. mars 1979 er 5.500 hl.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Fiskeridirektøren kan stoppe fisket for ringnotfarty under nemnde konsesjonsgrense sjølv om det einskilde fartyet ikkje har fiska kvantumet fastsett i første ledd når gruppekvoten i § 1 tredje ledd bokstav b er pårekna oppfiska.</article></article><article class="legalArticle" data-lovdata-URL="LTI/forskrift/1983-12-16-1814/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den som skal delta med ringnotfarty under konsesjonsgrensa må ha levert lodde fiska med ringnotfarty under konsesjonsgrensa i minst eitt av åra frå 1981 til 1983.</article></article><article class="legalArticle" data-lovdata-URL="LTI/forskrift/1983-12-16-1814/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridirektøren kan fordele kvantumet fastsett i § 1 tredje ledd bokstav c på dei deltakande trålarane med like stor kvote innan følgjande grupperingar:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">farty med lastekapasitet under 1.000 hl</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">farty med lastekapasitet mellom 1.000-1.499 hl.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">farty med lastekapasitet mellom 1.500-1.999 hl.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">farty med lastekapasitet over 2.000 hl.-2.499 hl.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/5/ledd/1/punkt/5/" id="paragraf-5-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/5/ledd/1/punkt/5/ledd/1/" id="paragraf-5-ledd-1-punkt-5-ledd-1">farty med lastekapasitet over 2.500 hl.</article></article></li></ul></article></article><article class="legalArticle" data-lovdata-URL="LTI/forskrift/1983-12-16-1814/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Farty som skal delta i fisket må snarast og seinast innan 24. desember 1983 melda seg på til Feitsildfiskernes Salgslag, Trondheim eller Harstad eller Noregs Sildesalslag, Bergen.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Det er forbode for farty som ikkje er påmelde å delta.</article></article><article class="legalArticle" data-lovdata-URL="LTI/forskrift/1983-12-16-1814/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Farty som ikkje har teke til med å fiske innan 3. mars 1984 kan ikkje delta i fisket.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Fiskeridirektøren kan dispensere frå kravet om siste startdato i første ledd.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Fiskeridirektøren kan fordele mogelege udisponerte kvanta for konsumføremål.</article></article><article class="legalArticle" data-lovdata-URL="LTI/forskrift/1983-12-16-1814/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Lastekapasiteten for trålarar og ringnotfarty under konsesjonsgrensa vert fastsett på grunnlag av største leverte einskilde fangst av lodde, augepål eller tobis i eitt av åra frå 1981–1983.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Dersom eit farty ikkje har levert fangstar som fastsett i første ledd fastset Fiskeridirektøren lastekapasiteten på grunnlag av berekna volum av lasterom.</article></article><article class="legalArticle" data-lovdata-URL="LTI/forskrift/1983-12-16-1814/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Ingen ringnotfarty kan levera større last pr. tur enn det som er fastsett i konsesjonsvilkåra for fartyet. På to av turane kan farty likevel innanfor ramma av fartykvoten levere inntil faktisk lastekapasitet.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">For farty som frys inn lodde på feltet og som ved avsluttinga av ein produksjonstur ikkje får levert heile fryselasta, skal den fryselasta som vert innmeldt for turen leggjast til grunn ved avgjerda av om fartyets konsesjonskapasitet er overskriden. På etterfølgjande turar vert denne overståtte fryselasta ikkje rekna med ved berekninga av turlasta. Farty vil ikkje kunna føra prov for at produsert kvantum på ein tur var mindre enn innmeldt kvantum på vedkommande tur.</article></article><article class="legalArticle" data-lovdata-URL="LTI/forskrift/1983-12-16-1814/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Kvantumet det einskilde farty kan fiske, kan ikkje overførast til anna farty, men må fiskast og leverast av det fartyet som har kvote.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Fiskeridirektøren kan etter søknad ved forlis, havari o.l. dispensere frå forbodet i første ledd.</article></article><article class="legalArticle" data-lovdata-URL="LTI/forskrift/1983-12-16-1814/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Ved rognloddeproduksjon er omrekningsfaktoren 2,0 slik at 1 tonn rognlodde vert avrekna med 2 tonn (= 20,62 hl) på fartykvoten.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Ved lodderognproduksjon av omrekningsfaktoren 7,58, slik at 1 tonn lodderogn vert avrekna med 7,58 tonn (= 78,14 hl) på kvoten.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Levering av fakslodde og kapp frå konsumproduksjon vert ikkje avrekna på vedkomande fartys kvote.</article><article class="legalP" data-absoluteaddress="/paragraf/11/ledd/4/" id="paragraf-11-ledd-4">Levering nemndt i tredje ledd må kontrollerast av Fiskeridirektoratets kontrollverk, og førast særskilt på sluttsetelen.</article></article><article class="legalArticle" data-lovdata-URL="LTI/forskrift/1983-12-16-1814/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Det er forbode å fiske eller ha ombord lodde under 11 cm. Utan hinder av forbodet i første ledd kan kvar landing ha inntil 10 % i tal av lodde under minstemålet.</article></article><article class="legalArticle" data-lovdata-URL="LTI/forskrift/1983-12-16-1814/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Fiskeridirektøren kan gje nærare forskrifter om gjennomføring og utfylling av desse forskrifter.</article></article><article class="legalArticle" data-lovdata-URL="LTI/forskrift/1983-12-16-1814/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Det er forbode å føre i land eller omsetje lodde fanga i strid med reglar gjevne i eller med heimel i desse forskrifter.</article></article><article class="legalArticle" data-lovdata-URL="LTI/forskrift/1983-12-16-1814/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Fiskeridepartementet kan endre desse forskrifter.</article></article><article class="legalArticle" data-lovdata-URL="LTI/forskrift/1983-12-16-1814/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>.</h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Aktlause eller forsettlege brot av reglar gjevne i eller med heimel i desse forskrifter vert straffa med bøter.</article></article><article class="legalArticle" data-lovdata-URL="LTI/forskrift/1983-12-16-1814/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>.</h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Desse forskrifter trer i kraft straks.</article></article></main></body></html>