<!DOCTYPE html><html lang="no"><head><title>Forskrift for produksjon og frambud m.v. av barnemat.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:10</dd><dt class="legacyID">Datokode</dt><dd class="legacyID">FOR-1983-07-08-1251</dd><dt class="dokid">DokumentID</dt><dd class="dokid">LTI/forskrift/1983-07-08-1251</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 15</dd><dt class="dateInForce">I kraft fra</dt><dd class="dateInForce">1983-10-01</dd><dt class="changesToDocuments">Endrer</dt><dd class="changesToDocuments"><ul><li>lov/1933-05-19-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§1</li></ul></dd><dt class="dateOfPublication">Kunngjort</dt><dd class="dateOfPublication">1983-07-28</dd><dt class="title">Tittel</dt><dd class="title">Forskrift for produksjon og frambud m.v. av barnemat.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 8. juli 1983 med hjemmel i § 1 i lov av 19. mai 1933 nr. 3 om tilsyn med næringsmidler m.v. med senere endringer. Fremmet av Sosialdepartementet.</dd><dt class="refid">RefID</dt><dd class="refid">forskrift/1983-07-08-1251</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for produksjon og frambud m.v. av barnemat.<ul class="tocSubUl"><li>Omfang og definisjoner.<ul class="tocSubUl"><li>§ 1. Omfang</li><li>§ 2. Definisjoner</li></ul></li><li>Generelle krav.<ul class="tocSubUl"><li>§ 3. Generelt</li><li>§ 4. Kvalitet og hygiene</li><li>§ 5. Tilsetningsstoffer m.v.</li></ul></li><li>Merking.<ul class="tocSubUl"><li>§ 6. Generelt</li><li>§ 7. Næringsinnhold</li><li>§ 8. Holdbarhetsmerking</li></ul></li><li>Administrative bestemmelser.<ul class="tocSubUl"><li>§ 9. Utfyllende bestemmelser</li><li>§ 10. Dispensasjoner</li><li>§ 11. Straff</li><li>§ 12. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1983-07-08-1251" id="dokument"><h1>Forskrift for produksjon og frambud m.v. av barnemat.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-07-08-1251/KAPITTEL_1" data-partID="k1"><h2>Omfang og definisjoner.</h2><article class="legalArticle" data-lovdata-URL="LTI/forskrift/1983-07-08-1251/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften omfatter næringsmidler som produseres eller frambys som spesielt egnet for eller beregnet på barn under 3 år. Forskriften omfatter ikke morsmelk og næringsmidler for barn med spesielle ernæringsmessige behov.</article></article><article class="legalArticle" data-lovdata-URL="LTI/forskrift/1983-07-08-1251/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">I denne forskriften forstås med<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">spedbarn, barn som ikke har fylt 1 år</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">småbarn, barn som har fylt 1 år, men som ennå ikke har fylt 3 år</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">barnemat, næringsmiddel som angis å være spesielt egnet for eller beregnet på spedbarn eller småbarn</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/4/" id="kapittel-1-paragraf-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/4/ledd/1/" id="kapittel-1-paragraf-2-ledd-1-punkt-4-ledd-1">morsmelkerstatning, næringsmiddel som angis å dekke det normale næringsbehov hos spedbarn under 6 måneder.</article></article></li></ul></article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-07-08-1251/KAPITTEL_2" data-partID="k2"><h2>Generelle krav.</h2><article class="legalArticle" data-lovdata-URL="LTI/forskrift/1983-07-08-1251/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Generelt</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Barnemat skal være sunn og helsefremmende og må ikke frambys på måter som er egnet til å påvirke barns ernæringssituasjon i en helsemessig uheldig retning.</article></article><article class="legalArticle" data-lovdata-URL="LTI/forskrift/1983-07-08-1251/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kvalitet og hygiene</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Barnemat, herunder råvarer som benyttes til produksjon av barnemat, skal være i samsvar med de til enhver tid gjeldende bestemmelser om kvalitet og hygiene for de enkelte vareslag.</article></article><article class="legalArticle" data-lovdata-URL="LTI/forskrift/1983-07-08-1251/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tilsetningsstoffer m.v.</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Barnemat må ikke inneholde andre tilsetningsstoffer enn de som til enhver tid er godkjent av Helsedirektoratet til bruk i barnemat.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Med mindre Helsedirektoratet har gitt særskilt samtykke er tilsetning av vitaminer, mineraler, aminosyrer o.l. ikke tillatt.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-07-08-1251/KAPITTEL_3" data-partID="k3"><h2>Merking.</h2><article class="legalArticle" data-lovdata-URL="LTI/forskrift/1983-07-08-1251/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Generelt</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Barnemat skal være merket i samsvar med gjeldende bestemmelser om merking av næringsmidler.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Bruksanvisning skal være angitt på pakningen.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Merking og bruksanvisning skal være på norsk.</article></article><article class="legalArticle" data-lovdata-URL="LTI/forskrift/1983-07-08-1251/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Næringsinnhold</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Innholdet av energi, protein, fett og karbohydrat skal angis pr. 100 g eller pr. 100 ml vare når ikke annet er bestemt i utfyllende bestemmelser til denne forskrift.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Totalinnholdet av mono- og disakkarider, unntatt laktose, i råvaren skal angis pr. 100 g vare og de enkelte sukkerarter skal navngis i fallende orden.</article></article><article class="legalArticle" data-lovdata-URL="LTI/forskrift/1983-07-08-1251/§8" data-name="§8" data-partID="§8" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Holdbarhetsmerking</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Holdbarhet skal angis ved siste anbefalte dag varen kan brukes uten å være merkbart kvalitetsforringet når den har vært oppbevart i uåpnet pakning og på foreskrevet måte. Merkingen skal skje ved teksten «Best før» og angivelse av dag, måned og år. Er varen holdbar lengre enn 12 uker, kan angivelse av dag utgå.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Rettledning om hvordan produktet skal oppbevares skal angis i merkingen.</article></article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1983-07-08-1251/KAPITTEL_4" data-partID="k4"><h2>Administrative bestemmelser.</h2><article class="legalArticle" data-lovdata-URL="LTI/forskrift/1983-07-08-1251/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende bestemmelser</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Helsedirektoratet kan gi nærmere bestemmelser til utfylling av denne forskriften.</article></article><article class="legalArticle" data-lovdata-URL="LTI/forskrift/1983-07-08-1251/§10" data-name="§10" data-partID="§10" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjoner</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Helsedirektoratet kan i spesielle tilfeller dispensere fra bestemmelsene i denne forskriften.</article></article><article class="legalArticle" data-lovdata-URL="LTI/forskrift/1983-07-08-1251/§11" data-name="§11" data-partID="§11" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Overtredelse av denne forskriften eller bestemmelser gitt i medhold av den, er straffbart i henhold til lov av 3. mai 1933 nr. 3 om tilsyn med næringsmidler m.v. § 9.</article></article><article class="legalArticle" data-lovdata-URL="LTI/forskrift/1983-07-08-1251/§12" data-name="§12" data-partID="§12" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Denne forskriften trer i kraft 1. oktober 1983.</article></article></section></main></body></html>