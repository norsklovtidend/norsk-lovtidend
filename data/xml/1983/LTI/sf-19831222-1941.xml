<!DOCTYPE html><html lang="no"><head><title>Forskrift om endringer i forskrift om fastsetting av inntektsgrunnlag for selvstendig næringsdrivende.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:22</dd><dt class="legacyID">Datokode</dt><dd class="legacyID">FOR-1983-12-22-1941</dd><dt class="dokid">DokumentID</dt><dd class="dokid">LTI/forskrift/1983-12-22-1941</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 29</dd><dt class="dateInForce">I kraft fra</dt><dd class="dateInForce">1984-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1977-11-08-6</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-01-24</dd><dt class="title">Tittel</dt><dd class="title">Forskrift om endringer i forskrift om fastsetting av inntektsgrunnlag for selvstendig næringsdrivende.</dd><dt class="refid">RefID</dt><dd class="refid">forskrift/1983-12-22-1941</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om fastsetting av inntektsgrunnlag for selvstendig næringsdrivende.</li></ul></dd></dl></header><main class="documentBody" data-lovdata-URL="LTI/forskrift/1983-12-22-1941" id="dokument"><h1>Forskrift om endringer i forskrift om fastsetting av inntektsgrunnlag for selvstendig næringsdrivende.</h1><article class="legalP" data-absoluteaddress="/ledd/1/" id="ledd-1">Sosialdepartementet har 22. desember 1983 med hjemmel i folketrygdloven § 3-4 bokstav b bestemt at det skal foretas visse endringer i forskrift om fastsetting av inntektsgrunnlag for selvstendig næringsdrivende, fastsatt 8. november 1977 med endringer 15. desember 1981 og 17. desember 1982 nr. 1798.</article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/ledd/2/" id="ledd-2">Antatt årlig arbeidsinntekt fastsettes på grunnlag av gjennomsnittet av den trygdedes siste tre pensjonspoengtall. Poengtallet omregnes til årsinntekt på grunnlag av folketrygdens grunnbeløp på det tidspunkt arbeidsuførheten inntrer.</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/ledd/3/" id="ledd-3">Dersom den trygdede har startet opp sin yrkesaktivitet eller hatt avbrudd i yrkesaktiviteten på grunn av militærtjeneste eller lignende, slik at den inntekt som framkommer etter § 1 ikke er representativ for den antatte årlige arbeidsinntekt, fastsettes inntekten ved skjønn.</article><article class="legalP" data-absoluteaddress="/ledd/4/" id="ledd-4">Dersom den trygdedes ervervssituasjon har endret seg vesentlig og dette medfører at den antatte årlige arbeidsinntekt avviker mer enn 25 prosent fra den inntekt som framkommer etter § 1, skal antatt arbeidsinntekt i den endrede ervervssituasjon legges til grunn.</article><article class="legalP" data-absoluteaddress="/ledd/5/" id="ledd-5">Endringene trer i kraft 1. januar 1984</article></main></body></html>