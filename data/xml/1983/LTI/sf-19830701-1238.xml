<!DOCTYPE html><html lang="no"><head><title>Forskrift om regulering av fiske etter makrell i færøysk fiskerisone og nord for 62° n. br. i norsk økonomisk sone og EF-sonen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:20</dd><dt class="legacyID">Datokode</dt><dd class="legacyID">FOR-1983-07-01-1238</dd><dt class="dokid">DokumentID</dt><dd class="dokid">LTI/forskrift/1983-07-01-1238</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 15</dd><dt class="dateInForce">I kraft fra</dt><dd class="dateInForce">1983-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-06-17/§1</li><li>lov/1955-06-17/§4</li><li>forskrift/1964-01-17-9176</li><li>lov/1972-06-16-57/§10</li><li>forskrift/1972-09-08-3</li></ul></dd><dt class="dateOfPublication">Kunngjort</dt><dd class="dateOfPublication">1983-07-28</dd><dt class="title">Tittel</dt><dd class="title">Forskrift om regulering av fiske etter makrell i færøysk fiskerisone og nord for 62° n. br. i norsk økonomisk sone og EF-sonen.</dd><dt class="refid">RefID</dt><dd class="refid">forskrift/1983-07-01-1238</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fiske etter makrell i færøysk fiskerisone og nord for 62° n. br. i norsk økonomisk sone og EF-sonen.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-07-01-1238" id="dokument"><h1>Forskrift om regulering av fiske etter makrell i færøysk fiskerisone og nord for 62° n. br. i norsk økonomisk sone og EF-sonen.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 1. juli 1983 med hjemmel i § 1 og § 4 i lov av 17. juni 1955 om saltvannsfiskeriene jfr. kgl.res. av 17. januar 1964 og § 10 i lov av 16. juni 1972 om regulering av deltakelsen i fisket jf. kgl.res. av 8. september 1972, bestemt:</article><article class="legalArticle" data-lovdata-URL="LTI/forskrift/1983-07-01-1238/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Norske fartøy kan fiske makrell i norsk økonomisk sone, i internasjonalt farvann og i EF-sonen nord for 62° n.br. og i færøysk fiskerisone fra 18. juli 1983 kl. 00.00.</article></article><article class="legalArticle" data-lovdata-URL="LTI/forskrift/1983-07-01-1238/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Norsk fartøy kan fiske inntil 12.000 tonn i færøysk fiskerisone og inntil 5.000 tonn i EF-sonen nord for 62° n.br.</article></article><article class="legalArticle" data-lovdata-URL="LTI/forskrift/1983-07-01-1238/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved hver landing må minst 100 tonn leveres til konsum.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Fiskeridirektøren kan gi dispensasjon fra kravet i første ledd for fartøy som ikke kan føre last for konsum.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fiskeridirektøren kan også etter søknad fra salgslagene gi dispensasjon når det ikke er avtak eller avsetning for konsum.</article></article><article class="legalArticle" data-lovdata-URL="LTI/forskrift/1983-07-01-1238/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ingen kan delta i fisket uten å være påmeldt til Norges Makrelllag, Kristiansand S eller Feitsildfiskernes Salgslag, Ålesund.</article></article><article class="legalArticle" data-lovdata-URL="LTI/forskrift/1983-07-01-1238/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Inneholder fangstene vesentlig mengde makrell fra Nordsjøstammen kan Fiskeridirektøren<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">stanse fisket</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">stenge av bestemte områder</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">fastsette turkvote.</article></article></li></ul></article></article><article class="legalArticle" data-lovdata-URL="LTI/forskrift/1983-07-01-1238/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Uaktsom eller forsettlig overtredelse av disse forskriftene blir straffet med bøter med hjemmel i § 11 i lov av 16. juni 1972 om regulering av deltakelsen i fisket og § 69 i lov av 17. juni 1955 om saltvannsfiskeriene.</article></article><article class="legalArticle" data-lovdata-URL="LTI/forskrift/1983-07-01-1238/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Disse forskrifter trer i kraft straks.</article></article></main></body></html>