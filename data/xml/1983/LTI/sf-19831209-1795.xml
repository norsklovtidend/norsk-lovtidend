<!DOCTYPE html><html lang="no"><head><title>Forskrift om endringer i forskrift om sparing med skattefradrag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:07</dd><dt class="legacyID">Datokode</dt><dd class="legacyID">FOR-1983-12-09-1795</dd><dt class="dokid">DokumentID</dt><dd class="dokid">LTI/forskrift/1983-12-09-1795</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 26</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-06-14-30</li></ul></dd><dt class="dateOfPublication">Kunngjort</dt><dd class="dateOfPublication">1983-12-29</dd><dt class="title">Tittel</dt><dd class="title">Forskrift om endringer i forskrift om sparing med skattefradrag.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 9. desember 1983. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1983-12-09-1795</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om sparing med skattefradrag.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-09-1795" id="dokument"><h1>Forskrift om endringer i forskrift om sparing med skattefradrag.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-12-09-1795/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Med hjemmel i lov av 14. juni 1974 om endring i skatteloven av 18. august 1911 nr. 8, og lov av 21. mars 1947 nr. 2 om skattlegging av sjømenn, gjøres det følgende endringer i forskriftene av 21. juni 1974 om sparing med skattefradrag:</article> <article class="defaultP" margin-top="true">Kapittel I, § 6 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Innskutt beløp som heves minst tre år etter den første dag i den kalendermåned da første innskudd ble foretatt, beskattes ikke som nevnt i § 3 så langt innskyteren innen årets utløp har brukt beløpet til å skaffe seg ny fast bolig. Som ny fast bolig anses bolig som er tilflyttet etter at avtale om sparing ble inngått, samt bolig som er tilflyttet før dette tidspunkt, men hvor eiendomsretten enten ved omdannelse til eierseksjon, eller ved kjøp av leiet bolig, er ervervet etter avtaleinngåelsen. boligeiendom som godtgjøres å være ervervet av innskyteren til egen bruk, regnes som fast bolig selv om han p.g.a. sitt arbeid eller av helsemessige eller lignende grunner ikke tar boligen i bruk. Som utgift til anskaffelse av ny bolig regnes også kjøpesum for nødvendig tomt, påkostning på den nye bolig og utbetaling for nødvendig aksje, andel eller obligasjon. Det samme gjelder for nedbetaling av lån på bolig eller nødvendig aksje, andel eller obligasjon når boligen anses som ny etter reglene foran.</article> <article class="defaultP" margin-top="true">Kapittel I, § 6 nytt annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Innskutt beløp som heves minst seks år etter den første dag i den kalendermåned da første innskudd ble foretatt, beskattes ikke som nevnt i § 3 så langt innskyteren innen årets utløp har brukt beløpet til å skaffe seg nye fritidsbolig til eget bruk. § 6, annet og tredje ledd blir tredje og fjerde ledd.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-12-09-1795/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I trer i kraft 1. januar 1984.</article></section></main></body></html>