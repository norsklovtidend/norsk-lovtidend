<!DOCTYPE html><html lang="no"><head><title>Forskrift om gebyr for behandling av konsesjonssaker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:37</dd><dt class="legacyID">Datokode</dt><dd class="legacyID">FOR-1983-12-09-1799</dd><dt class="dokid">DokumentID</dt><dd class="dokid">LTI/forskrift/1983-12-09-1799</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 26</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-12-29</dd><dt class="title">Tittel</dt><dd class="title">Forskrift om gebyr for behandling av konsesjonssaker.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 9. desember 1983 i medhold av forvaltningslovens § 27 a. Fremmet av Landbruksdepartementet.</dd><dt class="refid">RefID</dt><dd class="refid">forskrift/1983-12-09-1799</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr for behandling av konsesjonssaker.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-09-1799" id="dokument"><h1>Forskrift om gebyr for behandling av konsesjonssaker.</h1><article class="legalArticle" data-lovdata-URL="LTI/forskrift/1983-12-09-1799/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriftene omfatter:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Søknader om konsesjon (ervervstillatelse) etter:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/ledd/1/punkt/1/" id="paragraf-1-ledd-1-punkt-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/1/ledd/1/" id="paragraf-1-ledd-1-punkt-1-ledd-1-punkt-1-ledd-1">lov av 3. juli 1915 nr. 5 om erhvervelse av kalkstenforekomster,</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/1/ledd/1/punkt/2/" id="paragraf-1-ledd-1-punkt-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/2/ledd/1/" id="paragraf-1-ledd-1-punkt-1-ledd-1-punkt-2-ledd-1">lov av 14. desember 1917 nr. 16 om erhvervelse av vandfald, bergverk og anden fast eiendom, kap. III, jf. kap. V, og §§ 36-37,</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/1/punkt/1/ledd/1/punkt/3/" id="paragraf-1-ledd-1-punkt-1-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/3/ledd/1/" id="paragraf-1-ledd-1-punkt-1-ledd-1-punkt-3-ledd-1">lov av 17. juni 1949 om kvartsforekomster,</article></article></li><li data-li-identifier="4." data-name="4."><article class="listArticle" data-absoluteaddress="/paragraf/1/ledd/1/punkt/1/ledd/1/punkt/4/" id="paragraf-1-ledd-1-punkt-1-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/4/ledd/1/" id="paragraf-1-ledd-1-punkt-1-ledd-1-punkt-4-ledd-1">lov av 31. mai 1974 nr. 19 om konsesjon og om forkjøpsrett for det offentlige ved erverv av fast eiendom (konsesjonsloven).</article></article></li></ul></article></article></li><li data-li-identifier="b." data-name="b."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Søknader om delingssamtykke etter jordloven av 18. mars 1955 § 55.</article></article></li></ul></article></article><article class="legalArticle" data-lovdata-URL="LTI/forskrift/1983-12-09-1799/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For behandling av søknader som nevnt i § 1 a betales til det offentlige:</article><article class="defaultP">3 promille av de første kr 500.000,- av gebyrpliktig kjøpe- eller leiesum, dog minst kr 300,-,<p class="leddfortsettelse">2 promille av de neste kr 500.000,-,</p><p class="leddfortsettelse">1 promille av det overskytende beløp. Gebyret skal dog ikke overstige kr 10.000,-.</p><p class="leddfortsettelse">For utbyggingskontrakter skal det betales kr 5.000,-.</p><p class="leddfortsettelse">Gebyret avrundes nedad til nærmeste hele femkrone.</p><p class="leddfortsettelse">For behandling av søknader som nevnt i § 1 b betales kr 300,-.</p></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Gebyret innkreves av det organ som behandler konsesjonssøknaden i første instans.</article></article><article class="legalArticle" data-lovdata-URL="LTI/forskrift/1983-12-09-1799/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For søknader om tillatelse til erverv av eiendomsrett til fast eiendom beregnes gebyret av kjøpesummen – eventuelt tillagt verdien av andre ytelser – for grunn med bygninger og fast tilbehør.</article></article><article class="legalArticle" data-lovdata-URL="LTI/forskrift/1983-12-09-1799/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For søknader om tillatelse til erverv av bruksrett over fast eiendom beregnes gebyret av den samlede leiesum for det tidsrom leieretten er stiftet for, med tillegg av det antall år kontrakten fortsatt kan komme til å løpe såfremt leieforholdet:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">fortsetter automatisk hvis ikke oppsigelse finner sted, eller</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">av leietakeren kan kreves forlenget.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dersom vederlaget (leieavgiften) etter kontrakten ikke skal betales en gang for alle, skal dog beregningsgrunnlaget begrenses til det 25-dobbelte av høyeste leie for ett år.</article></article><article class="legalArticle" data-lovdata-URL="LTI/forskrift/1983-12-09-1799/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For søknader om tillatelse til erverv av aksjer m.v. beregnes gebyret av omsetningsverdien eller leiesummen for selskapets faste eiendommer og etter forholdet mellom vedkommende aksjepost og den samlede aksjekapital.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">En eiendoms omsetningsverdi fastsettes i samsvar med bokført verdi etter siste års foreliggende årsregnskap.</article></article><article class="legalArticle" data-lovdata-URL="LTI/forskrift/1983-12-09-1799/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Omfatter den oppgitte kjøpe- eller leiesum løsøre, skal det ved gebyrberegningen gjøres fradrag for dette.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Finner departementet at det er et åpenbart misforhold mellom den oppgitte kjøpe- eller leiesum og verdien av eiendommen eller rettigheten, regnes gebyret av den verdi som departementet fastsetter etter gangbar pris. Departementets myndighet etter denne bestemmelse kan tillegges underordnet organ.</article></article><article class="legalArticle" data-lovdata-URL="LTI/forskrift/1983-12-09-1799/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Departementet kan når særlige grunner foreligger helt eller delvis frita for gebyr.</article></article><article class="legalArticle" data-lovdata-URL="LTI/forskrift/1983-12-09-1799/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Disse forskrifter trer i kraft 1. januar 1984. Samtidig oppheves forskrifter om gebyrer for behandling av konsesjonssaker fastsatt ved kgl.res. av 13. desember 1974.</article></article></main></body></html>