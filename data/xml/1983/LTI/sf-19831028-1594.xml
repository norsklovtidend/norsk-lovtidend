<!DOCTYPE html><html lang="no"><head><title>Forskrift for fiskerikyndig person om bord i seismiske fartøy på norsk sokkel.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:50</dd><dt class="legacyID">Datokode</dt><dd class="legacyID">FOR-1983-10-28-1594</dd><dt class="dokid">DokumentID</dt><dd class="dokid">LTI/forskrift/1983-10-28-1594</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 22</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-11-21</dd><dt class="title">Tittel</dt><dd class="title">Forskrift for fiskerikyndig person om bord i seismiske fartøy på norsk sokkel.</dd><dt class="refid">RefID</dt><dd class="refid">forskrift/1983-10-28-1594</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for fiskerikyndig person om bord i seismiske fartøy på norsk sokkel.<ul class="tocSubUl"><li>Kap. I. Generelle bestemmelser<ul class="tocSubUl"><li>§ 1. Formål</li></ul></li><li>Kap. II. Operatørens plikter ved bruk av fiskerikyndig person.<ul class="tocSubUl"><li>§ 2. Når det skal være fiskerikyndig person om bord</li><li>§ 3. Valg av fiskerikyndig</li><li>§ 4. Utenlandske seismiske fartøy</li><li>§ 5. Operatørens plikter</li><li>§ 6. Rapporteringsplikt</li><li>§ 7. Arbeidskontrakt</li></ul></li><li>Kap. III. Den fiskerikyndiges status, ansettelsesforhold og plikter.<ul class="tocSubUl"><li>§ 8. Den fiskerikyndiges status</li><li>§ 9. Ansettelsesforholdet</li><li>§ 10. Fiskerikyndiges plikter</li></ul></li><li>Kap. IV Forholdet til annen lovgivning.<ul class="tocSubUl"><li>§ 11. Forholdet til sjøveisreglene</li></ul></li><li>Kap. V. Avsluttende bestemmelser.<ul class="tocSubUl"><li>§ 12. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1983-10-28-1594" id="dokument"><h1>Forskrift for fiskerikyndig person om bord i seismiske fartøy på norsk sokkel.</h1><article class="legalP" data-absoluteaddress="/ledd/1/" id="ledd-1">Oljedirektoratet har 28. oktober 1981, med hjemmel i § 38 litra d i kgl.res. av 8. desember 1972 jf. lov nr. 12 av 21. juni 1963 om utforsking og utnyttelse av undersjøiske naturforekomster, jf. Industridepartementets delegasjonsvedtak av 12. juli 1976, fastsatt følgende forskrift:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-10-28-1594/KAPITTEL_1" data-partID="k1"><h2>Kap. I. Generelle bestemmelser</h2><article class="legalArticle" data-lovdata-URL="LTI/forskrift/1983-10-28-1594/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Formålet med denne forskrift er å ivareta interessene til annen næringsvirksomhet i områder hvor det foretas undersøkelse etter og utnyttelse av petroleum.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Det skal særlig påses at gjeldende regelverk for seismiske fartøy og disses forhold til fiskefartøy i størst mulig grad blir etterlevd i tråd med intensjonene i § 10, tredje ledd i kgl.res. av 3. oktober 1975.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-10-28-1594/KAPITTEL_2" data-partID="k2"><h2>Kap. II. Operatørens plikter ved bruk av fiskerikyndig person.</h2><article class="legalArticle" data-lovdata-URL="LTI/forskrift/1983-10-28-1594/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Når det skal være fiskerikyndig person om bord</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Fiskeridirektoratet vurderer i det enkelte tilfelle hvorvidt det er nødvendig med en fiskerikyndig person om bord i det seismiske fartøy. På bakgrunn av Fiskeridirektoratets anbefaling avgjør Oljedirektoratet saken i det enkelte tilfelle og underretter operatøren.</article></article><article class="legalArticle" data-lovdata-URL="LTI/forskrift/1983-10-28-1594/§3" data-name="§3" data-partID="§3" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Valg av fiskerikyndig</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Operatøren skal som hovedregel velge fiskerikyndig med nødvendig farvannkunnskap. Vedkommende fiskerikyndige bør ha tilstrekkelige engelskkunnskaper.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Det er operatørens ansvar å få tak i kvalifiserte personer. I den utstrekning operatøren måtte trenge bistand til dette kan vedkommende henvende seg til fiskerisjefen i det aktuelle området.</article></article><article class="legalArticle" data-lovdata-URL="LTI/forskrift/1983-10-28-1594/§4" data-name="§4" data-partID="§4" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Utenlandske seismiske fartøy</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Utenlandsk registrert fartøy skal som hovedregel alltid ha fiskerikyndig person om bord. Dette kan unnlates dersom undersøkelsen er av en slik karakter at Oljedirektoratet og Fiskeridirektoratet anser det unødvendig.</article></article><article class="legalArticle" data-lovdata-URL="LTI/forskrift/1983-10-28-1594/§5" data-name="§5" data-partID="§5" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Operatørens plikter</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Operatøren plikter å gjøre relevant lovgivning og tillatelsesformularet tilgjengelig for den fiskerikyndige.</article></article><article class="legalArticle" data-lovdata-URL="LTI/forskrift/1983-10-28-1594/§6" data-name="§6" data-partID="§6" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Rapporteringsplikt</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Den fiskerikyndige skal føre dagbok (logg) for den tiden han er om bord i det seismiske fartøy. Dagboken bør etter endt tokt oppbevares hos operatøren. Ett eksemplar sendes Oljedirektoratet og Fiskeridirektoratet.</article></article><article class="legalArticle" data-lovdata-URL="LTI/forskrift/1983-10-28-1594/§7" data-name="§7" data-partID="§7" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Arbeidskontrakt</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Operatøren plikter å inngå kontrakt med den fiskerikyndige der nærmere bestemmelser angående arbeidstid, lønn, forsikring, ansvarsforhold m.v. er fastsatt.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Arbeidskontrakten skal være på norsk.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-10-28-1594/KAPITTEL_3" data-partID="k3"><h2>Kap. III. Den fiskerikyndiges status, ansettelsesforhold og plikter.</h2><article class="legalArticle" data-lovdata-URL="LTI/forskrift/1983-10-28-1594/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Den fiskerikyndiges status</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Den fiskerikyndige har en rent rådgivende funksjon innenfor sitt fagområde i tråd med formålet under pkt. I («losfunksjon»). Kapteinens myndighetsområde er med andre ord ubeskåret.</article></article><article class="legalArticle" data-lovdata-URL="LTI/forskrift/1983-10-28-1594/§9" data-name="§9" data-partID="§9" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ansettelsesforholdet</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Den fiskerikyndige er ikke å anse som ansatt av myndighetene. Han blir i denne sammenheng å betrakte som privat konsulent for operatøren (dvs. han må selv sørge for forsikring o.l.) jf. § 7.</article></article><article class="legalArticle" data-lovdata-URL="LTI/forskrift/1983-10-28-1594/§10" data-name="§10" data-partID="§10" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Fiskerikyndiges plikter</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Den fiskerikyndige plikter særlig å sette seg inn i følgende punkter i undersøkelsestillatelsen: 3, 4, 7, 8, 9, 10, 15, 16 og 17.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1983-10-28-1594/KAPITTEL_4" data-partID="k4"><h2>Kap. IV Forholdet til annen lovgivning.</h2><article class="legalArticle" data-lovdata-URL="LTI/forskrift/1983-10-28-1594/§11" data-name="§11" data-partID="§11" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Forholdet til sjøveisreglene</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Den fiskerikyndige må være oppmerksom på regel 3 (g) (ii) i sjøveisreglene der det framgår at et seismisk fartøy skal anses som et fartøy som har begrenset evne til å manøvrere (fartøyet driver oppmålingsvirksomhet). Det seismiske fartøy skal føre signaler i henhold til sjøveisreglenes regel 27 (b).</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">I sjøveisreglenes regel 18 (c) (ii) er det videre gjort klart at et fartøy som holder på med fiske mens det er underveis så vidt mulig skal holde av veien for fartøy som fører signaler i henhold til regel 27 (b).</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">Disse spesialbestemmelsene i sjøveisreglene går foran den generelle bestemmelsen i § 10 tredje ledd i kgl.res. av 3. oktober 1975 som uttaler at det seismiske fartøy skal holde seg i forsvarlig avstand fra fartøy som driver fiske og fra faststående og flytende fiskeredskap.</article><article class="legalP" data-absoluteaddress="/kapittel/4/paragraf/1/ledd/4/" id="kapittel-4-paragraf-1-ledd-4">I en eventuell konkret konfliktsituasjon skal således sjøveisreglenes bestemmelse om vikeplikt følges.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1983-10-28-1594/KAPITTEL_5" data-partID="k5"><h2>Kap. V. Avsluttende bestemmelser.</h2><article class="legalArticle" data-lovdata-URL="LTI/forskrift/1983-10-28-1594/§12" data-name="§12" data-partID="§12" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Denne forskrift trer i kraft 1. januar 1984.</article></article></section></main></body></html>