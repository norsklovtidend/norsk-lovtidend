<!DOCTYPE html><html lang="no"><head><title>Forskrift om direkte regulering av utlån i form av factoring og leasing fira finansieringsselskaper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:30</dd><dt class="legacyID">Datokode</dt><dd class="legacyID">FOR-1983-06-24-1129</dd><dt class="dokid">DokumentID</dt><dd class="dokid">LTI/forskrift/1983-06-24-1129</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 14</dd><dt class="dateInForce">I kraft fra</dt><dd class="dateInForce">1983-06-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2/§4</li><li>lov/1965-06-25-2/§5</li><li>lov/1965-06-25-2/§6</li><li>lov/1965-06-25-2/§8</li><li>lov/1965-06-25-2/§12</li><li>lov/1965-06-25-2/§16</li><li>lov/1965-06-25-2/§17</li></ul></dd><dt class="dateOfPublication">Kunngjort</dt><dd class="dateOfPublication">1983-07-14</dd><dt class="title">Tittel</dt><dd class="title">Forskrift om direkte regulering av utlån i form av factoring og leasing fira finansieringsselskaper.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 24. juni 1983 med hjemmel i lov av 25. juni 1965 nr. 2 om adgang til regulering av penge- og kredittforholdene § 4, § 5, § 6, § 8, § 12, § 16 og § 17. Fremmet av Finans- og tolldepartementet</dd><dt class="refid">RefID</dt><dd class="refid">forskrift/1983-06-24-1129</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om direkte regulering av utlån i form av factoring og leasing fira finansieringsselskaper.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>Rettelse</li></ul></li></ul></dd></dl></header><main class="documentBody" data-lovdata-URL="LTI/forskrift/1983-06-24-1129" id="dokument"><h1>Forskrift om direkte regulering av utlån i form av factoring og leasing fira finansieringsselskaper.</h1><article class="legalArticle" data-lovdata-URL="LTI/forskrift/1983-06-24-1129/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utlån i form av factoring og leasing fra kredittinstitusjoner som omfattes av § 11 i lov 25. juni 1965 nr. 2 om adgang til regulering av penge- og kredittforholdene, med unntak av skadeforsikringsselskaper og institusjoner som nevnt i lovens § 12 annet ledd første punktum, skal ved utgangen av 3. og 4. kvartal 1983 for henholdsvis factoring og leasing ikke være høyere enn:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">factoring:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/1/ledd/1/punkt/1/" id="paragraf-1-ledd-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/1/ledd/1/" id="paragraf-1-ledd-1-punkt-1-ledd-1-punkt-1-ledd-1">12 pst. over faktiske utlån til formålet factoring tolv måneder tidligere eller</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/1/ledd/1/punkt/2/" id="paragraf-1-ledd-1-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/2/ledd/1/" id="paragraf-1-ledd-1-punkt-1-ledd-1-punkt-2-ledd-1">12 pst. over faktiske utlån til formålet factoring 31. desember 1982.</article></article></li></ul></article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">leasing:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/2/ledd/1/punkt/1/" id="paragraf-1-ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/2/ledd/1/punkt/1/ledd/1/" id="paragraf-1-ledd-1-punkt-2-ledd-1-punkt-1-ledd-1">45 pst. over faktiske utlån til formålet leasing tolv måneder tidligere eller</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/2/ledd/1/punkt/2/" id="paragraf-1-ledd-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/2/ledd/1/punkt/2/ledd/1/" id="paragraf-1-ledd-1-punkt-2-ledd-1-punkt-2-ledd-1">45 pst. over faktiske utlån til formålet leasing 3 1. desember 1982.</article></article></li></ul></article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Utlån til andre kredittinstitusjoner og til utlandet regnes ikke med.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Bestemmelsene gjelder bare hvis de samlede utlån i form av factoring og leasing ved kontrolltidspunktene er høyere enn 10 mill. kroner. Bestemmelsene vedrørende reguleringen for henholdsvis factoring og leasing gjelder videre ikke så lenge utlån i den respektive utlånsform er under 1 mill. kroner.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Disse retningslinjer skal likevel ikke være til hinder for at finansieringsselskapene kan opprettholde sitt utlånsnivå i form av henholdsvis factoring og leasing pr. utgangen av 1. kvartal 1983.</article></article><article class="legalArticle" data-lovdata-URL="LTI/forskrift/1983-06-24-1129/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Kredittinstitusjoner som overskrider de tillatte utlånsrammer etter § 1, skal betale renter til statskassen av det overskytende beløp for et tidsrom av tre måneder.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Den årlige rentesats fastsettes til seks prosentenheter over Norges Banks diskonto.</article></article><article class="legalArticle" data-lovdata-URL="LTI/forskrift/1983-06-24-1129/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Norges Bank fører tilsyn med at disse forskriftene overholdes.</article></article><article class="legalArticle" data-lovdata-URL="LTI/forskrift/1983-06-24-1129/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Disse bestemmelser trer i kraft straks.</article></article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-06-24-1129/KAPITTEL_1" data-partID="k1"><h2>Rettelse</h2><article class="defaultP" data-text-size="small"><strong>Publisert:</strong> Avd I 1983 Nr. 16 (Rettelse)</article><article class="centeredP" data-text-align="center">Det som er rettet er satt i kursiv. (Nr. 1271.)</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Nr. 14, s. 562 (i forskrift nr. 1129 om direkte regulering av utlån i form av factoring og leasing fra finansieringsselskaper).</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I § 1 b) og i siste ledd er det dessverre blitt feil tekst.</article> <article class="defaultP" margin-top="true">§ 1b) skal lyde:<ul class="defaultList"><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">leasing:</article><article class="legalP" data-absoluteaddress="/kapittel/1/ledd/2/punkt/1/ledd/2/" id="kapittel-1-ledd-2-punkt-1-ledd-2"><i>25. pst. over beregningsgrunnlaget 31. mars 1983. Beregningsgrunnlaget defineres som faktiske utlån til formålet leasing pluss inngåtte nye leasing-kontrakter hvor gjenstanden ennå ikke er levert.</i></article></article></li></ul></article> <article class="defaultP" margin-top="true">§ 1, siste ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3"><i>Disse retningslinjer skal likevel ikke være til hinder for at finansieringsselskapene kan opprettholde sitt utlånsnivå i form av factoring pr. utgangen av 1. kvartal 1983.</i></article></section></main></body></html>