<!DOCTYPE html><html lang="no"><head><title>Endringer i føresegner for Distriktenes utbyggingsfond.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:10</dd><dt class="legacyID">Datokode</dt><dd class="legacyID">FOR-1983-01-14-21</dd><dt class="dokid">DokumentID</dt><dd class="dokid">LTI/forskrift/1983-01-14-21</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 1</dd><dt class="dateInForce">I kraft fra</dt><dd class="dateInForce">1983-01-14</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-02-02</dd><dt class="title">Tittel</dt><dd class="title">Endringer i føresegner for Distriktenes utbyggingsfond.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 14. januar 1983. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1983-01-14-21</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endringer i føresegner for Distriktenes utbyggingsfond.<ul class="tocSubUl"><li>I<ul class="tocSubUl"><li>§ 1. Fondets organer.</li><li>§ 2. Fondsstyret</li><li>§ 3. Rådet</li><li>§ 17. Kompetansen til fylkets nærings- og sysselsettingsstyre.</li><li>§ 18. Fondsstyrets kompetanse.</li><li>§ 22. Garantierklæringer. Anvisningsmyndighet</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1983-01-14-21" id="dokument"><h1>Endringer i føresegner for Distriktenes utbyggingsfond.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-01-14-21/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av § 9 i lov 18. juni 1965 nr. 11 om Distriktenes utbyggingsfond gjøres følgende endringer i føresegner for Distriktenes utbyggingsfond, fastsatt ved kgl.res. 20. august 1971 med senere endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" data-partID="§1" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Fondets organer.</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Distriktenes utbyggingsfond har følgende organer:<ul class="defaultList"><li><article class="listArticle" data-absoluteaddress="/kapittel/1/foreslåttparagraf/1/ledd/1/punkt/1/" id="kapittel-1-foreslåttparagraf-1-ledd-1-punkt-1"><article class="legalP" data-absoluteaddress="/kapittel/1/foreslåttparagraf/1/ledd/1/punkt/1/ledd/1/" id="kapittel-1-foreslåttparagraf-1-ledd-1-punkt-1-ledd-1">Styret</article></article></li><li><article class="listArticle" data-absoluteaddress="/kapittel/1/foreslåttparagraf/1/ledd/1/punkt/2/" id="kapittel-1-foreslåttparagraf-1-ledd-1-punkt-2"><article class="legalP" data-absoluteaddress="/kapittel/1/foreslåttparagraf/1/ledd/1/punkt/2/ledd/1/" id="kapittel-1-foreslåttparagraf-1-ledd-1-punkt-2-ledd-1">Rådet</article></article></li><li><article class="listArticle" data-absoluteaddress="/kapittel/1/foreslåttparagraf/1/ledd/1/punkt/3/" id="kapittel-1-foreslåttparagraf-1-ledd-1-punkt-3"><article class="legalP" data-absoluteaddress="/kapittel/1/foreslåttparagraf/1/ledd/1/punkt/3/ledd/1/" id="kapittel-1-foreslåttparagraf-1-ledd-1-punkt-3-ledd-1">Sekretariatet, ledet av administrerende direktør</article></article></li><li><article class="listArticle" data-absoluteaddress="/kapittel/1/foreslåttparagraf/1/ledd/1/punkt/4/" id="kapittel-1-foreslåttparagraf-1-ledd-1-punkt-4"><article class="legalP" data-absoluteaddress="/kapittel/1/foreslåttparagraf/1/ledd/1/punkt/4/ledd/1/" id="kapittel-1-foreslåttparagraf-1-ledd-1-punkt-4-ledd-1">Fylkets nærings- og sysselsettingsstyre med fylkeskommunens administrasjon som sekretariat, jfr. § 15.</article></article></li></ul></article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Fondet sorterer administrativt under Kommunal- og arbeidsdepartementet.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" data-partID="§2" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Fondsstyret</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Fondsstyret forestår fondets virksomhet og forvalter dets midler, jf. § 24.</article><article class="legalP" data-absoluteaddress="/kapittel/1/foreslåttparagraf/2/ledd/2/" id="kapittel-1-foreslåttparagraf-2-ledd-2">Fondsstyret fatter sine vedtak i møte. Sekretariatet innkaller til møte når fondsstyrets leder – eventuelt nestleder – eller administrerende direktør finner det nødvendig, eller om minst to medlemmer av styret krever det.</article><article class="legalP" data-absoluteaddress="/kapittel/1/foreslåttparagraf/2/ledd/3/" id="kapittel-1-foreslåttparagraf-2-ledd-3">Varamedlemmer kan innkalles enda om de styremedlemmene som de er varamedlemmer for, møter. I slike tilfelle har varamedlemmer ikke stemmerett.</article><article class="legalP" data-absoluteaddress="/kapittel/1/foreslåttparagraf/2/ledd/4/" id="kapittel-1-foreslåttparagraf-2-ledd-4">Fondsstyret er vedtaksført når minst seks medlemmer – eventuelt varamedlemmer – møter. Hvis verken styrets leder eller nestleder er til stede, kan de tilstedeværende medlemmer – eventuelt varamedlemmer – velge en setteleder seg imellom. Til valg av setteleder kreves minst 5 stemmer. Styrets leder, nestleder eller setteleder må være til stede for at fondsstyret skal være vedtaksført i andre saker enn valg av setteleder. Vedtak treffes med stemmeflerhet. Står stemmene likt, gjør lederens – eventuelt nestlederens eller settelederens – stemme utslaget.</article><article class="legalP" data-absoluteaddress="/kapittel/1/foreslåttparagraf/2/ledd/5/" id="kapittel-1-foreslåttparagraf-2-ledd-5">Styremedlemmene og varamedlemmene skal ha godtgjøring som fastsettes av forbruker- og administrasjonsdepartementet og tilkommer under reise skyss- og kostgodtgjøring som for offentlige tjenestemenn.</article><article class="legalP" data-absoluteaddress="/kapittel/1/foreslåttparagraf/2/ledd/6/" id="kapittel-1-foreslåttparagraf-2-ledd-6">Alle styrevedtak og dissenser føres inn i protokollen.</article><article class="legalP" data-absoluteaddress="/kapittel/1/foreslåttparagraf/2/ledd/7/" id="kapittel-1-foreslåttparagraf-2-ledd-7">Avskrift av protokollen sendes – foruten til fondsstyrets medlemmer og deres varamedlemmer – til rådsmedlemmene, til Kommunal- og arbeidsdepartementet og til vedkommende fagdepartement.</article><article class="legalP" data-absoluteaddress="/kapittel/1/foreslåttparagraf/2/ledd/8/" id="kapittel-1-foreslåttparagraf-2-ledd-8">Kommunal- og arbeidsdepartementet kan samtykke i at fondsstyret delegerer myndighet til utvalg av styret eller til andre instanser i fondet i saker som ikke er av prinsipiell art eller ikke gjelder tilsagn om støtte utover kr 15.000.000.</article></article> <article class="defaultP" margin-top="true">§ 3 første, annet og tredje ledd skal lyde:</article><article class="futureLegalArticle" data-name="§3" data-partID="§3" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Rådet</span></span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">Rådet fatter sine vedtak i møte. Sekretariatet innkaller til møte når fondsstyret eller lederen – eventuelt nestlederen – i rådet finner det nødvendig, eller når minst fire medlemmer av rådet krever det. Vanligvis skal rådet holde minst to møter i året. Kommunal- og arbeidsdepartementet skal varsles til møtene.</article><article class="legalP" data-absoluteaddress="/kapittel/1/foreslåttparagraf/3/ledd/2/" id="kapittel-1-foreslåttparagraf-3-ledd-2">Rådet er vedtaksført når minst 14 medlemmer eller varamedlemmer – herunder leder eller nestleder – møter og avgir stemme. Står stemmene likt ved en avstemning, gjør lederens – eventuelt nestlederens – stemme utslaget.</article><article class="legalP" data-absoluteaddress="/kapittel/1/foreslåttparagraf/3/ledd/3/" id="kapittel-1-foreslåttparagraf-3-ledd-3">Vedtakene i rådet tjener som rettleiing for fondsstyret.</article></article> <article class="defaultP" margin-top="true">§ 15 annet ledd første punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Fylkeskommunens administrasjon utarbeider innstilling til fylkets nærings- og sysselsettingsstyret, jf. § 17.</article> <article class="defaultP" margin-top="true">§ 15 tredje ledd første punktum skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fylkeskommunens administrasjon og nærings- og sysselsettingsstyret skal påse at det enkelte tiltak er i samsvar med gjeldende næringspolitiske retningslinjer.</article> <article class="defaultP" margin-top="true">§ 17 skal lyde:</article><article class="futureLegalArticle" data-name="§17" data-partID="§17" data-absoluteaddress="/kapittel/1/foreslåttparagraf/4/" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Kompetansen til fylkets nærings- og sysselsettingsstyre.</span></span><article class="legalP" data-absoluteaddress="/kapittel/1/foreslåttparagraf/4/ledd/1/" id="kapittel-1-foreslåttparagraf-4-ledd-1">Fylkets nærings- og sysselsettingsstyre har myndighet til å gjøre endelig vedtak om at fondet skal gi lån eller stille garanti for lån etter §§ 6-7 og tilskott etter §§ 9, første ledd, 10-11 og 13 forutsatt at<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/4/ledd/1/punkt/1/" id="kapittel-1-foreslåttparagraf-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/4/ledd/1/punkt/1/ledd/1/" id="kapittel-1-foreslåttparagraf-4-ledd-1-punkt-1-ledd-1">den samlede støtte til det enkelte tiltak ikke overstiger kr 3.000.000 (beregnet på samme måte som i § 18, fjerde ledd),</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/4/ledd/1/punkt/2/" id="kapittel-1-foreslåttparagraf-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/4/ledd/1/punkt/2/ledd/1/" id="kapittel-1-foreslåttparagraf-4-ledd-1-punkt-2-ledd-1">de samlede tilskott etter §§ 9, første ledd, 10-11 og 13 ikke overstiger kr 1.200.000, jf. også denne paragrafs fjerde ledd,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/foreslåttparagraf/4/ledd/1/punkt/3/" id="kapittel-1-foreslåttparagraf-4-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/foreslåttparagraf/4/ledd/1/punkt/3/ledd/1/" id="kapittel-1-foreslåttparagraf-4-ledd-1-punkt-3-ledd-1">søknaden ikke omfatter støtte også etter §§ 8 og 9, annet ledd,</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/foreslåttparagraf/4/ledd/1/punkt/4/" id="kapittel-1-foreslåttparagraf-4-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/foreslåttparagraf/4/ledd/1/punkt/4/ledd/1/" id="kapittel-1-foreslåttparagraf-4-ledd-1-punkt-4-ledd-1">vedtaket er i samsvar med uttalelse fra fondssekretariatet, eventuelt vedkommende fagdepartement, jf. § 15, tredje ledd.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/foreslåttparagraf/4/ledd/1/punkt/5/" id="kapittel-1-foreslåttparagraf-4-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/foreslåttparagraf/4/ledd/1/punkt/5/ledd/1/" id="kapittel-1-foreslåttparagraf-4-ledd-1-punkt-5-ledd-1">fondets styre eller sekretariat ikke tidligere har avslått søknad om støtte til prosjektet,</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/foreslåttparagraf/4/ledd/1/punkt/6/" id="kapittel-1-foreslåttparagraf-4-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/1/foreslåttparagraf/4/ledd/1/punkt/6/ledd/1/" id="kapittel-1-foreslåttparagraf-4-ledd-1-punkt-6-ledd-1">lånet skal nyttes til investeringer eller driftskapital,</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/foreslåttparagraf/4/ledd/1/punkt/7/" id="kapittel-1-foreslåttparagraf-4-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/1/foreslåttparagraf/4/ledd/1/punkt/7/ledd/1/" id="kapittel-1-foreslåttparagraf-4-ledd-1-punkt-7-ledd-1">søknaden ikke gjelder støtte til prosjekter på Svalbard.</article></article></li></ul></article><article class="legalP" data-absoluteaddress="/kapittel/1/foreslåttparagraf/4/ledd/2/" id="kapittel-1-foreslåttparagraf-4-ledd-2">I saker der det tidligere er gjort vedtak om å yte støtte, kan nærings- og sysselsettingsstyret – selv om beløpsgrensen i første ledd overskrides – gjøre endelig vedtak om ytterligere støtte når den enkelte bevilgning ikke overstiger kr 500.000.</article><article class="legalP" data-absoluteaddress="/kapittel/1/foreslåttparagraf/4/ledd/3/" id="kapittel-1-foreslåttparagraf-4-ledd-3">Nærings- og sysselsettingsstyret kan endre eller samtykke i endring i vilkåra også i saker der fondsstyret har gitt tilsagn om støtte som til sammen ikke overstiger beløpsgrensen i første ledd nr. 1 og 2, f.eks. godkjenne ny debitor, vike prioritet, frafalle panterett eller annen sikkerhet og gi utsettelse med betaling av renter og avdrag. I samband med at nærings- og sysselsettingsstyret bevilger støtte etter annet ledd, kan nærings- og sysselsettingsstyret i den grad det er nødvendig gjøre vedtak om å vike prioritet for lån til finansiering av investeringene eller til driftskapital.</article><article class="legalP" data-absoluteaddress="/kapittel/1/foreslåttparagraf/4/ledd/4/" id="kapittel-1-foreslåttparagraf-4-ledd-4">Fondsstyret fastsetter rammer for det beløp det enkelte nærings- og sysselsettingsstyre kan disponere til utlån, tilskott og garanti i det enkelte kalenderår. Styret kan videre fastsette særskilte lavere beløpsgrenser for fylkesstyrenes kompetanse til å gi tilskott etter §§ 9 første ledd og 10-11.</article><article class="legalP" data-absoluteaddress="/kapittel/1/foreslåttparagraf/4/ledd/5/" id="kapittel-1-foreslåttparagraf-4-ledd-5">Nærings- og sysselsettingsstyret har adgang til å legge saker som det har myndighet til å gjøre endelig vedtak i, fram for styret i fondet, og et mindretall på minst to medlemmer av nærings- og sysselsettingsstyret kan kreve et vedtak som det ikke er enig i, lagt fram for fondsstyret til avgjerd.</article><article class="legalP" data-absoluteaddress="/kapittel/1/foreslåttparagraf/4/ledd/6/" id="kapittel-1-foreslåttparagraf-4-ledd-6">I saker om lån, garanti og tilskott hvor nærings- og sysselsettingsstyret ikke gjør endelig vedtak og i saker om aksjetegning eller ansvarlig lånekapital etter § 8, avgir nærings- og sysselsettingsstyret innstilling til fondsstyret.</article><article class="legalP" data-absoluteaddress="/kapittel/1/foreslåttparagraf/4/ledd/7/" id="kapittel-1-foreslåttparagraf-4-ledd-7">Dersom saker om støtte fra Distriktenes utbyggingsfond avgjøres i utvalg av nærings- og sysselsettingsstyret, (jf. sysselsettingslovens § 3 fjerde ledd), gjelder reglene i denne paragraf tilsvarende.</article><article class="legalP" data-absoluteaddress="/kapittel/1/foreslåttparagraf/4/ledd/8/" id="kapittel-1-foreslåttparagraf-4-ledd-8">Kommunal- og arbeidsdepartementet kan samtykke i at fylkets nærings- og sysselsettingsstyre delegerer myndighet til fylkeskommunens administrasjon og/eller fylkesstyrets leder i saker som ikke er av prinsipiell art og som ikke gjelder tilsagn om lån, garanti for lån eller tilskott etter §§ 10-11 og 13.</article><article class="legalP" data-absoluteaddress="/kapittel/1/foreslåttparagraf/4/ledd/9/" id="kapittel-1-foreslåttparagraf-4-ledd-9">Nærings- og sysselsettingsstyret kan uten samtykke fra Kommunal- og arbeidsdepartementet delegere til fylkeskommunens administrasjon å bevilge tilskott etter § 9 første ledd.</article></article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" data-partID="§18" data-absoluteaddress="/kapittel/1/foreslåttparagraf/5/" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Fondsstyrets kompetanse.</span></span><article class="legalP" data-absoluteaddress="/kapittel/1/foreslåttparagraf/5/ledd/1/" id="kapittel-1-foreslåttparagraf-5-ledd-1">Fondsstyret har myndighet til å gjøre endelig vedtak i alle saker som ikke blir avgjort lokalt i samsvar med § 17, forutsatt at<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/5/ledd/1/punkt/1/" id="kapittel-1-foreslåttparagraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/5/ledd/1/punkt/1/ledd/1/" id="kapittel-1-foreslåttparagraf-5-ledd-1-punkt-1-ledd-1">den samlede støtten til det enkelte tiltak ikke overstiger kr. 15.000.000</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/5/ledd/1/punkt/2/" id="kapittel-1-foreslåttparagraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/5/ledd/1/punkt/2/ledd/1/" id="kapittel-1-foreslåttparagraf-5-ledd-1-punkt-2-ledd-1">de samlede tilskott til tiltaket ikke overstiger kr 4.500.000,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/foreslåttparagraf/5/ledd/1/punkt/3/" id="kapittel-1-foreslåttparagraf-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/foreslåttparagraf/5/ledd/1/punkt/3/ledd/1/" id="kapittel-1-foreslåttparagraf-5-ledd-1-punkt-3-ledd-1">vedtaket er i samsvar med uttalelse fra vedkommende fagdepartement, jf. § 16 tredje ledd,</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/foreslåttparagraf/5/ledd/1/punkt/4/" id="kapittel-1-foreslåttparagraf-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/foreslåttparagraf/5/ledd/1/punkt/4/ledd/1/" id="kapittel-1-foreslåttparagraf-5-ledd-1-punkt-4-ledd-1">søknaden ikke gjelder støtte til prosjekt på Svalbard.</article></article></li></ul></article><article class="legalP" data-absoluteaddress="/kapittel/1/foreslåttparagraf/5/ledd/2/" id="kapittel-1-foreslåttparagraf-5-ledd-2">Dersom fondsstyret ikke har endelig avgjørelsesmyndighet eller fondsstyret ønsker det eller minst to styremedlemmer krever det, avgir fondsstyret innstilling til Kommunal- og arbeidsdepartementet som legger saken fram for Kongen.</article><article class="legalP" data-absoluteaddress="/kapittel/1/foreslåttparagraf/5/ledd/3/" id="kapittel-1-foreslåttparagraf-5-ledd-3">Dersom Kongen tidligere har avslått søknad om støtte, skal ny søknad om støtte til prosjektet legges fram for Kongen til avgjerd.</article><article class="legalP" data-absoluteaddress="/kapittel/1/foreslåttparagraf/5/ledd/4/" id="kapittel-1-foreslåttparagraf-5-ledd-4">Ved beregning av grensen på kr. 15.000.000 regner en og med gjenstående beløp på lån som fondet har gitt eller garantert for samt støtte i form av aksjetegning, ansvarlig lånekapital og tilskott. Tilskott som er eldre enn 5 år, i særlige tilfelle 10 år, regnet fra utbetalingsdatoen, skal ikke tas med ved beregningen.</article><article class="legalP" data-absoluteaddress="/kapittel/1/foreslåttparagraf/5/ledd/5/" id="kapittel-1-foreslåttparagraf-5-ledd-5">I saker der det tidligere er gjort vedtak om å yte støtte, kan fondsstyret – selv om beløpsgrensene i første ledd overskrides gjøre endelig vedtak om ytterligere støtte når den enkelte bevilgning ikke overstiger kr 3.000.000, herunder tilskott kr 1.000.000.</article><article class="legalP" data-absoluteaddress="/kapittel/1/foreslåttparagraf/5/ledd/6/" id="kapittel-1-foreslåttparagraf-5-ledd-6">I saker der vedtak om støtte er gjort av Kongen kan fondsstyret også endre eller samtykke i endring i vilkåra, f.eks. godkjenne ny debitor, vike prioritet, frafalle panterett eller annen sikkerhet og gi utsettelse med betaling av renter og avdrag.</article><article class="legalP" data-absoluteaddress="/kapittel/1/foreslåttparagraf/5/ledd/7/" id="kapittel-1-foreslåttparagraf-5-ledd-7">Søknad om refinansiering av tiltak kan avgjøres av fondsstyret med samtykke av Kommunal- og arbeidsdepartementet, enda om den samlede støtte til tiltaket kommer til å overstige kr. 15.000.000, dersom saken på grunn av truende tvangsauksjon, konkurs eller driftsinnskrenkninger haster så meget at den må avgjøres uten opphold.</article><article class="legalP" data-absoluteaddress="/kapittel/1/foreslåttparagraf/5/ledd/8/" id="kapittel-1-foreslåttparagraf-5-ledd-8">Fondsstyret kan gjøre endelig vedtak om å skrive ned helt eller delvis fondets fordring når dette skjer som ledd i en akkord eller en liknende gjeldsordning. Videre kan fondsstyret avgjøre hvorvidt og i hvilken utstrekning en fordring er uerholdelig og helt eller delvis skal avskrives som tap. Dette gjelder også saker der vedtak om støtte er gjort av Kongen.</article></article> <article class="defaultP" margin-top="true">§ 19 annet ledd tredje og fjerde punktum skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Avslag på begjæring om å få se dokumenter i saker som behandles av fondet, treffes av henholdsvis fylkets nærings- og sysselsettingsstyre, fondsstyret og Kongen, eller den disse måtte gi fullmakt, hver innen de respektive områder hvor organet har kompetanse til å avgjøre realiteten i saken. Avslag fra fylkets nærings- og sysselsettingsstyre kan påklages til fondsstyret.</article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" data-partID="§22" data-absoluteaddress="/kapittel/1/foreslåttparagraf/6/" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Garantierklæringer. Anvisningsmyndighet</span></span><article class="legalP" data-absoluteaddress="/kapittel/1/foreslåttparagraf/6/ledd/1/" id="kapittel-1-foreslåttparagraf-6-ledd-1">Garantierklæringer utstedes og utbetalinger anvises av den fondsstyret gir fullmakt. Utbetaling av administrasjonsutgifter kan anvises av administrerende direktør eller den han gir fullmakt.</article></article> <article class="defaultP" margin-top="true">I følgende bestemmelser skal ordene «styret» og «styrets» endres til «fondsstyret» og «fondsstyrets»:<p class="leddfortsettelse">§§ 4, 20, 21 og 24.</p></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Endringene trer i kraft straks.</article></section></main></body></html>