<!DOCTYPE html><html lang="no"><head><title>Forskrift om plasseringsplikt for livsforsikringsselskaper, pensjonskasser, pensjonsfond m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:00</dd><dt class="legacyID">Datokode</dt><dd class="legacyID">FOR-1983-12-23-1836</dd><dt class="dokid">DokumentID</dt><dd class="dokid">LTI/forskrift/1983-12-23-1836</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 28</dd><dt class="dateInForce">I kraft fra</dt><dd class="dateInForce">1983-12-23</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2/§9</li><li>lov/1965-06-25-2/§10</li><li>lov/1965-06-25-2/§16</li><li>lov/1965-06-25-2/§17</li></ul></dd><dt class="dateOfPublication">Kunngjort</dt><dd class="dateOfPublication">1984-01-17</dd><dt class="title">Tittel</dt><dd class="title">Forskrift om plasseringsplikt for livsforsikringsselskaper, pensjonskasser, pensjonsfond m.v.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 23. desember 1983 med hjemmel i lov av 25. juni 1965 nr. 2 om adgangen til regulering av penge- og kredittforholdene § 9, § 10, § 16 og § 17. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1983-12-23-1836</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om plasseringsplikt for livsforsikringsselskaper, pensjonskasser, pensjonsfond m.v.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-23-1836" id="dokument"><h1>Forskrift om plasseringsplikt for livsforsikringsselskaper, pensjonskasser, pensjonsfond m.v.</h1><article class="legalArticle" data-lovdata-URL="LTI/forskrift/1983-12-23-1836/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kommunale pensjonskasser og pensjonsfond samt private pensjonskasser, pensjonsfond og tariffestede pensjonsordninger godkjent som tjenestepensjonsordning etter skattelovens regler, med forvaltningskapital over 5 mill. kroner, og livsforsikringsselskaper, pålegges å øke sine beholdninger av norske statsobligasjoner, andre norske ihendehaverobligasjoner og aksjer i norske aksjeselskaper med minst:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">15 prosent av økingen i forvaltningskapitalen for de institusjoner som har hovedkontor i Nordland, Troms eller Finnmark fylker</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">30 prosent av økingen i forvaltningskapitalen for de øvrige institusjoner.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Økingen i forvaltningskapitalen beregnes med utgangspunkt i den enkelte institusjons forvaltningskapital ved utgangen av september 1983. Den tilpliktede økingen av aksje- og obligasjonsbeholdningene beregnes med utgangspunkt i den enkelte institusjons pliktige aksje- og obligasjonsbeholdning ved utgangen av desember 1983.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Beregningene av økingen i forvaltningskapitalen foretas første gang 31. desember 1983 og deretter ved utgangen av hvert kvartal. Den tilpliktede økingen av aksje- og obligasjonsbeholdningene skal senest være gjennomført innen tre måneder fra beregningstidspunktet, dvs. første gang innen 31. mars 1984 (første oppgjørstidspunkt).</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Kravet om øking av aksje- og obligasjonsbeholdningen gjelder bare dersom en institusjons beholdning av nevnte aksjer og obligasjoner på beregningstidspunktet er mindre enn 60 prosent av forvaltningskapitalen.</article></article><article class="legalArticle" data-lovdata-URL="LTI/forskrift/1983-12-23-1836/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">De institusjoner som er nevnt under § 1, og som på et beregningstidspunkt måtte ha nedgang i forvaltningskapitalen i forhold til utgangspunktet, kan redusere sine beholdninger av nevnte aksjer og obligasjoner med inntil:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">15 prosent av nedgangen i forvaltningskapitalen for de institusjoner som har hovedkontor i Nordland, Troms eller Finnmark fylker</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">30 prosent av nedgangen i forvaltningskapitalen for de øvrige institusjoner</article></article></li></ul><p class="leddfortsettelse">regnet med utgangspunkt i den enkelte institusjons pliktige obligasjonsbeholdning ved utgangen av desember 1983.</p></article></article><article class="legalArticle" data-lovdata-URL="LTI/forskrift/1983-12-23-1836/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">De institusjoner som er nevnt under § 1, og som på oppgjørstidspunktene har lavere obligasjonsbeholdninger enn de plikter å ha, skal betale renter til statskassen av det manglende beløp for et tidsrom av 3 måneder. Den årlige rentesats fastsettes til 3 prosentenheter over Norges Banks diskonto.</article></article><article class="legalArticle" data-lovdata-URL="LTI/forskrift/1983-12-23-1836/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Som forvaltningskapital i relasjon til bestemmelsene foran under § 1 og § 2 regnes:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">for livsforsikringsselskapene de aktiva som er spesifisert i kvartalsoppgavene til Norges Bank, med fradrag for oppskriving av faste eiendommer som gjennomføres fra og med 31. desember 1976,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">for de øvrige institusjoner som er nevnt under punkt I, de aktiva som er spesifisert i kvartalsoppgavene til Norges Bank, men slik at beholdninger i kasse og bank regnes netto ved å trekke fra gjeld til egen bedrift eller til forsikringsselskaper, når gjelden refererer seg til utbetalte pensjoner. Fradraget kan ikke overstige vedkommende institusjons beholdninger i kasse og bank. Fra de nevnte aktiva trekkes oppskriving av faste eiendommer som gjennomføres fra og med 31. desember 1976.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Lån, obligasjonskreditter mv. i norske kroner gitt etter 7. mai 1982 til finansiering av virksomhet i oljesektoren unntas fra forvaltningskapitalen etter forskriftenes § 1 og § 2, når Norges Bank har gruppert lånene som lån til oljevirksomhet.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fradrag for oppskriving av eiendommer som senere blir solgt, opphører fra den dag salget foretas.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Aksje- og obligasjonsbeholdningene skal regnes etter bokført verdi.</article></article><article class="legalArticle" data-lovdata-URL="LTI/forskrift/1983-12-23-1836/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Som aksjer ved anvendelsen av bestemmelsene i denne resolusjon kan bare medregnes den del av aksjebeholdningen som overstiger aksjebeholdningen 31. desember 1979 og som det har vært anledning til å medregne i plasseringsplikten for det enkelte år. Aksjer kan ikke medregnes i plasseringsplikten for det enkelte år med mer enn 5 pst. av veksten i forvaltningskapitalen definert som i § 4 året før.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Like med aksjer regnes norske obligasjoner som gir slik rett som nevnt i aksjelovens § 5-1 første ledd (konvertible obligasjoner).</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Aksjer i kredittinstitusjoner eller datterselskaper av kredittinstitusjoner, aksjer i selskaper som har til formål å eie eller utnytte fast eiendom, og aksjer i selskaper som har direkte tilknytning til driften av kredittinstitusjoner, kan ikke medregnes.</article></article><article class="legalArticle" data-lovdata-URL="LTI/forskrift/1983-12-23-1836/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ihendehaverobligasjoner utstedt i Norge til finansiering av virksomhet i oljesektoren og ihendehaverobligasjoner i norske kroner utstedt i utlandet kan ikke nyttes ved oppfylling av plasseringsplikten etter kredittlovens § 9.</article></article><article class="legalArticle" data-lovdata-URL="LTI/forskrift/1983-12-23-1836/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Norges Bank fører tilsyn med at forskriftene overholdes.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Livsforsikringsselskaper skal uoppfordret og senest 30 dager etter et kvartalsskifte sende kvartalsoppgaver til Norges Bank.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">De øvrige institusjoner som er nevnt under § 1, skal uoppfordret og senest 14 dager etter et kvartalsskifte sende Norges Bank oppgaver over nærmere angitt aktiva ved utgangen av kvartalet. Disse oppgaver skal gis på spesielle skjemaer som er utarbeidet av Norges Bank.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">De oppjusterte eiendomsverdier meddeles Norges Bank en gang pr. år, sammen med årsoppgaven.</article></article><article class="legalArticle" data-lovdata-URL="LTI/forskrift/1983-12-23-1836/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Disse bestemmelser trer i kraft straks.</article></article></main></body></html>