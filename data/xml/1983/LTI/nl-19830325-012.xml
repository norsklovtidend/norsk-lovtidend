<!DOCTYPE html><html lang="no"><head><title>Lov nr. 12 om endring i lov av 9. juni 1978 nr. 45 om likestilling mellom kjønnene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:29</dd><dt class="legacyID">Datokode</dt><dd class="legacyID">LOV-1983-03-25-12</dd><dt class="dokid">DokumentID</dt><dd class="dokid">LTI/lov/1983-03-25-12</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 8</dd><dt class="dateInForce">I kraft fra</dt><dd class="dateInForce">1983-05-20</dd><dt class="changesToDocuments">Endrer</dt><dd class="changesToDocuments"><ul><li>lov/1978-06-09-45</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-04-20</dd><dt class="titleShort">Korttittel</dt><dd class="titleShort">Endringslov til likestillingsloven</dd><dt class="title">Tittel</dt><dd class="title">Lov nr. 12 om endring i lov av 9. juni 1978 nr. 45 om likestilling mellom kjønnene.</dd><dt class="miscInformation">Annet om dokumentet</dt><dd class="miscInformation">Ot.prp.nr.53 (1981–1982), Innst.O.nr.30 (1982–1983) og Besl.O.nr.37 (1982–1983). Odelstingsvedtak 3. februar og 3. mars 1983, Lagtingsvedtak 14. februar og 10. mars 1983. Fremmet av Forbruker- og administrasjonsdepartementet.</dd><dt class="refid">RefID</dt><dd class="refid">lov/1983-03-25-12</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov nr. 12 om endring i lov av 9. juni 1978 nr. 45 om likestilling mellom kjønnene.<ul class="tocSubUl"><li>I<ul class="tocSubUl"><li>§ 21. (Representasjon av begge kjønn i alle offentlige utvalg m.v.)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1983-03-25-12" id="dokument"><h1>Lov nr. 12 om endring i lov av 9. juni 1978 nr. 45 om likestilling mellom kjønnene.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1983-03-25-12/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 9. juni 1978 nr. 45 om likestilling mellom kjønnene skal § 21 lyde:</article><article class="futureLegalArticle" data-name="§21" data-partID="§21" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader">§ 21. <span class="legalArticleTitle">(Representasjon av begge kjønn i alle offentlige utvalg m.v.)</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Når et offentlig organ oppnevner eller velger utvalg, styrer, råd, nemnder m.v., skal det tilstrebe en mest mulig lik representasjon av begge kjønn.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">I alle utvalg m.v. skal begge kjønn være representert. I utvalg m.v. med 4 medlemmer eller flere skal hvert kjønn være representert med minst 2 medlemmer. Dette gjelder også varamedlemmer. Det kan gjøres unntak fra reglene i dette ledd når det foreligger særlige forhold som gjør det åpenbart urimelig å kreve minstekravet oppfylt.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Reglene i denne paragraf gjelder ikke for utvalg m.v. som etter lov bare skal ha medlemmer fra direkte valgte forsamlinger. Reglene i annet ledd gjelder ikke der valget foregår som forholdsvalg.</article><article class="legalP" data-absoluteaddress="/kapittel/1/foreslåttparagraf/1/ledd/4/" id="kapittel-1-foreslåttparagraf-1-ledd-4">Etter nærmere bestemmelser fastsatt av departementet skal kommuner og fylkeskommuner sende rapport til Likestillingsombudet om utvalg m.v. som er valgt eller oppnevnt. Likestillingsombudet kan overfor det oppnevnende eller velgende organ gi uttrykk for sin vurdering av om kravene etter paragrafen her er oppfylt. Likestillingsombudet kan avvise eller henlegge klage over sammensetningen av enkeltutvalg. Likestillingsombudets avgjørelse her kan ikke påklages til Klagenemnda. Oppnevnende eller velgende organ kan med full rettsvirkning foreta nyvalg eller nyoppnevning etter Likestillingsombudets merknader, dersom ikke andre lovers bestemmelser er til hinder for dette. Likestillingsombudet gir en samlet vurdering på grunnlag av rapportene.</article><article class="legalP" data-absoluteaddress="/kapittel/1/foreslåttparagraf/1/ledd/5/" id="kapittel-1-foreslåttparagraf-1-ledd-5">For utvalg m.v. som oppnevnes av Kongen, departementet eller andre statlige myndigheter, gir Kongen bestemmelser om håndheving og rapportering.</article><article class="legalP" data-absoluteaddress="/kapittel/1/foreslåttparagraf/1/ledd/6/" id="kapittel-1-foreslåttparagraf-1-ledd-6">Reglene i denne paragraf medfører ingen begrensning i de regler som ellers gjelder om representasjon i offentlige utvalg m.v. etter denne lovs bestemmelser om forskjellsbehandling.</article><article class="legalP" data-absoluteaddress="/kapittel/1/foreslåttparagraf/1/ledd/7/" id="kapittel-1-foreslåttparagraf-1-ledd-7">Kongen kan gi utfyllende bestemmelser til denne paragraf.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1983-03-25-12/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven her trer i kraft fra den tid Kongen bestemmer.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Saker som er til behandling hos fylkesmannen etter § 21 når loven trer i kraft, kan henlegges. Har fylkesmannen truffet vedtak etter de tidligere regler om nyvalg eller nyoppnevning, og nyvalg eller nyoppnevning ennå ikke har funnet sted, blir fylkesmannens vedtak uten virkning.</article></section></main></body></html>