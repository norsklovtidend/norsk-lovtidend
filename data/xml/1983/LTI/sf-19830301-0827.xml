<!DOCTYPE html><html lang="no"><head><title>Reglement for gradene cand.mag. og cand.polit. ved Universitetet i Tromsø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1983-03-01-827</dd><dt class="dokid">DokumentID</dt><dd class="dokid">LTI/forskrift/1983-03-01-827</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 9</dd><dt class="dateInForce">I kraft fra</dt><dd class="dateInForce">1983-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-19-58</li></ul></dd><dt class="dateOfPublication">Kunngjort</dt><dd class="dateOfPublication">1983-05-04</dd><dt class="title">Tittel</dt><dd class="title">Reglement for gradene cand.mag. og cand.polit. ved Universitetet i Tromsø.</dd><dt class="miscInformation">Annet om dokumentet</dt><dd class="miscInformation">Fastsatt av Kultur- og vitenskapsdepartementet 1. mars 1983 med hjemmel i lov 19. juni 1970 nr. 58 om eksamener og grader ved universiteter og høgskoler og kgl.res. 19. juni 1970.</dd><dt class="refid">RefID</dt><dd class="refid">forskrift/1983-03-01-827</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Reglement for gradene cand.mag. og cand.polit. ved Universitetet i Tromsø.<ul class="tocSubUl"><li>§ 1. Titler og grader</li><li>§ 2. Gradene cand.mag. og cand.polit.</li><li>§ 3. Studieenheter og eksamener</li><li>§ 4. Oppmeldingskrav</li><li>§ 5. Semesteremne</li><li>§ 6. Grunnfagseksamen</li><li>§ 7. Mellomfagseksamen</li><li>§ 8. Storfagseksamen</li><li>§ 9. Praksisårseksamen</li><li>§ 10. Hovedfagseksamen</li><li>§ 11. Karaktersystem</li><li>§ 12. Vitnemål</li><li>§ 13. Regler for fritak</li><li>§ 14. Ny prøve</li><li>§ 15. Forskrift gitt av universtitetet</li><li>§ 16. Ikraftsetting</li></ul></li></ul></dd></dl></header><main class="documentBody" data-lovdata-URL="LTI/forskrift/1983-03-01-827" id="dokument"><h1>Reglement for gradene cand.mag. og cand.polit. ved Universitetet i Tromsø.</h1><article class="legalArticle" data-lovdata-URL="LTI/forskrift/1983-03-01-827/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Titler og grader</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I samfunnsvitenskapelige fag kan Universitetet i Tromsø tildele gradene cand.mag. som gir rett til tittelen candidata/candidatus magisterii, og cand.polit. som gir rett til tittelen candidata/candidatus rerum politicarum.</article></article><article class="legalArticle" data-lovdata-URL="LTI/forskrift/1983-03-01-827/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gradene cand.mag. og cand.polit.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Cand.mag.-graden er sammensatt av eksamener som til sammen svarer til minst åtte semesters normal studietid, medregnet examen philosophicum.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det kreves fageksamen i minst to samfunnsvitenskapelige fag. Et av disse fagene nå minst være mellomfag, det andre minst grunnfag. I tilknytning til et storfag kan et godkjent praksisår inngå som del av cand.mag.-graden i stedet for grunnfag.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Cand.polit-graden består av cand.mag.-graden eller tilsvarende utdanning godkjent av universitetsstyret, med tillegg av hovedfagseksamen som bygger på ett av kandidatens mellomfag eller storfag.</article></article><article class="legalArticle" data-lovdata-URL="LTI/forskrift/1983-03-01-827/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Studieenheter og eksamener</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved Universitetet i Tromsø kan det i samfunnsvitenskapelige fag holdes grunnfagseksamen, mellomfagseksamen, storfagseksamen og hovedfagseksamen. Det kan dessuten avholdes eksamen i semesteremner og praksisårseksamen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Hvilke fageksamener som kan avlegges blir fastsatt av departementet. Hvilke sementeremne-eksamener som kan avlegges fastsettes av universitetstinget. Instituttet kan godkjenne et praksisår i tilknytning til storfag.</article></article><article class="legalArticle" data-lovdata-URL="LTI/forskrift/1983-03-01-827/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Oppmeldingskrav</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Før oppmelding til første fageksamen må examen philosophicum være bestått. Universitetsstyret kan i særlige tilfeller dispensere fra kravet om examen philosophicum.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Videre kreves det at studenten tilfredsstillende har gjennomgått de kurs og avlagt de prøver som er fastsatt i studieplanen for de enkelte fag. Vedkommende institutt kan i særlige tilfeller dispensere fra slike krav.</article></article><article class="legalArticle" data-lovdata-URL="LTI/forskrift/1983-03-01-827/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Semesteremne</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Et semesteremne skal normalt være en påbyggingsenhet i tilknytning til grunnfag eller mellomfag, men kan i visse fag være en frittstående enhet. Det kan avholdes eksamen i semesteremner alene eller i grunnfag/mellomfag og semesteremne samlet. Eksamenskravene fastsettes slik at eksamen normalt skal kunne avlegges etter ett semesters studium. Opplysninger om hvem som har adgang til å ta de enkelte semesteremner, tas inn i studieplanene hvor også nærmere bestemmelser om eksamenskrav og prøver vedtatt av universitetsstyret skal finnes.</article></article><article class="legalArticle" data-lovdata-URL="LTI/forskrift/1983-03-01-827/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Grunnfagseksamen</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Grunnfagseksamen holdes minst en gang i året. Eksamenskravet fastsettes slik at eksamen normalt skal kunne avlegges etter to semester. Nærmere bestemmelser om eksamenskrav og prøver fastsettes av universitetsstyret etter innstilling fra instituttet og inntas i studieplanen.</article></article><article class="legalArticle" data-lovdata-URL="LTI/forskrift/1983-03-01-827/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Mellomfagseksamen</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Mellomfagseksamen holdes minst en gang i året. Mellomfagseksamen kan avlegges uten forutgående grunnfagseksamen i faget. Det er adgang til å avlegge fullstendig mellomfagseksamen selv om studenten tidligere har avlagt grunnfagseksamen i faget. Eksamenskravene fastsettes slik at eksamen normalt skal kunne avlegges etter tre semestres studium eller ett semester etter grunnfagseksamen. Nærmere bestemmelser om eksamenskrav og prøver fastsettes av universitetsstyret etter innstilling fra instituttet og inntas i studieplanen.</article></article><article class="legalArticle" data-lovdata-URL="LTI/forskrift/1983-03-01-827/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Storfagseksamen</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Storfagseksamen holdes minst en gang i året. Storfagseksamen kan avlegges uten forutgående grunnfagseksamen i faget. Det er adgang til å avlegge fullstendig Storfagseksamen selv om studenten tidligere har avlagt grunnfagseksamen i faget. Eksamenskravene fastsettes slik at eksamen normalt skal kunne avlegges etter fire semestre, eller på to semestre etter avlagt grunnfagseksamen. Nærmere bestemmelser om eksamenskrav og prøver fastsettes av universitetsstyret og inntas i studieplanen.</article></article><article class="legalArticle" data-lovdata-URL="LTI/forskrift/1983-03-01-827/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Praksisårseksamen</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Praksisårseksamen holdes minst en gang i året. Praksisåret bygger på bestått eksamen i samfunnsvitenskapelig storfag. Nærmere bestemmelser om eksamenkrav og prøver fastsettes av universitetsstyret etter innstilling fra instituttet og inntas i studieplanen.</article></article><article class="legalArticle" data-lovdata-URL="LTI/forskrift/1983-03-01-827/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Hovedfagseksamen</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Hovedfagseksamen består av:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/10/ledd/1/punkt/1/" id="paragraf-10-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/10/ledd/1/punkt/1/ledd/1/" id="paragraf-10-ledd-1-punkt-1-ledd-1">prøver etter nærmere bestemmelse i studieplanen</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/10/ledd/1/punkt/2/" id="paragraf-10-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/10/ledd/1/punkt/2/ledd/1/" id="paragraf-10-ledd-1-punkt-2-ledd-1">en vitenskaplig undersøkelse (hovedoppgave innenfor et spesielt område av faget)</article></article></li></ul></article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Eksamenskravene fastsettes slik at eksamen normalt skal kunne avlegges fire semestre etter bestått mellomfagseksamen eller Storfagseksamen.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Instituttet kan gi adgang til å avlegge hovedsfagseksamen før alle eksamener til cand.mag.-graden er avlagt når det foreligger særlige grunner for det.</article><article class="legalP" data-absoluteaddress="/paragraf/10/ledd/4/" id="paragraf-10-ledd-4">Nærmere bestemmelser om opptaks/eksamenskrav fastsettes av universitetsstyret etter forslag fra instituttet, og tas inn i studieplanen.</article></article><article class="legalArticle" data-lovdata-URL="LTI/forskrift/1983-03-01-827/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Karaktersystem</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Som karaktersystem blir brukt<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/11/ledd/1/punkt/1/" id="paragraf-11-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/11/ledd/1/punkt/1/ledd/1/" id="paragraf-11-ledd-1-punkt-1-ledd-1">Laudabilis præ ceteris: 1.0-1.5</article></article></li><li><article class="listArticle" data-absoluteaddress="/paragraf/11/ledd/1/punkt/2/" id="paragraf-11-ledd-1-punkt-2"><article class="legalP" data-absoluteaddress="/paragraf/11/ledd/1/punkt/2/ledd/1/" id="paragraf-11-ledd-1-punkt-2-ledd-1">Laudabilis: 1,6-2,5</article></article></li><li><article class="listArticle" data-absoluteaddress="/paragraf/11/ledd/1/punkt/3/" id="paragraf-11-ledd-1-punkt-3"><article class="legalP" data-absoluteaddress="/paragraf/11/ledd/1/punkt/3/ledd/1/" id="paragraf-11-ledd-1-punkt-3-ledd-1">Haud illaudabilis: 2,6-3,2</article></article></li><li><article class="listArticle" data-absoluteaddress="/paragraf/11/ledd/1/punkt/4/" id="paragraf-11-ledd-1-punkt-4"><article class="legalP" data-absoluteaddress="/paragraf/11/ledd/1/punkt/4/ledd/1/" id="paragraf-11-ledd-1-punkt-4-ledd-1">Non contemnemdus: 3,3-4,0</article></article></li><li><article class="listArticle" data-absoluteaddress="/paragraf/11/ledd/1/punkt/5/" id="paragraf-11-ledd-1-punkt-5"><article class="legalP" data-absoluteaddress="/paragraf/11/ledd/1/punkt/5/ledd/1/" id="paragraf-11-ledd-1-punkt-5-ledd-1">Immaturus: uten tallverdi.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/11/ledd/1/punkt/6/" id="paragraf-11-ledd-1-punkt-6"><span class="data-originalId">b)</span><article class="legalP" data-absoluteaddress="/paragraf/11/ledd/1/punkt/6/ledd/1/" id="paragraf-11-ledd-1-punkt-6-ledd-1">godkjent/ikke godkjent</article></article></li></ul></article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Universitetsstyret fastsetter hvilket karaktersystem som skal brukes for den enkelte eksamen. Bestemmelsen inntas i studieplanen.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">I de fag studieplanen forutsetter en muntlig prøve, gis en foreløpig karakter etter skriftlig prøve. Endelig karakter fastsettes etter den muntlige prøve. Nærmere bestemmelser om karakterfastsetting inntas i studieplanen.</article></article><article class="legalArticle" data-lovdata-URL="LTI/forskrift/1983-03-01-827/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Vitnemål</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">På eksamensvitnemålet føres opp de endelige karakterer for hvert fag med tallverdi. For studenter som har fått godkjent praksisåret i fagkretsen presiseres den praksis studenten har utført. På vitnemålet for cand.polit.-graden føres også opp tittelen på hovedoppgaven og den oppnådde karakteren for dette arbeid.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">På utskrift av eksamensprotokollen og vitnemål skal det angis i hvilket semester de forskjellige eksamener er avlagt.</article><article class="legalP" data-absoluteaddress="/paragraf/12/ledd/3/" id="paragraf-12-ledd-3">Når en student har tatt samme eksamen på nytt, er det den beste karakteren som skal føres opp på vitnemålet.</article><article class="legalP" data-absoluteaddress="/paragraf/12/ledd/4/" id="paragraf-12-ledd-4">Hvis en student etter fullført cand.mag.– eller cand.polit.-grad avlegger eksamen i nye fag, kan vedkommende kreve å få utstedt nytt vitnemål.</article><article class="legalP" data-absoluteaddress="/paragraf/12/ledd/5/" id="paragraf-12-ledd-5">En student som har tatt en eksamen kan få utskrift av eksamensprotokollen.</article></article><article class="legalArticle" data-lovdata-URL="LTI/forskrift/1983-03-01-827/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Regler for fritak</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Universitetsstyret kan etter innstilling fra vedkommende institutt frita for eksamen eller prøve.<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/13/ledd/1/punkt/1/" id="paragraf-13-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/13/ledd/1/punkt/1/ledd/1/" id="paragraf-13-ledd-1-punkt-1-ledd-1">når tilsvarende krav er oppfylt ved annen institusjon</article></article></li><li data-li-identifier="2." data-name="2."><article class="listArticle" data-absoluteaddress="/paragraf/13/ledd/1/punkt/2/" id="paragraf-13-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/13/ledd/1/punkt/2/ledd/1/" id="paragraf-13-ledd-1-punkt-2-ledd-1">på grunnlag av eksamen eller prøve i et velegnet fag utenfor fagkretsen avlagt ved universitetet eller annen institusjon.</article></article></li></ul></article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Styrets avgjørelse kan påklages til departementet. Opplysninger om generelle fritak tas inn i studieplanen.</article></article><article class="legalArticle" data-lovdata-URL="LTI/forskrift/1983-03-01-827/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ny prøve</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">En student som ikke har bestått eksamen, kan ikke framstille seg til ny prøve før ved neste ordinære eksamen i faget.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Det er ikke adgang til å framstille seg til eksamen i samme fag i samme semester ved forskjellige norske universiteter og høgskoler.</article><article class="legalP" data-absoluteaddress="/paragraf/14/ledd/3/" id="paragraf-14-ledd-3">En student kan framstille seg til ny prøve uten at det influerer på tidligere godkjent oppgave.</article></article><article class="legalArticle" data-lovdata-URL="LTI/forskrift/1983-03-01-827/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Forskrift gitt av universtitetet</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Forskrift gitt av universitetstinget/styret med hjemmel i dette reglement skal tas inn i studieplanen og kan ikke fravikes uten at forskriften gir hjemmel for det.</article></article><article class="legalArticle" data-lovdata-URL="LTI/forskrift/1983-03-01-827/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikraftsetting</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Dette reglement trer i kraft straks.</article><article class="legalP" data-absoluteaddress="/paragraf/16/ledd/2/" id="paragraf-16-ledd-2">Reglement for samfunnsvitenskapelig embetseksamen ved Universitetet i Tromsø fastsatt av Kirke- og undervisningsdepartmentet 5. desember 1975, 16. januar 1979 og 5. juli 1982 oppheves.</article><article class="legalP" data-absoluteaddress="/paragraf/16/ledd/3/" id="paragraf-16-ledd-3">Universitetsstyret fastsetter nødvendige overgangsbestemmelser.</article></article></main></body></html>