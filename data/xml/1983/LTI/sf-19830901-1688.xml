<!DOCTYPE html><html lang="no"><head><title>Forskrift om endringer i forskrift om disponering av kontantytelser fra folketrygden til trygdede i helseinstitusjoner for langtidspasienter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1983-09-01-1688</dd><dt class="dokid">DokumentID</dt><dd class="dokid">LTI/forskrift/1983-09-01-1688</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 25</dd><dt class="dateInForce">I kraft fra</dt><dd class="dateInForce">1984-01-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1973-03-20-9769</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-12-15</dd><dt class="title">Tittel</dt><dd class="title">Forskrift om endringer i forskrift om disponering av kontantytelser fra folketrygden til trygdede i helseinstitusjoner for langtidspasienter.</dd><dt class="refid">RefID</dt><dd class="refid">forskrift/1983-09-01-1688</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om disponering av kontantytelser fra folketrygden til trygdede i helseinstitusjoner for langtidspasienter.</li></ul></dd></dl></header><main class="documentBody" data-lovdata-URL="LTI/forskrift/1983-09-01-1688" id="dokument"><h1>Forskrift om endringer i forskrift om disponering av kontantytelser fra folketrygden til trygdede i helseinstitusjoner for langtidspasienter.</h1><article class="legalP" data-absoluteaddress="/ledd/1/" id="ledd-1">Sosialdepartementet har 1. september 1983, med hjemmel i lov om folketrygd § 15-5 og § 18-13, fastsatt følgende endringer i forskrift av 20. mars 1973 om disponering av kontantytelser fra folketrygden til trygdede i helseinstitusjoner for langtidspasienter:</article> <article class="defaultP" margin-top="true"><i>§ 1. Omfang</i></article> <article class="defaultP" margin-top="true">Pkt. 2 skal lyde:</article><article class="legalP" data-absoluteaddress="/ledd/2/" id="ledd-2">Som helseinstitusjon for langtidspasienter regnes etter disse forskrifter følgende internatinstitusjoner:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">a)</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1">psykiatriske institusjoner, unntatt barne- og ungdomspsykiatriske behandlingsinstitusjoner, med mindre departementet gir særskilte bestemmelser om dette.</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/2/punkt/2/" id="ledd-2-punkt-2"><span class="data-originalId">b)</span><article class="legalP" data-absoluteaddress="/ledd/2/punkt/2/ledd/1/" id="ledd-2-punkt-2-ledd-1">institusjoner for psykisk utviklingshemmede,</article></article></li><li data-li-identifier="c)" data-name="c)"><article class="listArticle" data-absoluteaddress="/ledd/2/punkt/3/" id="ledd-2-punkt-3"><span class="data-originalId">c)</span><article class="legalP" data-absoluteaddress="/ledd/2/punkt/3/ledd/1/" id="ledd-2-punkt-3-ledd-1">institusjoner for epileptikere,</article></article></li><li data-li-identifier="d)" data-name="d)"><article class="listArticle" data-absoluteaddress="/ledd/2/punkt/4/" id="ledd-2-punkt-4"><span class="data-originalId">d)</span><article class="legalP" data-absoluteaddress="/ledd/2/punkt/4/ledd/1/" id="ledd-2-punkt-4-ledd-1">somatiske sykehjem.</article></article></li></ul></article> <article class="defaultP" margin-top="true"><i>§ 2. Utbetaling av trygdeytelser. Innsetting på bankkonto.</i></article> <article class="defaultP" margin-top="true">Første ledd, 1. punktum skal lyde:</article><article class="legalP" data-absoluteaddress="/ledd/3/" id="ledd-3">Kontantytelser fra folketrygden til trygdet som er innlagt i institusjon som omfattes av disse forskrifter, skal fra og med den annen måned etter innleggelsesmåneden innbetales av vedkommende trygdekontor til bank etter institusjonens nærmere anvisning.</article> <article class="defaultP" margin-top="true">Tredje ledd skal lyde:</article><article class="legalP" data-absoluteaddress="/ledd/4/" id="ledd-4">Helseinstitusjonen kan bestemme at også trygdeytelser som pasienten er berettiget til i tiden før den annen kalendermåned etter innleggelsen, skal innbetales på bankkonto som nevnt i første ledd.</article> <article class="defaultP" margin-top="true"><i>§ 3. Disponering av kontantytelser på vegne av pasient.</i></article> <article class="defaultP" margin-top="true">Pkt. 1, annet ledd gis følgende tilføyelse som fjerde punktum:</article><article class="legalP" data-absoluteaddress="/ledd/5/" id="ledd-5">For pasienter i somatiske sykehjem treffes avgjørelsen av sykehjemmets lege.</article> <article class="defaultP" margin-top="true">Pkt. 3, første ledd, annet punktum skal lyde:</article><article class="legalP" data-absoluteaddress="/ledd/6/" id="ledd-6">Hvis midler som overstiger denne ramme, ikke kan overføres til overformynderiet, skal de settes inn på særskilt konto som ikke kan disponeres av helseinstitusjonen.</article> <article class="defaultP" margin-top="true"><i>§ 4. Felles trivselsordning.</i></article> <article class="defaultP" margin-top="true">Pkt. 4 skal lyde:</article><article class="legalP" data-absoluteaddress="/ledd/7/" id="ledd-7">Departementet kan samtykke i at to eller flere institusjoner etablerer en felles trivselsordning. Departementet kan godkjenne avvik fra bestemmelsene om trivselsråd når særlige grunner foreligger.</article> <article class="defaultP" margin-top="true"><i>§ 6. Oppgave over bruk av fellesmidlene.</i></article> <article class="defaultP" margin-top="true">Første punktum skal lyde:</article><article class="legalP" data-absoluteaddress="/ledd/8/" id="ledd-8">Institusjonens ledelse eller den som er bemyndiget til det, skal hvert år innen utløpet av februar måned sende rapport til fylkeslegen – i Oslo stadsfysikus – om de trivselstiltak som er gjennomført i foregående kalenderår.</article><article class="legalP" data-absoluteaddress="/ledd/9/" id="ledd-9">Ikrafttredelsesdatum for endringene i §§ 1, 2 og 3: 1. januar 1982. Ikrafttredelsesdatum for endringene i §§ 4 og 6: 1. september 1983.</article></main></body></html>