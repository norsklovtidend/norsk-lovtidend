<!DOCTYPE html><html lang="no"><head><title>Lov om endringar i lov 18. august 1911 nr. 8 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:32</dd><dt class="legacyID">Datokode</dt><dd class="legacyID">LOV-1983-12-23-77</dd><dt class="dokid">DokumentID</dt><dd class="dokid">LTI/lov/1983-12-23-77</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 28</dd><dt class="dateInForce">I kraft fra</dt><dd class="dateInForce">1984-02-17</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-01-17</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringar i lov 18. august 1911 nr. 8 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.9 (1983–1984), Innst.O.nr.9 (1983–1984) og Besl.O.nr.15 (1983–1984). Odels- og Lagtingsvedtak hhv. 7. og 13. desember 1983. Fremmet av Finans- og tolldepartementet.</dd><dt class="refid">RefID</dt><dd class="refid">lov/1983-12-23-77</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 18. august 1911 nr. 8 om skatt av formue og inntekt (skatteloven).<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1983-12-23-77" id="dokument"><h1>Lov om endringar i lov 18. august 1911 nr. 8 om skatt av formue og inntekt (skatteloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1983-12-23-77/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 18. august 1911 nr. 8 om skatt av formue og inntekt (skatteloven) skal desse føresegnene lyde:</article> <article class="defaultP" margin-top="true">§ 42 femte ledd første punktum:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Renter og utbytte av sparekapital som nevnt i § 37 bokstav c annet ledd regnes som inntekt med de beløp som overstiger<ul class="defaultList"><li><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">kr. 2.100 for skattepliktige i kl. l</article></article></li><li><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">kr. 4.200 for skattepliktige i kl. 2</article></article></li></ul><p class="leddfortsettelse">og for skattepliktige i kl. 1 som nevnt i § 76 og § 77 nr. 1-4, samt for ektefeller hvorav den ene lignes særskilt etter § 16 fjerde eller femte ledd.</p></article> <article class="defaultP" margin-top="true">§ 44 første ledd bokstav g nr. 1 andre ledd femte punktum:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fradraget beregnet etter reglene i dette ledd skal ikke settes lavere enn kr 1.900 og ikke høyere enn til kr 4.100.</article> <article class="defaultP" margin-top="true">§ 44 første ledd bokstav g nr. 1 andre ledd åttande punktum:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ved anvendelse av reglene i dette ledd kan nødvendige utgifter ved befordring til og fra arbeidsplass og underskudd på godtgjørelse til bestridelse av utgifter ved reiser i tjenesten, jf. første ledd, fratrekkes særskilt med det beløp hvormed utgiftene eller underskuddet sammenlagt overstiger kr 900.</article> <article class="defaultP" margin-top="true">§ 44 sjette ledd sjuande punktum:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Er de legitimerte utgiftene til pass og stell av barn større enn standardfradragene i annet punktum, gis fradrag med inntil kr 9.500 for ett barn og med inntil kr 12.000 for to eller flere barn, når barna er under 14 år eller har særlig behov for omsorg og pleie.</article> <article class="defaultP" margin-top="true">§ 44 sjuande ledd tredje punktum:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Det kan gis fradrag med inntil henholdsvis kr 9.500 og kr 12.000 når de legitimerte utgiftene til pass og stell av barn er større enn standardfradragene og barna er under 14 år eller har særlig behov for omsorg og pleie.</article> <article class="defaultP" margin-top="true">§ 49 nr. 2 første punktum:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Skattepliktige som i minst 15 uker av inntektsåret personlig har drevet eller deltatt i fiske eller fangst på havet eller ved kysten, kan kreve særfradrag i inntekten med et beløp som utgjør 20 pst. av netto arbeidsinntekt av fisket (fangsten), dog høyst med kr 16.000.</article> <article class="defaultP" margin-top="true">§ 74 første ledd tredje punktum:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Fradraget skal ikke settes lavere enn kr 500 og ikke høyere enn kr 1.000.</article> <article class="defaultP" margin-top="true">§ 76 første ledd annet punktum:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Særfradraget skal være kr 4.000 for hver forsørget person.</article> <article class="defaultP" margin-top="true">§ 77:</article><article class="numberedLegalP" data-numerator="1" data-absoluteaddress="/kapittel/1/nummer/1/" id="kapittel-1-nummer-1">1. Fra og med den måned skattyteren fyller 70 år gis det et særfradrag i inntekten på kr 1.475 pr. påbegynt måned. Ektefeller gis til sammen samme særfradragsbeløp som enslige.<article class="legalP" data-absoluteaddress="/kapittel/1/nummer/1/ledd/1/" id="kapittel-1-nummer-1-ledd-1">Reglene foran gjelder også når skattyteren etter fylte 67 år tar ut alderspensjon i henhold til § 7-10 i folketrygdloven. Dersom skattyteren bare tar ut en del av full alderspensjon, reduseres særfradraget tilsvarende. For ektefeller som begge tar ut deler av full alderspensjon, er den høyeste pensjonsandelen avgjørende for denne reduksjonen.</article><article class="legalP" data-absoluteaddress="/kapittel/1/nummer/1/ledd/2/" id="kapittel-1-nummer-1-ledd-2">Dersom begge ektefeller har alderspensjon fra folketrygden, fordeles særfradraget med en halvpart på hver av dem. Departementet kan gi nærmere regler om fordelingen av særfradrag etter denne paragrafen.</article></article><article class="numberedLegalP" data-numerator="2" data-absoluteaddress="/kapittel/1/nummer/2/" id="kapittel-1-nummer-2">2. Reglene under nr. 1 første ledd får tilsvarende anvendelse når skattyteren i inntektsåret har mottatt attføringspenger eller pensjon fordi ervervsevnen er satt ned med minst 2/3.</article><article class="numberedLegalP" data-numerator="3" data-absoluteaddress="/kapittel/1/nummer/3/" id="kapittel-1-nummer-3">3. Andre skattytere enn nevnt under nr. 1 og 2 som i noen måned i inntektsåret har mottatt attføringspenger, grunnstønad eller hjelpestønad etter § 8-2 i folketrygdloven, eller uførepensjon etter den nevnte lov eller andre lover, skal for hver påbegynt måned ha et særfradrag på halvparten av særfradraget etter nr. 1 første ledd.</article><article class="numberedLegalP" data-numerator="4" data-absoluteaddress="/kapittel/1/nummer/4/" id="kapittel-1-nummer-4">4. Når skattyteren i inntektsåret har hatt usedvanlig store utlegg på grunn av sykdom eller annen varig svakhet som han, eller en person han forsørger, lider av, kan det innrømmes et særfradrag i inntekten som i alminnelighet ikke skal overstige seks ganger fradraget etter nr. 1 første ledd. Slikt fradrag kan også innrømmes skattyter som på grunn av sykdom eller annen svakhet har varig nedsatt ervervsevne uten å ha krav på særfradrag etter reglene i nr. 3.</article><article class="numberedLegalP" data-numerator="5" data-absoluteaddress="/kapittel/1/nummer/5/" id="kapittel-1-nummer-5">5. Innrømmes særfradrag etter nr. 1 første ledd for et helt år, kan det ikke samtidig tilstås særfradrag etter reglene i nr. 2, 3 eller 4 siste punktum for skattyteren eller ektefellen. Tilstås særfradrag etter nr. 1 med et lavere beløp, skal de samlede fradrag etter nr. 1, 2, 3 og 4 siste punktum til sammen ikke overstige særfradrag etter nr. 1 første ledd for et helt år. Hvis skattyteren og ektefellen tidligere samlet har hatt større fradrag etter nr. 2, 3 og 4 siste punktum, skal dog fradragene ikke settes ned om en eller begge tilstås alderspensjon.</article> <article class="defaultP" margin-top="true">§ 78:</article><article class="numberedLegalP" data-numerator="1" data-absoluteaddress="/kapittel/1/nummer/6/" id="kapittel-1-nummer-6">1. Hvis enn skattyter har så lav inntekt av den sammen med andre fordeler som er oppebåret, ikke kan anses tilstrekkelig til nødtørftig underhold for vedkommende selv og i tilfelle de personer som denne har plikt til å forsørge, kan det innrømmes et særfradrag i inntekten. Fradraget kan ikke overstige kr 26.000 og kan bare innrømmes når skattyterens økonomiske stilling også ellers er slik at det foreligger et påtagelig behov for særfradrag.</article><article class="numberedLegalP" data-numerator="2" data-absoluteaddress="/kapittel/1/nummer/7/" id="kapittel-1-nummer-7">2. Skattytere som har rett til fradrag etter § 77 nr. 1 og 2 skal gis et særfradrag i inntekten i den utstrekning det er nødvendig for å sikre dem skattefrihet for deres inntekt dersom denne ikke overstiger folketrygdens grunnytelser med 4.000 for enslige og kr 6.000 for ektepar og skattepliktig formue av betydning ikke forefinnes. Det samme gjelder skattytere som mottar overgangsstønad etter § 10-4 eller § 12-3 eller etterlattepensjon etter § 10-5 i lov om folketrygd.</article><article class="numberedLegalP" data-numerator="3" data-absoluteaddress="/kapittel/1/nummer/8/" id="kapittel-1-nummer-8">3. Departementet kan gi forskrifter om praktiseringen.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1983-12-23-77/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringa i § 76 første ledd andre punktum under I gjeld frå og med inntektsåret 1983.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Dei andre endringane under I gjeld frå og med inntektsåret 1984.</article></section></main></body></html>