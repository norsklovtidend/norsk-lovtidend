<!DOCTYPE html><html lang="no"><head><title>Forskrift om lisens til medisinske studenter ved norske universiteter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:07</dd><dt class="legacyID">Datokode</dt><dd class="legacyID">FOR-1983-03-01-29</dd><dt class="dokid">DokumentID</dt><dd class="dokid">LTI/forskrift/1983-03-01-29</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 6</dd><dt class="dateInForce">I kraft fra</dt><dd class="dateInForce">1983-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-42/§3</li></ul></dd><dt class="dateOfPublication">Kunngjort</dt><dd class="dateOfPublication">1983-03-25</dd><dt class="title">Tittel</dt><dd class="title">Forskrift om lisens til medisinske studenter ved norske universiteter.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 1. mars 1983 med hjemmel i § 3 i lov av 13. juni 1980 nr. 42 om leger.</dd><dt class="refid">RefID</dt><dd class="refid">forskrift/1983-03-01-29</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om lisens til medisinske studenter ved norske universiteter.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-03-01-29" id="dokument"><h1>Forskrift om lisens til medisinske studenter ved norske universiteter.</h1><article class="legalArticle" data-lovdata-URL="LTI/forskrift/1983-03-01-29/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Når vilkårene i denne forskrift er oppfylt, har medisinske studenter<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">ved Universitetet i Oslo som har avlagt eksamener i 14. termin etter gjeldende studieordning, lisens til å utøve virksomhet som underordnet lege ved sykehus, og etter fullført 15. termin til også å arbeide som assistent hos praktiserende lege.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">ved Universitetene i Bergen og Trondheim som har fullført de 7 første kliniske terminer og bestått eksamen i 7. kliniske termin etter de studieordninger som gjelder for disse universiteter, lisens til å utøve virksomhet som underordnet lege ved sykehus og/eller som assistent hos praktiserende lege.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">ved Universitetet i Tromsø som kan dokumentere å ha fullført praktisk, klinisk tjeneste i Stadium III etter den studieordning som gjelder for dette universitet, lisens til å utøve virksomhet som underordnet lege ved sykehus og/eller som assistent hos praktiserende lege.</article></article></li></ul></article></article><article class="legalArticle" data-lovdata-URL="LTI/forskrift/1983-03-01-29/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Studentene må ha avlagt legeløfte, jf. legelovens § 3, 5. ledd, samt ha ordnet nødvendig sikkerhetsstillelse etter lovens § 5.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Videre må nødvendig dokumentasjon fra vedkommende universitet foreligge.</article></article><article class="legalArticle" data-lovdata-URL="LTI/forskrift/1983-03-01-29/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Lisens til medisinske studenter gir ikke adgang til legevirksomhet av selvstendig karakter. Den omfatter blant annet ikke legevirksomhet i forbindelse med deltakelse i legevaktordning (heller ikke ved «bakvakt»). Videre gir lisensen ikke rett til å forskrive legemidler i gruppe A. Medisinske studenter kan heller ikke i eget navn sende regning til trygden for legehjelp.</article></article><article class="legalArticle" data-lovdata-URL="LTI/forskrift/1983-03-01-29/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Lisens til medisinske studenter gjelder fra det tidspunkt vilkårene under §§ 1 og 2 er oppfylt og inntil videre, dog ikke utover tidspunktet for påbegynnelse av turnustjensten. Lisensen kan tilbakekalles etter reglene i legelovens § 8, følgende. Lisensen bortfaller dersom studenten helt avbryter det medisinske studium, eller uten å ha fått permisjon fra et av universitetene ikke følger normal studieprogresjon.</article></article><article class="legalArticle" data-lovdata-URL="LTI/forskrift/1983-03-01-29/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknader om lisens for studenter som ikke fyller vilkårene under §§ 1 og 2 skal behandles av Sosialdepartementet.</article></article><article class="legalArticle" data-lovdata-URL="LTI/forskrift/1983-03-01-29/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks.</article></article></main></body></html>