<!DOCTYPE html><html lang="no"><head><title>Forskrift om endringer i forskrift om mobilitetsfremmende stønad gjennom arbeidsformidlingen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:27</dd><dt class="legacyID">Datokode</dt><dd class="legacyID">FOR-1983-12-02-1704</dd><dt class="dokid">DokumentID</dt><dd class="dokid">LTI/forskrift/1983-12-02-1704</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 25</dd><dt class="dateInForce">I kraft fra</dt><dd class="dateInForce">1983-12-02</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-12-15</dd><dt class="title">Tittel</dt><dd class="title">Forskrift om endringer i forskrift om mobilitetsfremmende stønad gjennom arbeidsformidlingen.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 2. desember 1983 med hjemmel i lov om folketrygd kap. 4, stønad under arbeidsløyse m.v., § 4-1, nr. 1b, § 4-6, § 4-8 og § 4-9. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1983-12-02-1704</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om mobilitetsfremmende stønad gjennom arbeidsformidlingen.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-02-1704" id="dokument"><h1>Forskrift om endringer i forskrift om mobilitetsfremmende stønad gjennom arbeidsformidlingen.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-12-02-1704/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Endringer i forskrift av 25. august 1972 og senere endringer av 8. juli 1977, 2. mars 1979, 8. februar 1980 og 19. mars 1982, nr. 480:</article> <article class="defaultP" margin-top="true">§ 3. Reisehjelp – stønad til fremreise skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Person som nevnt i § 2 kan få stønad til reise for å overta arbeid på nytt arbeidssted når utgiftene til reisen på billigste måte overstiger et beløp fastsatt av Arbeidsdirektoratet.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Person som er formidlet til arbeid i annet nordisk land eller som har skaffet seg slikt arbeid på egen hånd, kan bare få stønad til framreise dersom arbeidsformidlingen ikke kan skaffe vedkommende høvelig arbeid her i landet. Det kan bare ytes stønad for den del av reisen som foregår i Norge fram til passende utreisehavn eller grenseovergang.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Danske, finske, svenske og norske statsborgere som formidles fra annet nordisk land til arbeid i Norge, kan få stønad til framreise. Det kan bare ytes stønad for den del av reisen som foregår i Norge fra passende innreisehavn eller grenseovergang.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/4/" id="kapittel-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/4/ledd/1/" id="kapittel-1-ledd-1-punkt-4-ledd-1">Person fra Norge som skal delta på arbeidsmarkedskurs for voksne i annet nordisk land kan, når disse er godkjent som felles nordiske arbeidsmarkedskurs, få stønad til framreise fram til kursstedet i vedkommende land.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/1/punkt/5/" id="kapittel-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/1/punkt/5/ledd/1/" id="kapittel-1-ledd-1-punkt-5-ledd-1">Yrkeshemmet person fra Norge kan i samband med yrkesmessig attføring i annet nordisk land, få stønad til framreise fram til attføringsinstitusjonen i vedkommende land.</article></article></li></ul></article> <article class="defaultP" margin-top="true">§ 4. Reisehjelp – stønad til besøksreise skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/6/" id="kapittel-1-ledd-1-punkt-6"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/6/ledd/1/" id="kapittel-1-ledd-1-punkt-6-ledd-1">Arbeidstaker som har fått stønad til framreise etter § 3, nr. 1, for å overta nytt arbeid, eller som ville ha fått slik stønad om reisen ikke var blitt betalt på annen måte, jf. § 2, nr. 3, bokstav a, kan få stønad til å reise en gang til heimstedet for å besøke ektefelle og/eller barn under 18 år når arbeidet har vart i fire måneder. Stønad til ny besøksreise kan ytes når arbeidet har vart i 8 måneder, og videre etter 12 måneder og 18 måneder, fra arbeidets begynnelse. Deltaker i yrkesopplæringskurs for voksne og norske deltakere ved godkjente felles nordiske arbeidsmarkedskurs for voksne kan få stønad til å reise en gang til heimstedet for å besøke ektefelle og/eller barn under 18 år når kurset er av minst seks måneders varighet og det i kurstida avvikles godkjent ferie. Det samme gjelder for deltaker i kurs av kortere varighet enn seks måneder, når vedkommende umiddelbart etter kursets avslutning fortsetter på et nytt kurs som er faglig nært knyttet til det første, og de to kurs til sammen får en varighet på seks måneder eller mer.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/7/" id="kapittel-1-ledd-1-punkt-7"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/7/ledd/1/" id="kapittel-1-ledd-1-punkt-7-ledd-1">Er arbeidstakeren eller hans familie interessert i å flytte til arbeidsstedet, kan han også få stønad til å reise til heimstedet for å forberede flyttingen dersom han fyller vilkårene i § 7.</article><article class="legalP" data-absoluteaddress="/kapittel/1/ledd/1/punkt/7/ledd/2/" id="kapittel-1-ledd-1-punkt-7-ledd-2">Dersom det i slike tilfeller er ønskelig at ektefellen får høve til å gjøre seg kjent med forholdene på arbeidsstedet, kan det samtykkes i at stønaden nyttes av ektefellen.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/8/" id="kapittel-1-ledd-1-punkt-8"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/8/ledd/1/" id="kapittel-1-ledd-1-punkt-8-ledd-1">Stønad til besøksreise ytes ikke dersom<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/8/ledd/1/punkt/1/" id="kapittel-1-ledd-1-punkt-8-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/8/ledd/1/punkt/1/ledd/1/" id="kapittel-1-ledd-1-punkt-8-ledd-1-punkt-1-ledd-1">arbeidssøkeren har fått stønad til flytting til det nye sted etter § 7,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/1/punkt/8/ledd/1/punkt/2/" id="kapittel-1-ledd-1-punkt-8-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/1/punkt/8/ledd/1/punkt/2/ledd/1/" id="kapittel-1-ledd-1-punkt-8-ledd-1-punkt-2-ledd-1">arbeidssøkeren har fått stønad til framreise til utreisehavn eller grenseovergang etter § 3, nr. 2,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/1/punkt/8/ledd/1/punkt/3/" id="kapittel-1-ledd-1-punkt-8-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/1/punkt/8/ledd/1/punkt/3/ledd/1/" id="kapittel-1-ledd-1-punkt-8-ledd-1-punkt-3-ledd-1">arbeidssøkeren har fått stønad til framreise fra innreisehavn eller grenseovergang etter § 3, nr. 3, eller</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/1/punkt/8/ledd/1/punkt/4/" id="kapittel-1-ledd-1-punkt-8-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/1/punkt/8/ledd/1/punkt/4/ledd/1/" id="kapittel-1-ledd-1-punkt-8-ledd-1-punkt-4-ledd-1">billettutgiftene for reisen tur-retur på billigste måte ikke overstiger et beløp fastsatt av Arbeidsdirektoratet.</article></article></li></ul></article></article></li></ul></article> <article class="defaultP" margin-top="true">§ 5. Reisehjelp – stønad til heimreise skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/9/" id="kapittel-1-ledd-1-punkt-9"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/9/ledd/1/" id="kapittel-1-ledd-1-punkt-9-ledd-1">Arbeidstaker som har fått stønad til framreise etter § 3, nr, 1, for å overta nytt arbeid, eller som ville ha fått slik hjelp om reisen ikke var blitt betalt på annen måte, jf. § 2, nr. 3, bokstav a, kan få stønad til heimreise dersom han fyller disse vilkår:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/9/ledd/1/punkt/1/" id="kapittel-1-ledd-1-punkt-9-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/9/ledd/1/punkt/1/ledd/1/" id="kapittel-1-ledd-1-punkt-9-ledd-1-punkt-1-ledd-1">har meldt seg som arbeidssøker til arbeidsformidlingen på arbeidsstedet og ikke kan skaffes nytt høvelig arbeid,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/1/punkt/9/ledd/1/punkt/2/" id="kapittel-1-ledd-1-punkt-9-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/1/punkt/9/ledd/1/punkt/2/ledd/1/" id="kapittel-1-ledd-1-punkt-9-ledd-1-punkt-2-ledd-1">er arbeidsløs uten egen skyld,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/1/punkt/9/ledd/1/punkt/3/" id="kapittel-1-ledd-1-punkt-9-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/1/punkt/9/ledd/1/punkt/3/ledd/1/" id="kapittel-1-ledd-1-punkt-9-ledd-1-punkt-3-ledd-1">ikke har fått hjelp til flytting til det nye sted etter § 7,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/1/punkt/9/ledd/1/punkt/4/" id="kapittel-1-ledd-1-punkt-9-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/1/punkt/9/ledd/1/punkt/4/ledd/1/" id="kapittel-1-ledd-1-punkt-9-ledd-1-punkt-4-ledd-1">ikke har hatt arbeid der i lengre tid enn 12 måneder.</article></article></li></ul></article><article class="legalP" data-absoluteaddress="/kapittel/1/ledd/1/punkt/9/ledd/2/" id="kapittel-1-ledd-1-punkt-9-ledd-2">Tilsvarende gjelder for den som er blitt formidlet til fiskerflåten, selv om vedkommende ikke har fått – eller kunne ha fått hjelp til framreise.</article><article class="legalP" data-absoluteaddress="/kapittel/1/ledd/1/punkt/9/ledd/3/" id="kapittel-1-ledd-1-punkt-9-ledd-3">Når det dreier seg om tidsbegrenset arbeid, eller særlige forhold tilsier det, kan Arbeidsdirektoratet eller den det gir fullmakt, fravike vilkårene i første ledd, bokstav a – d.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/10/" id="kapittel-1-ledd-1-punkt-10"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/10/ledd/1/" id="kapittel-1-ledd-1-punkt-10-ledd-1">Stønad til heimreise ytes ikke dersom vedkommende har fått stønad til framreise etter § 3, nr. 2.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/11/" id="kapittel-1-ledd-1-punkt-11"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/11/ledd/1/" id="kapittel-1-ledd-1-punkt-11-ledd-1">Stønad til heimreise kan ytes dersom vedkommende har fått stønad til framreise etter § 3, nr. 4 og 5.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-12-02-1704/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft straks.</article></section></main></body></html>