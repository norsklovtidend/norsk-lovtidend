<!DOCTYPE html><html lang="no"><head><title>Forskrift om endring av forskrift til gjennomføring av den alminnelige utførselsregulering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:22</dd><dt class="legacyID">Datokode</dt><dd class="legacyID">FOR-1983-09-19-1447</dd><dt class="dokid">DokumentID</dt><dd class="dokid">LTI/forskrift/1983-09-19-1447</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 19</dd><dt class="dateInForce">I kraft fra</dt><dd class="dateInForce">1983-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1946-12-13-30</li><li>forskrift/1947-12-12-9179</li><li>lov/1950-07-14-10</li></ul></dd><dt class="dateOfPublication">Kunngjort</dt><dd class="dateOfPublication">1983-10-06</dd><dt class="title">Tittel</dt><dd class="title">Forskrift om endring av forskrift til gjennomføring av den alminnelige utførselsregulering.</dd><dt class="refid">RefID</dt><dd class="refid">forskrift/1983-09-19-1447</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift til gjennomføring av den alminnelige utførselsregulering.</li></ul></dd></dl></header><main class="documentBody" data-lovdata-URL="LTI/forskrift/1983-09-19-1447" id="dokument"><h1>Forskrift om endring av forskrift til gjennomføring av den alminnelige utførselsregulering.</h1><article class="legalP" data-absoluteaddress="/ledd/1/" id="ledd-1">Handelsdepartementet har 19. september 1983, i medhold av mellombels lov om utførsleforbod av 13. desember 1946 nr. 30, jf. kgl.res. av 12. desember 1947, II, punkt 1 og lov om valutaregulering av 14. juli 1950, jf. kgl.res. av 18. desember 1980, II, fastsatt følgende forskrifter til endring av forskrifter til gjennomføring av den alminnelige utførselsregulering:</article> <article class="defaultP" margin-top="true">§ 2. Oppheves.</article> <article class="defaultP" margin-top="true">§ 3. Oppheves.</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/ledd/2/" id="ledd-2">Utførselslisens A nyttes til utførsel av gjenstander og varer som skal betales fra utlandet. Til bruk ved søknad om utførselslisens A nyttes skjema A-5 som består av søknad om utførselslisens (nr. 1), regnskapseksemplar (nr. 3) samt eksemplar til departementets eget bruk.</article><article class="legalP" data-absoluteaddress="/ledd/3/" id="ledd-3">Utførselslisens B nyttes ved utførsel av gjenstander og varer som ikke skal betales fra utlandet og som det heller ikke skal ytes vederlag for i noen annen form av mottakeren. Til bruk ved søknad om utførselslisens B nyttes skjema B-2.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/ledd/4/" id="ledd-4">Har Handelsdepartementet innvilget en søknad om utførselslisens kan eksportøren på de vilkår og betingelser som er anført i lisensen, utføre varer for det beløp og det kvantum som det er gitt lisens for. Søknad om endring av kvantum og/eller beløp må sendes til Handelsdepartementet. En innvilget utførselslisens A omfatter også den emballasje som varen er pakket i.</article><article class="legalP" data-absoluteaddress="/ledd/5/" id="ledd-5">Overskridelse av lisensens beløp og kvantum tillates ikke.</article><article class="legalP" data-absoluteaddress="/ledd/6/" id="ledd-6">Tilføyelser, strykninger og andre rettelser på en utførselslisens kan bare foretas av Handelsdepartementet.</article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/ledd/7/" id="ledd-7">Utførselslisens A og utførselslisens B kan ikke overdras til andre uten etter tillatelse fra Handelsdepartementet</article> <article class="defaultP" margin-top="true">§ 9. Oppheves.</article> <article class="defaultP" margin-top="true">§ 11 skal lyde:</article><article class="legalP" data-absoluteaddress="/ledd/8/" id="ledd-8">Viser det seg at en innvilget utførselslisens A ikke kan nyttes helt eller delvis i overensstemmelse med de anførte vilkår og betingelser, skal lisensen straks sendes tilbake til Handelsdepartementet med redegjørelse om hvorfor eksporten ikke kan gjennomføres.</article> <article class="defaultP" margin-top="true">§ 13 skal lyde:</article><article class="legalP" data-absoluteaddress="/ledd/9/" id="ledd-9">Blir det vareparti utførselslisensen er innvilget for, utført i flere sendinger, skal lisensen etter at avskrivning er foretatt av tollvesenet tilbakeleveres til eksportøren. Når lisensen er nyttet fullt ut skal den likeledes tilbakeleveres eksportøren.</article> <article class="defaultP" margin-top="true">§ 14. Oppheves.</article> <article class="defaultP" margin-top="true">§ 15. Oppheves.</article> <article class="defaultP" margin-top="true">§ 16. Oppheves.</article> <article class="defaultP" margin-top="true">§ 17. Oppheves.</article> <article class="defaultP" margin-top="true">§ 18 skal lyde:</article><article class="legalP" data-absoluteaddress="/ledd/10/" id="ledd-10">Tap av innvilget utførselslisens A, meldes skriftlig til Handelsdepartementet av eksportøren eller den som har fullmakt til å handle på hans vegne.</article> <article class="defaultP" margin-top="true">§ 19 skal lyde:</article><article class="legalP" data-absoluteaddress="/ledd/11/" id="ledd-11">Er det på utførselslisensen foretatt så mange avskrivninger at det blir nødvendig å vedhefte lisensen en allonge, skal denne påheftes av tollvesenet. Tollvesenet skal påføre lisensen og allongen sitt stempel på en slik måte at den ene halvdel av stemplet kommer på lisensen og den annen halvdel på allongen. Allongen skal dessuten påføres samme nummer som lisensen. Vedkommende tollfunksjonær skal også påføre lisensen og allongen sitt navn og dato. Navnet påføres på samme måte som stemplet. Det som måtte være avskrevet på lisensen skal summeres og føres over på allongen. Etterfølgende avskrivninger skal deretter foretas på denne.</article> <article class="defaultP" margin-top="true">§ 20. Oppheves.</article><article class="legalP" data-absoluteaddress="/ledd/12/" id="ledd-12">Forskriften trer ikraft 1. oktober 1983.</article></main></body></html>