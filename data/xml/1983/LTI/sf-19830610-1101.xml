<!DOCTYPE html><html lang="no"><head><title>Forskrift om regulering av fiske etter makrell med ringnotfarty på 70 fot l.l. eller meir sør for 62° N og i Skagerrak.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:53</dd><dt class="legacyID">Datokode</dt><dd class="legacyID">FOR-1983-06-10-1101</dd><dt class="dokid">DokumentID</dt><dd class="dokid">LTI/forskrift/1983-06-10-1101</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 13</dd><dt class="dateInForce">I kraft fra</dt><dd class="dateInForce">1983-06-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-06-17</li><li>lov/1972-06-16-57</li></ul></dd><dt class="dateOfPublication">Kunngjort</dt><dd class="dateOfPublication">1983-06-28</dd><dt class="title">Tittel</dt><dd class="title">Forskrift om regulering av fiske etter makrell med ringnotfarty på 70 fot l.l. eller meir sør for 62° N og i Skagerrak.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 10. juni 1983 med heimel i lov av 17. juni 1955 om saltvannsfiskeriene og lov av 16. juni 1977 om regulering av deltagelsen i fisket. Fremja av Fiskeridepartementet.</dd><dt class="refid">RefID</dt><dd class="refid">forskrift/1983-06-10-1101</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fiske etter makrell med ringnotfarty på 70 fot l.l. eller meir sør for 62° N og i Skagerrak.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-06-10-1101" id="dokument"><h1>Forskrift om regulering av fiske etter makrell med ringnotfarty på 70 fot l.l. eller meir sør for 62° N og i Skagerrak.</h1><article class="legalArticle" data-lovdata-URL="LTI/forskrift/1983-06-10-1101/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbode for ringnotfarty på 70 fot lengste lengde eller meir å fiske makrell i Noregs økonomiske sone sør for 62° N og i Skagerrak.</article></article><article class="legalArticle" data-lovdata-URL="LTI/forskrift/1983-06-10-1101/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Konsesjonspliktige ringnotfarty kan utan hinder av forbodet i § 1 fiske inntil 7.300 tonn makrell til menneskemat frå 15. august 1983.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fiskeridirektøren fastset fartykvote på grunnlag av talet deltakande farty.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Ingen kan levere meir enn 100 tonn pr. tur. Farty kan likevel innanfor fartykvoten levere inntil 150 tonn på siste turen.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Fiskeridirektøren kan gjere unntak frå reglane i tredje ledd for farty med fryseanlegg og fastsetje særskild turkvote for slike farty.</article></article><article class="legalArticle" data-lovdata-URL="LTI/forskrift/1983-06-10-1101/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Farty nemnd i § 2 som skal ta del i fisket, må melde frå skriftleg til Fiskeridirektøren. Fiskeridirektøren kan fastsetje frist for påmelding.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Farty som er med i dette fisket, kan ikkje ta del i sommarloddefisket i Barentshavet i 1983.</article></article><article class="legalArticle" data-lovdata-URL="LTI/forskrift/1983-06-10-1101/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det er forbode for farty som er tildelt kvote etter § 2 å fiske makrell innanfor 40 n.m. av grunnlinene sør for 59° N.</article></article><article class="legalArticle" data-lovdata-URL="LTI/forskrift/1983-06-10-1101/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ringnotfarty på 70 fot lengste lengde eller meir men under konsesjonsplikta (jf. forskrifter av 2. mars 1979) og som har levert makrellfangst fiska i område nemnd i § 1 i 1981 og/eller 1982, kan utan hinder av forbodet i § 1 fiske samla inntil 1.400 tonn til menneskemat.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Ingen farty kan levere meir enn 75 tonn pr. tur.</article></article><article class="legalArticle" data-lovdata-URL="LTI/forskrift/1983-06-10-1101/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Når kvotane nemnd i § 2 eller § 5 er pårekna oppfiska, kan Fiskeridirektøren stogge fisket for vedkomande fartyggruppe.</article></article><article class="legalArticle" data-lovdata-URL="LTI/forskrift/1983-06-10-1101/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Sild- og brislingfangstar kan ha inntil 20 % makrell i vekt ved kvar landing.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Hestmakrellfangstar kan ha inntil 10 % makrell i vekt ved kvar landing.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Makrellfangstar kan ha inntil 5 % sild i vekt ved kvar landing.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Fiskeridirektøren kan fastsetje reglar om prøvetaking og kontroll av fangstar nemnd i denne paragrafen.</article></article><article class="legalArticle" data-lovdata-URL="LTI/forskrift/1983-06-10-1101/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forsettlege eller aktlause brot på desse forskriftene vert straffa med bøter med heimel i § 69 i lov av 17. juni 1955 om saltvannsfiskeriene eller § 11 i lov av 16. juni 1972 om regulering av deltagelsen i fisket.</article></article><article class="legalArticle" data-lovdata-URL="LTI/forskrift/1983-06-10-1101/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Desse forskriftene tek til å gjelde straks.</article></article></main></body></html>