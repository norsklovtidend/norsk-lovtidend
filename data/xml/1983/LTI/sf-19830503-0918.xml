<!DOCTYPE html><html lang="no"><head><title>Forskrift om frivillig registrering av utleier av bygg eller anlegg til bruk i virksomhet som er registrert etter merverdiavgiftsloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:30</dd><dt class="legacyID">Datokode</dt><dd class="legacyID">FOR-1983-05-03-918</dd><dt class="dokid">DokumentID</dt><dd class="dokid">LTI/forskrift/1983-05-03-918</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 10</dd><dt class="dateInForce">I kraft fra</dt><dd class="dateInForce">1983-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§28a</li><li>lov/1969-06-19-66/§70</li></ul></dd><dt class="dateOfPublication">Kunngjort</dt><dd class="dateOfPublication">1983-05-30</dd><dt class="title">Tittel</dt><dd class="title">Forskrift om frivillig registrering av utleier av bygg eller anlegg til bruk i virksomhet som er registrert etter merverdiavgiftsloven.</dd><dt class="refid">RefID</dt><dd class="refid">forskrift/1983-05-03-918</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frivillig registrering av utleier av bygg eller anlegg til bruk i virksomhet som er registrert etter merverdiavgiftsloven.<ul class="tocSubUl"><li>I.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-05-03-918" id="dokument"><h1>Forskrift om frivillig registrering av utleier av bygg eller anlegg til bruk i virksomhet som er registrert etter merverdiavgiftsloven.</h1><article class="legalP" data-absoluteaddress="/ledd/1/" id="ledd-1">Finansdepartementet har 3. mai 1983 med hjemmel i lov av 19. juni 1969 nr. 66 om merverdiavgift § 28 a og § 70 fastsatt følgende forskrift om frivillig registrering av utleier av bygg eller anlegg til bruk i virksomhet som er registrert etter merverdiavgiftsloven:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-05-03-918/KAPITTEL_1" data-partID="k1"><h2>I.</h2><article class="legalArticle" data-lovdata-URL="LTI/forskrift/1983-05-03-918/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Oppføring av bygg eller anlegg for utleie til bruk i virksomhet som er registrert etter merverdiavgiftsloven kan etter søknad til vedkommende fylkesskattesjef registreres i avgiftsmanntallet på vilkår som fastsatt i denne forskrift.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Det areal som leies ut må være til formål som ville gitt brukeren fradragsrett for inngående avgift hvis han hadde foretatt oppføringen selv.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Som bygg eller anlegg anses også tilbygg og påbygg. Det anses som oppføring også når grunnmur fra tidligere bygg blir nyttet. Påbygg anses oppført når etasje eller loft er revet ned til etasjeskille.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Den frivillige registrering omfatter ikke driften av eiendommer (vedlikehold, fellesutgifter, således forbruk av vann, elektrisk kraft, varme m.v.)</article></article><article class="legalArticle" data-lovdata-URL="LTI/forskrift/1983-05-03-918/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Oppføringskostnadene for det areal som leies ut i vedkommende bygg til registrert virksomhet må være minst en million kroner. Dette areal må utgjøre minst en fjerdedel av bygget. Tilsvarende gjelder for anlegg.</article></article><article class="legalArticle" data-lovdata-URL="LTI/forskrift/1983-05-03-918/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">De enkelte bygg eller anlegg som omfattes av den frivillige registrering skal holdes atskilt i regnskapet.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Det enkelte bygg eller anlegg skal omfattes av registreringen i minst 5 år fra fullføringen. Bygget eller anlegget anses fullført når det er utstedt ferdigattest eller midlertidig brukstillatelse eller det faktisk er tatt i bruk.</article></article><article class="legalArticle" data-lovdata-URL="LTI/forskrift/1983-05-03-918/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Bestemmelsene i merverdiavgiftsloven om registreringspliktige næringsdrivende gjelder for frivillig registrert utleier så langt de passer. Det samme gjelder forskrifter gitt i medhold av loven.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Den frivillig registrerte kan gjøre fradrag for inngående avgift i samme utstrekning som brukeren kunne ha gjort ved egen oppføring av bygget eller anlegget.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Utleieren fritas for å beregne utgående avgift av leievederlagene.</article></article><article class="legalArticle" data-lovdata-URL="LTI/forskrift/1983-05-03-918/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Registrert utleier av bygg og anlegg skal beregne og betale investeringsavgift i samsvar med lov av 19. juni 1969 om avgift på investeringer m.v. og Finansdepartementets forskrift av 19. november 1969 om avgrensing av området for investeringsavgift for næringsdrivende som er registreringspliktige etter merverdiavgiftsloven.</article></article><article class="legalArticle" data-lovdata-URL="LTI/forskrift/1983-05-03-918/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Finansdepartementets forskrift av 19. juni 1979 om delvis fritak for investeringsavgift på driftsmidler i industri og bergverk gis anvendelse på virksomhet som er registrert etter § 1.</article></article><article class="legalArticle" data-lovdata-URL="LTI/forskrift/1983-05-03-918/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Registrert utleier av bygg og anlegg plikter å rette seg etter de bestemmelser og vilkår som til enhver tid fastsettes for registreringen.</article></article><article class="legalArticle" data-lovdata-URL="LTI/forskrift/1983-05-03-918/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Skattedirektoratet kan gi nærmere bestemmelser om dokumentasjon for disponeringen av arealet i bygget eller på anlegget før det tas med under frivillig registrering, og melding om senere endringer i forholdet samt ellers om gjennomføringen av denne forskrift.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-05-03-918/KAPITTEL_2" data-partID="k2"><h2>II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Frivillig registrering etter denne forskrift omfatter oppføring og utleie av bygg som det ikke er utstedt ferdigattest eller midlertidig brukstillatelse for eller som ikke faktisk er tatt i bruk før 1. juli 1983. For disse bygg kan det gis tilbakegående avgiftsoppgjør. Tilsvarende gjelder for anlegg.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Finansdepartementets forskrift av 14. november 1978 om frivillig registrering av utleier av bygning eller anlegg til bruk i industri og bergverk oppheves fra 1. juli 1983.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Virksomhet som er registrert frivillig etter den opphevede forskrift behøver ikke meldes til registrering på ny.</article></section></main></body></html>