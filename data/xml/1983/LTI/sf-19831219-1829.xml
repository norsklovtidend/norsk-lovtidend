<!DOCTYPE html><html lang="no"><head><title>Forskrift om utarbeidelse av produktdatablad for kjemiske stoffer og produkter og oppbygging av stoffkartotek i virksomheter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:05</dd><dt class="legacyID">Datokode</dt><dd class="legacyID">FOR-1983-12-19-1829</dd><dt class="dokid">DokumentID</dt><dd class="dokid">LTI/forskrift/1983-12-19-1829</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 28</dd><dt class="dateInForce">I kraft fra</dt><dd class="dateInForce">1985-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§11</li><li>lov/1977-02-04-4/§14</li><li>lov/1977-02-04-4/§18</li><li>forskrift/1977-10-07-8619</li></ul></dd><dt class="dateOfPublication">Kunngjort</dt><dd class="dateOfPublication">1984-01-17</dd><dt class="title">Tittel</dt><dd class="title">Forskrift om utarbeidelse av produktdatablad for kjemiske stoffer og produkter og oppbygging av stoffkartotek i virksomheter.</dd><dt class="refid">RefID</dt><dd class="refid">forskrift/1983-12-19-1829</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utarbeidelse av produktdatablad for kjemiske stoffer og produkter og oppbygging av stoffkartotek i virksomheter.<ul class="tocSubUl"><li>Kap. I – virkeområde og definisjoner.<ul class="tocSubUl"><li>§ 1. Virkeområde.</li><li>§ 2. Unntak.</li><li>§ 3. Definisjoner.</li></ul></li><li>Kap. II – produsents og importørs plikter.<ul class="tocSubUl"><li>§ 4. Plikt til å utarbeide produktdatablad.</li><li>§ 5. Krav tilproduktdatabladenes innhold.</li><li>§ 6. Utforming av produktdatablad.</li></ul></li><li>Kap. III – arbeidsgivers plikter.<ul class="tocSubUl"><li>§ 7. Oppbygging av stoff kartotek i virksomheter.</li><li>§ 8. Adgang til stoffkartotek og opplæring.</li><li>§ 9. Kontroll.</li></ul></li><li>Kap. IV – dispensasjon, straff og ikrafttreden.<ul class="tocSubUl"><li>§ 10. Dispensasjon.</li><li>§ 11. Straff.</li><li>§ 12. Ikrafttreden.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-19-1829" id="dokument"><h1>Forskrift om utarbeidelse av produktdatablad for kjemiske stoffer og produkter og oppbygging av stoffkartotek i virksomheter.</h1><article class="legalP" data-absoluteaddress="/ledd/1/" id="ledd-1">Direktoratet for arbeidstilsynet har 19. desember 1983, med hjemmel i lov av 4. februar 1977 nr. 4 om arbeidervern og arbeidsmiljø § 11 nr. 5, § 14 tredje ledd og § 18 nr. 3 første ledd, jf. kgl.res. av 7. oktober 1977 og 4. juni 1982, fastsatt følgende forskrift:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-12-19-1829/KAPITTEL_1" data-partID="k1"><h2>Kap. I – virkeområde og definisjoner.</h2><article class="legalArticle" data-lovdata-URL="LTI/forskrift/1983-12-19-1829/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriftene gjelder giftige og andre helsefarlige stoffer og produkter som skal brukes eller ventelig vil bli brukt i virksomhet som går inn under lov om arbeidervern og arbeidsmiljø av 4. februar 1977.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Forskriftene gjøres gjeldende for norsk produsent og importør og for arbeidsgiver i virksomhet hvor giftige eller andre helsefarlige stoffer og produkter blir framstilt, pakket, brukt eller oppbevart på en måte som kan innebære helserisiko.</article></article><article class="legalArticle" data-lovdata-URL="LTI/forskrift/1983-12-19-1829/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Unntak.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/2/punkt/1/" id="kapittel-1-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/2/punkt/1/ledd/1/" id="kapittel-1-paragraf-2-punkt-1-ledd-1">Unntatt er stoffer eller produkter som omfattes av:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/punkt/1/ledd/1/punkt/1/" id="kapittel-1-paragraf-2-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/punkt/1/ledd/1/punkt/1/ledd/1/" id="kapittel-1-paragraf-2-punkt-1-ledd-1-punkt-1-ledd-1">Lov om legemidler m.v. av 20. juni 1964, nr. 5.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/punkt/1/ledd/1/punkt/2/" id="kapittel-1-paragraf-2-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/punkt/1/ledd/1/punkt/2/ledd/1/" id="kapittel-1-paragraf-2-punkt-1-ledd-1-punkt-2-ledd-1">Lov om tilsyn med næringsmidler m.v. av 19. mai 1933, nr. 3.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/2/punkt/1/ledd/1/punkt/3/" id="kapittel-1-paragraf-2-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/2/punkt/1/ledd/1/punkt/3/ledd/1/" id="kapittel-1-paragraf-2-punkt-1-ledd-1-punkt-3-ledd-1">Lov om tilsyn med fórvarer av 23. mars 1973.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/2/punkt/1/ledd/1/punkt/4/" id="kapittel-1-paragraf-2-punkt-1-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/2/punkt/1/ledd/1/punkt/4/ledd/1/" id="kapittel-1-paragraf-2-punkt-1-ledd-1-punkt-4-ledd-1">Lov om bruk av røntgenstråler og radium m.v. av 18. juni 1938, nr. 1.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/2/punkt/2/" id="kapittel-1-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/2/punkt/2/ledd/1/" id="kapittel-1-paragraf-2-punkt-2-ledd-1">Arbeidsgiver behøver ikke ha produktdatablad for et stoff eller produkt når det kjøpes inn små mengder pr. år i forbrukerpakning fra detaljhandel.</article><article class="legalP" data-absoluteaddress="/kapittel/1/paragraf/2/punkt/2/ledd/2/" id="kapittel-1-paragraf-2-punkt-2-ledd-2">Ved levering av stoff eller produkt i forbrukerpakning for salg fra detaljhandel, gjelder ikke § 4, annet ledd.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/2/punkt/3/" id="kapittel-1-paragraf-2-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/2/punkt/3/ledd/1/" id="kapittel-1-paragraf-2-punkt-3-ledd-1">Arbeidsgiver behøver ikke ha produktdatablad for et stoff eller produkt når det brukes i forsknings- eller utviklingslaboratorium og det direkte importeres i enkelttilfeller eller normalt ikke lagerføres hos den norske importør. Unntaket gjelder ikke for stoffer og produkter som leveres etter stående ordre.</article><article class="legalP" data-absoluteaddress="/kapittel/1/paragraf/2/punkt/3/ledd/2/" id="kapittel-1-paragraf-2-punkt-3-ledd-2">Importør skal, når stoffet eller produktet brukes som nevnt over, gi annen skriftlig informasjon om stoffets eller produktets helsefare. Arbeidsgiver skal sørge for at denne informasjonen finnes lett tilgjengelig for de berørte arbeidstakere.</article></article></li></ul></article><article class="legalArticle" data-lovdata-URL="LTI/forskrift/1983-12-19-1829/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Med stoff menes i disse forskriftene et grunnstoff eller en kjemisk forbindelse av flere grunnstoffer. Med et produkt menes en sammensetning av to eller flere stoffer.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-12-19-1829/KAPITTEL_2" data-partID="k2"><h2>Kap. II – produsents og importørs plikter.</h2><article class="legalArticle" data-lovdata-URL="LTI/forskrift/1983-12-19-1829/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Plikt til å utarbeide produktdatablad.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Norsk produsent eller importør av stoffer og produkter som nevnt i § 1, skal utarbeide produktdatablad for disse.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Produsent og importør skal legge ved produktdatablad ved første gangs levering av et stoff eller produkt til sine kunder.</article></article><article class="legalArticle" data-lovdata-URL="LTI/forskrift/1983-12-19-1829/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav tilproduktdatabladenes innhold.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Produktdatabladenes informasjon skal være så fyldige at brukeren kan håndtere stoffene og produktene på en forsvarlig måte. Produktdatabladet skal gi så utfyllende opplysninger som mulig på hvert av de nedenfor nevnte punkter. Dersom utfyllelse av et punkt ikke er relevant for et stoff eller produkt, skal dette markeres med en strek i tilhørende rubrikk.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Dersom det foreligger for lite informasjon om et stoff eller produkt til at et punkt kan utfylles, skal det i tilhørende rubrikk skrives «ikke kjent».</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Produktdatabladenes innhold skal ajourføres i takt med ny kunnskap.</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Produktdatabladene skal inneholde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/2/ledd/4/punkt/1/" id="kapittel-2-paragraf-2-ledd-4-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/2/ledd/4/punkt/1/ledd/1/" id="kapittel-2-paragraf-2-ledd-4-punkt-1-ledd-1">Stoffets eller produktets handelsnavn.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/2/ledd/4/punkt/2/" id="kapittel-2-paragraf-2-ledd-4-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/2/ledd/4/punkt/2/ledd/1/" id="kapittel-2-paragraf-2-ledd-4-punkt-2-ledd-1">Navn og adresse til norsk produsent eller norsk importør.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/2/ledd/4/punkt/3/" id="kapittel-2-paragraf-2-ledd-4-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/2/ledd/4/punkt/3/ledd/1/" id="kapittel-2-paragraf-2-ledd-4-punkt-3-ledd-1">Dato for utarbeidelse av produktdatabladet og hvem som har utarbeidet produktdatabladet.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/paragraf/2/ledd/4/punkt/4/" id="kapittel-2-paragraf-2-ledd-4-punkt-4"><span class="data-originalId">4.</span><article class="legalP" data-absoluteaddress="/kapittel/2/paragraf/2/ledd/4/punkt/4/ledd/1/" id="kapittel-2-paragraf-2-ledd-4-punkt-4-ledd-1">Stoffets eller produktets vesentligste bruk, anvendelse.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/2/paragraf/2/ledd/4/punkt/5/" id="kapittel-2-paragraf-2-ledd-4-punkt-5"><span class="data-originalId">5.</span><article class="legalP" data-absoluteaddress="/kapittel/2/paragraf/2/ledd/4/punkt/5/ledd/1/" id="kapittel-2-paragraf-2-ledd-4-punkt-5-ledd-1">Kort beskrivelse av stoffet eller produktet, som f.eks. utseende, lukt, farge, aggregattilstand ved værelsestemperatur (gass, væske eller fast stoff).</article></article></li><li data-li-identifier="6." data-name="6."><article class="listArticle" data-absoluteaddress="/kapittel/2/paragraf/2/ledd/4/punkt/6/" id="kapittel-2-paragraf-2-ledd-4-punkt-6"><span class="data-originalId">6.</span><article class="legalP" data-absoluteaddress="/kapittel/2/paragraf/2/ledd/4/punkt/6/ledd/1/" id="kapittel-2-paragraf-2-ledd-4-punkt-6-ledd-1">Omtrentlig mengde av giftige og helsefarlige stoffer i produktet.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/2/paragraf/2/ledd/4/punkt/7/" id="kapittel-2-paragraf-2-ledd-4-punkt-7"><span class="data-originalId">7.</span><article class="legalP" data-absoluteaddress="/kapittel/2/paragraf/2/ledd/4/punkt/7/ledd/1/" id="kapittel-2-paragraf-2-ledd-4-punkt-7-ledd-1">Yrkeshygieniske og toksikologiske data. Data som er nødvendige for å vurdere stoffets eller produktets helsefare, skal oppgis.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/2/paragraf/2/ledd/4/punkt/8/" id="kapittel-2-paragraf-2-ledd-4-punkt-8"><span class="data-originalId">8.</span><article class="legalP" data-absoluteaddress="/kapittel/2/paragraf/2/ledd/4/punkt/8/ledd/1/" id="kapittel-2-paragraf-2-ledd-4-punkt-8-ledd-1">En beskrivelse og vurdering av helsefare/helserisiko.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/2/paragraf/2/ledd/4/punkt/9/" id="kapittel-2-paragraf-2-ledd-4-punkt-9"><span class="data-originalId">9.</span><article class="legalP" data-absoluteaddress="/kapittel/2/paragraf/2/ledd/4/punkt/9/ledd/1/" id="kapittel-2-paragraf-2-ledd-4-punkt-9-ledd-1">Opplysninger om førstehjelp.</article><article class="legalP" data-absoluteaddress="/kapittel/2/paragraf/2/ledd/4/punkt/9/ledd/2/" id="kapittel-2-paragraf-2-ledd-4-punkt-9-ledd-2">Opplysningene skal være faglig medisinsk kontrollert.</article></article></li><li data-li-identifier="10." data-name="10."><article class="listArticle" data-absoluteaddress="/kapittel/2/paragraf/2/ledd/4/punkt/10/" id="kapittel-2-paragraf-2-ledd-4-punkt-10"><span class="data-originalId">10.</span><article class="legalP" data-absoluteaddress="/kapittel/2/paragraf/2/ledd/4/punkt/10/ledd/1/" id="kapittel-2-paragraf-2-ledd-4-punkt-10-ledd-1">Informasjon til helsepersonale om behandling ved uhell.</article><article class="legalP" data-absoluteaddress="/kapittel/2/paragraf/2/ledd/4/punkt/10/ledd/2/" id="kapittel-2-paragraf-2-ledd-4-punkt-10-ledd-2">Opplysningene skal være faglig medisinsk kontrollert.</article></article></li><li data-li-identifier="11." data-name="11."><article class="listArticle" data-absoluteaddress="/kapittel/2/paragraf/2/ledd/4/punkt/11/" id="kapittel-2-paragraf-2-ledd-4-punkt-11"><span class="data-originalId">11.</span><article class="legalP" data-absoluteaddress="/kapittel/2/paragraf/2/ledd/4/punkt/11/ledd/1/" id="kapittel-2-paragraf-2-ledd-4-punkt-11-ledd-1">Opplysninger om forebyggende vernetiltak.</article><article class="legalP" data-absoluteaddress="/kapittel/2/paragraf/2/ledd/4/punkt/11/ledd/2/" id="kapittel-2-paragraf-2-ledd-4-punkt-11-ledd-2">Forebyggende tiltak som er nødvendig for en sikker og forsvarlig bruk, framstilling, pakking eller oppbevaring av stoffet eller produktet, skal beskrives.</article></article></li><li data-li-identifier="12." data-name="12."><article class="listArticle" data-absoluteaddress="/kapittel/2/paragraf/2/ledd/4/punkt/12/" id="kapittel-2-paragraf-2-ledd-4-punkt-12"><span class="data-originalId">12.</span><article class="legalP" data-absoluteaddress="/kapittel/2/paragraf/2/ledd/4/punkt/12/ledd/1/" id="kapittel-2-paragraf-2-ledd-4-punkt-12-ledd-1">Reaktivitet og spesielle forholdsregler.</article></article></li><li data-li-identifier="13." data-name="13."><article class="listArticle" data-absoluteaddress="/kapittel/2/paragraf/2/ledd/4/punkt/13/" id="kapittel-2-paragraf-2-ledd-4-punkt-13"><span class="data-originalId">13.</span><article class="legalP" data-absoluteaddress="/kapittel/2/paragraf/2/ledd/4/punkt/13/ledd/1/" id="kapittel-2-paragraf-2-ledd-4-punkt-13-ledd-1">Forholdsregler ved destruksjon og reingjøring.</article></article></li><li data-li-identifier="14." data-name="14."><article class="listArticle" data-absoluteaddress="/kapittel/2/paragraf/2/ledd/4/punkt/14/" id="kapittel-2-paragraf-2-ledd-4-punkt-14"><span class="data-originalId">14.</span><article class="legalP" data-absoluteaddress="/kapittel/2/paragraf/2/ledd/4/punkt/14/ledd/1/" id="kapittel-2-paragraf-2-ledd-4-punkt-14-ledd-1">Tiltak ved søl og lekkasje.</article></article></li><li data-li-identifier="15." data-name="15."><article class="listArticle" data-absoluteaddress="/kapittel/2/paragraf/2/ledd/4/punkt/15/" id="kapittel-2-paragraf-2-ledd-4-punkt-15"><span class="data-originalId">15.</span><article class="legalP" data-absoluteaddress="/kapittel/2/paragraf/2/ledd/4/punkt/15/ledd/1/" id="kapittel-2-paragraf-2-ledd-4-punkt-15-ledd-1">Fysikalske data.</article><article class="legalP" data-absoluteaddress="/kapittel/2/paragraf/2/ledd/4/punkt/15/ledd/2/" id="kapittel-2-paragraf-2-ledd-4-punkt-15-ledd-2">Data som er nødvendig for å vurdere stoffets eller produktets helsefare, skal oppgis.</article></article></li><li data-li-identifier="16." data-name="16."><article class="listArticle" data-absoluteaddress="/kapittel/2/paragraf/2/ledd/4/punkt/16/" id="kapittel-2-paragraf-2-ledd-4-punkt-16"><span class="data-originalId">16.</span><article class="legalP" data-absoluteaddress="/kapittel/2/paragraf/2/ledd/4/punkt/16/ledd/1/" id="kapittel-2-paragraf-2-ledd-4-punkt-16-ledd-1">Branntekniske opplysninger.</article></article></li><li data-li-identifier="17." data-name="17."><article class="listArticle" data-absoluteaddress="/kapittel/2/paragraf/2/ledd/4/punkt/17/" id="kapittel-2-paragraf-2-ledd-4-punkt-17"><span class="data-originalId">17.</span><article class="legalP" data-absoluteaddress="/kapittel/2/paragraf/2/ledd/4/punkt/17/ledd/1/" id="kapittel-2-paragraf-2-ledd-4-punkt-17-ledd-1">Stoffets eller produktets klassifisering og merking etter «Forskrifter om merking, omsetning m.v. av kjemiske stoffer og produkter som kan medføre helsefare».</article></article></li><li data-li-identifier="18." data-name="18."><article class="listArticle" data-absoluteaddress="/kapittel/2/paragraf/2/ledd/4/punkt/18/" id="kapittel-2-paragraf-2-ledd-4-punkt-18"><span class="data-originalId">18.</span><article class="legalP" data-absoluteaddress="/kapittel/2/paragraf/2/ledd/4/punkt/18/ledd/1/" id="kapittel-2-paragraf-2-ledd-4-punkt-18-ledd-1">Andre opplysninger av betydning for forståelse av stoffets eller produktets helsefare eller for sikker håndtering av stoffet eller produktet.</article></article></li></ul></article></article><article class="legalArticle" data-lovdata-URL="LTI/forskrift/1983-12-19-1829/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utforming av produktdatablad.</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Produktdatabladene skal være skrevet på norsk. De skal være oversiktlige og lettfattelige.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-12-19-1829/KAPITTEL_3" data-partID="k3"><h2>Kap. III – arbeidsgivers plikter.</h2><article class="legalArticle" data-lovdata-URL="LTI/forskrift/1983-12-19-1829/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Oppbygging av stoff kartotek i virksomheter.</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Arbeidsgiver skal ha stoffkartotek som omfatter produktdatablad for stoffer og produkter som nevnt i § 1.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Kartoteket skal være systematisk ordnet med innholdsfortegnelse. Kartoteket skal ajourføres.</article></article><article class="legalArticle" data-lovdata-URL="LTI/forskrift/1983-12-19-1829/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Adgang til stoffkartotek og opplæring.</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Arbeidsgiver skal sørge for at arbeidstakere har lett tilgang til produktdatablad for de helsefarlige stoffer og produkter som de arbeider med eller kommer i kontakt med på annen måte. Hovedvernombudet skal ha et eget eksemplar av stoffkartoteket.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Arbeidsgiver skal gi arbeidstakerne opplæring i bruk av kartoteket.</article></article><article class="legalArticle" data-lovdata-URL="LTI/forskrift/1983-12-19-1829/§9" data-name="§9" data-partID="§9" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll.</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Før et stoff eller produkt tas i bruk, skal arbeidsgiver påse at produktdatabladets innhold er i samsvar med kravene i §§ 5 og 6.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Dersom virksomhetens bruk av et stoff eller produkt er uvanlig slik at det kan medføre spesielle helsefarer som produktdatablad fra importør/produsent ikke omhandler, skal virksomheten gjøre tilføyelser om dette i produktdatabladet.</article><article class="legalP" data-absoluteaddress="/kapittel/3/paragraf/3/ledd/3/" id="kapittel-3-paragraf-3-ledd-3">Manglende informasjon eller tilleggsopplysninger skal fortrinnsvis innhentes fra produsent eller importør og føyes til i produktdatabladet.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1983-12-19-1829/KAPITTEL_4" data-partID="k4"><h2>Kap. IV – dispensasjon, straff og ikrafttreden.</h2><article class="legalArticle" data-lovdata-URL="LTI/forskrift/1983-12-19-1829/§10" data-name="§10" data-partID="§10" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon.</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Arbeidstilsynet kan etter skriftlig søknad gi dispensasjon fra forskriftene når det er vernemessig forsvarlig.</article></article><article class="legalArticle" data-lovdata-URL="LTI/forskrift/1983-12-19-1829/§11" data-name="§11" data-partID="§11" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Straff.</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Overtredelse av forskriftene er straffbart, jf. arbeidsmiljølovens kap. XIV.</article></article><article class="legalArticle" data-lovdata-URL="LTI/forskrift/1983-12-19-1829/§12" data-name="§12" data-partID="§12" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttreden.</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Disse forskrifter trer i kraft 1. januar 1985.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">Produktdatablader utarbeidet før 1. januar 1984, skal være i samsvar med forskriftene senest 1. januar 1986.</article></article></section></main></body></html>