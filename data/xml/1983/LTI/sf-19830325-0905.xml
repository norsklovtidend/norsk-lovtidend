<!DOCTYPE html><html lang="no"><head><title>Forskrift om begrunnelse og klage over avgangskarakterer fra grunnskolen og den videregående skolen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1983-03-25-905</dd><dt class="dokid">DokumentID</dt><dd class="dokid">LTI/forskrift/1983-03-25-905</dd><dt class="ministry">Departement</dt><dd class="ministry"><ul><li>Kirke- og undervisningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 10</dd><dt class="dateInForce">I kraft fra</dt><dd class="dateInForce">1983-03-25</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-05-30</dd><dt class="title">Tittel</dt><dd class="title">Forskrift om begrunnelse og klage over avgangskarakterer fra grunnskolen og den videregående skolen.</dd><dt class="miscInformation">Annet om dokumentet</dt><dd class="miscInformation">Fastsatt av Kirke- og undervisningsdepartementet 25. mars 1983 med hjemmel i kgl.res. 16. desember 1977.</dd><dt class="refid">RefID</dt><dd class="refid">forskrift/1983-03-25-905</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om begrunnelse og klage over avgangskarakterer fra grunnskolen og den videregående skolen.<ul class="tocSubUl"><li>Kapittel I. Alminnelige bestemmelser.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li><li>Kapittel II. Skriftlig prøve.<ul class="tocSubUl"><li>A. Adgang til saksdokumenter.<ul class="tocSubUl"><li>§ 7.</li><li>§ 8.</li></ul></li><li>B. Klagebehandling.<ul class="tocSubUl"><li>§ 9.</li><li>§ 10.</li><li>§ 11.</li></ul></li></ul></li><li>Kapittel III. Klagebehandling ved muntlig prøve, standpunktkarakterer, praktisk prøve og for karakter i orden og oppførsel.<ul class="tocSubUl"><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li><li>§ 17.</li><li>§ 18.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1983-03-25-905" id="dokument"><h1>Forskrift om begrunnelse og klage over avgangskarakterer fra grunnskolen og den videregående skolen.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-03-25-905/KAPITTEL_1" data-partID="k1"><h2>Kapittel I. Alminnelige bestemmelser.</h2><article class="legalArticle" data-lovdata-URL="LTI/forskrift/1983-03-25-905/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Karakterer som skal påføres vitnemålet kan påklages etter bestemmelsene i denne forskriften.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Dette gjelder også når en elev ikke får standpunktkarakterer på grunn av for stort fravær eller andre forhold, ikke får deltatt eller får «ikke bestått».</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Eleven eller den han gir skriftlig fullmakt har klagerett. Tjenestemann i samme skoleslag som eleven kan ikke være fullmektig. En elev under 15 år kan ikke klage uten foreldres/foresattes skriftlige samtykke.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Privatister har etter denne forskrift samme rettigheter som elever.</article><article class="legalP" data-absoluteaddress="/kapittel/1/paragraf/1/ledd/5/" id="kapittel-1-paragraf-1-ledd-5">Foreldre/foresatte til en umyndig elev/privatist har selvstendig klagerett.</article></article><article class="legalArticle" data-lovdata-URL="LTI/forskrift/1983-03-25-905/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Klagefristen er 10 dager og løper fra det tidspunkt eleven, eventuelt foresatte, er gjort kjent med karakteren eller burde ha gjort seg kjent med den.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Klage må fremsettes skriftlig, og undertegnes av klageren eller dennes fullmektig. Den skriftlige klagen leveres rektor ved den skole som har utferdiget karakteren eller utstedt vitnemålet. I klagen må det angis hvilken karakter det klages over. Klage etter kapittel III må begrunnes.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Før klagen fremsettes, bør klageren så vidt mulig samrå seg med en faglærer.</article></article><article class="legalArticle" data-lovdata-URL="LTI/forskrift/1983-03-25-905/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">For at klagen skal være fremsatt i tide, er det nok at den før fristens utløp er avgitt til post eller telegraf, eller til en tjenestemann som har fullmakt til å ta imot den.</article></article><article class="legalArticle" data-lovdata-URL="LTI/forskrift/1983-03-25-905/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Klager som har oversittet klagefristen, skal likevel kunne få prøvet sin klage dersom han gjør det sannsynlig at forsømmelsen ikke kan legges ham eller hans fullmektig til last.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Grunngitt krav om behandling må fremsettes omgående sammen med klagen overfor vedkommende rektor, som avgjør om klagen skal behandles eller om oversittelsen av klagefristen kan legges klageren eller hans fullmektig til last Skoledirektøren henholdsvis fylkesskolestyret/Rådet for videregående opplæring eller det organ som utpekes, kan overprøve rektors beslutning om å fremme klagen. Beslutning om å nekte klagebehandling kan påklages etter forvaltningslovens regler til skoledirektøren henholdsvis til fylkesskolestyret eller et organ det utpeker.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Når ett år er gått etter at karakteren er fastsatt, opptas under ingen omstendighet klage til behandling.</article></article><article class="legalArticle" data-lovdata-URL="LTI/forskrift/1983-03-25-905/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Klagebehandlingen kan føre til at karakteren opprettholdes eller til at den endres til gunst eller ugunst for eleven. Avgjørelsen skal begrunnes. Den er endelig og kan ikke påklages.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Melding om avgjørelsen sendes klageren innen 3 måneder etter at rektor har mottatt klagen.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Fører klagebehandlingen til endret karakter, skal et eventuelt utferdiget vitnemål leveres tilbake og nytt utstedes av skolen.</article></article><article class="legalArticle" data-lovdata-URL="LTI/forskrift/1983-03-25-905/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Skolen skal på forhånd gjøre elevene kjent med klageadgang, klagefrist og den nærmere framgangsmåte ved klage, samt retten til å få eventuelle retningslinjer for sensorene etter § 8 og begrunnelse etter § 12. Orienteringen skal også gis de foresatte, jf. § 1, siste ledd.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Til privatister gis orienteringen ved oppmeldingen.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-03-25-905/KAPITTEL_2" data-partID="k2"><h2>Kapittel II. Skriftlig prøve.</h2><section class="section" data-name="kapA" data-section-type="default" data-absoluteaddress="/kapittel/2/kapittel/1/" id="kapittel-2-kapittel-1" data-lovdata-URL="LTI/forskrift/1983-03-25-905/KAPITTEL_2-1" data-partID="k2-1"><h3>A. Adgang til saksdokumenter.</h3><article class="legalArticle" data-lovdata-URL="LTI/forskrift/1983-03-25-905/§7" data-name="§7" data-partID="§7" data-absoluteaddress="/kapittel/2/kapittel/1/paragraf/1/" id="kapittel-2-kapittel-1-paragraf-1"><h4 class="legalArticleHeader"><span class="legalArticleValue">§ 7</span>.</h4><article class="legalP" data-absoluteaddress="/kapittel/2/kapittel/1/paragraf/1/ledd/1/" id="kapittel-2-kapittel-1-paragraf-1-ledd-1">En elev har etter at karakter er fastsatt, rett til å gjøre seg kjent med sin egen skriftlige besvarelse. På anmodning skal han gis kopi av besvarelsen, jf. også forvaltningsloven § 20 annet ledd.</article><article class="legalP" data-absoluteaddress="/kapittel/2/kapittel/1/paragraf/1/ledd/2/" id="kapittel-2-kapittel-1-paragraf-1-ledd-2">Uten at det dokumenteres skriftlig samtykke fra vedkommende, kan en elev ikke kreve å gjøre seg kjent med andres besvarelse.</article></article><article class="legalArticle" data-lovdata-URL="LTI/forskrift/1983-03-25-905/§8" data-name="§8" data-partID="§8" data-absoluteaddress="/kapittel/2/kapittel/1/paragraf/2/" id="kapittel-2-kapittel-1-paragraf-2"><h4 class="legalArticleHeader"><span class="legalArticleValue">§ 8</span>.</h4><article class="legalP" data-absoluteaddress="/kapittel/2/kapittel/1/paragraf/2/ledd/1/" id="kapittel-2-kapittel-1-paragraf-2-ledd-1">Etter at karakter er fastsatt, kan en elev kreve fremlagt eventuelle retningslinjer som er gitt sensorene til hjelp ved sensureringen. Kravet må fremsettes overfor rektor ved den skole hvor prøven har vært holdt.</article></article></section><section class="section" data-name="kapB" data-section-type="default" data-absoluteaddress="/kapittel/2/kapittel/2/" id="kapittel-2-kapittel-2" data-lovdata-URL="LTI/forskrift/1983-03-25-905/KAPITTEL_2-2" data-partID="k2-2"><h3>B. Klagebehandling.</h3><article class="legalArticle" data-lovdata-URL="LTI/forskrift/1983-03-25-905/§9" data-name="§9" data-partID="§9" data-absoluteaddress="/kapittel/2/kapittel/2/paragraf/1/" id="kapittel-2-kapittel-2-paragraf-1"><h4 class="legalArticleHeader"><span class="legalArticleValue">§ 9</span>.</h4><article class="legalP" data-absoluteaddress="/kapittel/2/kapittel/2/paragraf/1/ledd/1/" id="kapittel-2-kapittel-2-paragraf-1-ledd-1">Når rektor har mottatt en klage sender han den sammen med besvarelsen så snart som mulig til det organ som oppnevner klagenemndene, jf. § 10. Ved klage i fag hvor det blir vurdert flere besvarelser, skal alle elevens besvarelser vedlegges.</article></article><article class="legalArticle" data-lovdata-URL="LTI/forskrift/1983-03-25-905/§10" data-name="§10" data-partID="§10" data-absoluteaddress="/kapittel/2/kapittel/2/paragraf/2/" id="kapittel-2-kapittel-2-paragraf-2"><h4 class="legalArticleHeader"><span class="legalArticleValue">§ 10</span>.</h4><article class="legalP" data-absoluteaddress="/kapittel/2/kapittel/2/paragraf/2/ledd/1/" id="kapittel-2-kapittel-2-paragraf-2-ledd-1">En klagenemnd på 3 medlemmer er klageinstans.</article><article class="legalP" data-absoluteaddress="/kapittel/2/kapittel/2/paragraf/2/ledd/2/" id="kapittel-2-kapittel-2-paragraf-2-ledd-2">For grunnskolen oppnevnes klagenemndene av skoledirektøren.</article><article class="legalP" data-absoluteaddress="/kapittel/2/kapittel/2/paragraf/2/ledd/3/" id="kapittel-2-kapittel-2-paragraf-2-ledd-3">For den videregående skolen oppnevnes klagenemndene av fylkesskolestyret når prøven sensureres ved den enkelte skole. Det samme gjelder fellessensur begrenset til skoler i ett fylke. Omfatter fellessensuren skoler i flere fylker, oppnevnes klagenemndene av Rådet for videregående opplæring.</article><article class="legalP" data-absoluteaddress="/kapittel/2/kapittel/2/paragraf/2/ledd/4/" id="kapittel-2-kapittel-2-paragraf-2-ledd-4">Medlemmene av en klagenemnd må ikke ha deltatt i førstegangsbedømmelsen og bør så vidt mulig ikke være fra samme skole som klageren.</article><article class="legalP" data-absoluteaddress="/kapittel/2/kapittel/2/paragraf/2/ledd/5/" id="kapittel-2-kapittel-2-paragraf-2-ledd-5">Ved eksamen der det holdes felles sensur for flere skoler, oppnevnes klagenemndas medlemmer såvidt mulig blant årets sensorer. Ved eksamen eller prøve som sensureres ved den enkelte skole, oppnevnes nye sensorer.</article></article><article class="legalArticle" data-lovdata-URL="LTI/forskrift/1983-03-25-905/§11" data-name="§11" data-partID="§11" data-absoluteaddress="/kapittel/2/kapittel/2/paragraf/3/" id="kapittel-2-kapittel-2-paragraf-3"><h4 class="legalArticleHeader"><span class="legalArticleValue">§ 11</span>.</h4><article class="legalP" data-absoluteaddress="/kapittel/2/kapittel/2/paragraf/3/ledd/1/" id="kapittel-2-kapittel-2-paragraf-3-ledd-1">Klagenemnda skal gjøres kjent med hvilken karakter besvarelsen har fått ved ordinær sensur. Nemnda skal ikke få andre opplysninger enn de som kan vedlegges besvarelsen ved eksamen. Nemnda skal ikke gjøres kjent med eventuell begrunnelse for klagen. Nemnda vurderer karakterfastsettelsen. Finner den at karakteren er urimelig i forhold til eksamensprestasjonen, setter den ny karakter, se ellers § 5.</article></article></section></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-03-25-905/KAPITTEL_3" data-partID="k3"><h2>Kapittel III. Klagebehandling ved muntlig prøve, standpunktkarakterer, praktisk prøve og for karakter i orden og oppførsel.</h2><article class="legalArticle" data-lovdata-URL="LTI/forskrift/1983-03-25-905/§12" data-name="§12" data-partID="§12" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Den som har klagerett, jf. § 1, kan innenfor klagefristen, jf. § 2, kreve begrunnelse for karakterer i fag hvor det holdes muntlig prøve, fastsettes standpunktkarakterer, karakter for praktisk prøve eller karakter i orden og oppførsel. Begrunnelsen gis av sensor eller en lærer som har tatt del i karakterfastsettelsen og som rektor har utpekt.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Klagefristen avbrytes når det fremsettes krav om begrunnelse og fortsetter å løpe når begrunnelsen er gitt.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Dersom en elev ikke har fått standpunktkarakterer, kan det kreves begrunnelse for dette. Det kan på samme måte kreves begrunnelse dersom det ikke er gitt deltatt eller er gitt «ikke bestått».</article></article><article class="legalArticle" data-lovdata-URL="LTI/forskrift/1983-03-25-905/§13" data-name="§13" data-partID="§13" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Skoledirektøren er klageinstans for grunnskolen. Klageinstans for den videregående skolen er fylkesskolestyret, eller et organ som det utpeker.</article></article><article class="legalArticle" data-lovdata-URL="LTI/forskrift/1983-03-25-905/§14" data-name="§14" data-partID="§14" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Ved muntlig prøve kan det bare klages over formelle feil av mulig betydning for resultatet, herunder inhabilitet hos sensor eller eksaminator, feil ved sensoroppnevningen eller at gjeldende bestemmelser for karakterfastsetting ikke er fulgt.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Skolens rektor innhenter uttalelser fra sensor og eksaminator og sender disse uttalelsene og klagen sammen med sin egen uttalelse til klageinstansen. Kopi av uttalelsene sendes klageren.</article><article class="legalP" data-absoluteaddress="/kapittel/3/paragraf/3/ledd/3/" id="kapittel-3-paragraf-3-ledd-3">Anses klagen berettiget, skal karakteren annulleres. Dersom eleven ønsker det skal han/hun gis mulighet til å prøve seg på ny.</article><article class="legalP" data-absoluteaddress="/kapittel/3/paragraf/3/ledd/4/" id="kapittel-3-paragraf-3-ledd-4">Gjelder klagen prøve i uttrukket fag, skal det i tilfelle uttrekkes fag på nytt. Melding om faget gis eleven med samme frist som ved ordinær prøve.</article></article><article class="legalArticle" data-lovdata-URL="LTI/forskrift/1983-03-25-905/§15" data-name="§15" data-partID="§15" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Ved klage over standpunktkarakterer, eventuelt vedtak om ikke å sette standpunktkarakterer, kan klageinstansen bare vurdere om gjeldende bestemmelser for karakterfastsetting er fulgt. Med klagen skal følge faglærers beskrivelse av hvordan karakteren er fastsatt eller hvorfor karakter ikke er satt, og uttalelse fra rektor om skolens saksbehandling. Kopi av uttalelsene sendes klageren.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Dersom klagen skal tas til følge må klageinstansen presisere hvilke regler som ansees overtrådt eller det kan reises tvil om er overtrådt, og sende saken tilbake til skolen hvor rektor og faglærer foretar ny vurdering. Rektor setter endelig karakter. Den nye avgjørelsen er endelig og kan ikke påklages.</article><article class="legalP" data-absoluteaddress="/kapittel/3/paragraf/4/ledd/3/" id="kapittel-3-paragraf-4-ledd-3">Finner klageinstansen at klagen ikke kan tas til følge, er denne avgjørelsen endelig.</article><article class="legalP" data-absoluteaddress="/kapittel/3/paragraf/4/ledd/4/" id="kapittel-3-paragraf-4-ledd-4">Klage over at elev ikke har fått deltatt, eller har fått «ikke bestått» behandles etter reglene i denne paragraf.</article></article><article class="legalArticle" data-lovdata-URL="LTI/forskrift/1983-03-25-905/§16" data-name="§16" data-partID="§16" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Klage over eksamenskarakter for praktisk prøve skal behandles etter de regler som er gitt for klage ved skriftlig eksamen, dersom prøvearbeidet kan oppbevares, jf. kapittel II.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">Kan prøvearbeidet ikke oppbevares, behandles klagen etter de regler som er gitt for klage ved muntlig prøve, jf. § 14.</article><article class="legalP" data-absoluteaddress="/kapittel/3/paragraf/5/ledd/3/" id="kapittel-3-paragraf-5-ledd-3">Klage fra deltakere i voksenopplæring på grunnskolens nivå som får avgangskarakterer etter alternativet Standpunktprøver, behandles for skriftlige prøver etter reglene i kapittel II, for muntlige prøver etter reglene i § 14.</article></article><article class="legalArticle" data-lovdata-URL="LTI/forskrift/1983-03-25-905/§17" data-name="§17" data-partID="§17" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Ved klage over karakter i orden og oppførsel skal rektor gi uttalelse til klageinstansen med kopi til klageren. I rektors uttalelse skal det gjøres rede for hvilke karakterer som har vært gitt tidligere i orden og oppførsel, om hjemmet har vært varslet om mulighet for nedsettelse av karakteren, hvilke tiltak som fra skolens side har vært gjort for å rette på forholdene, samt en fyldig begrunnelse for karakteren. Ved uttalelsen legges kopier av eventuell korrespondanse med foresatte, utskrift av protokoll som viser skolens behandling av saken m.v.</article><article class="legalP" data-absoluteaddress="/kapittel/3/paragraf/6/ledd/2/" id="kapittel-3-paragraf-6-ledd-2">Klageinstansen setter eventuell ny karakter, se ellers § 5.</article></article><article class="legalArticle" data-lovdata-URL="LTI/forskrift/1983-03-25-905/§18" data-name="§18" data-partID="§18" data-absoluteaddress="/kapittel/3/paragraf/7/" id="kapittel-3-paragraf-7"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/3/paragraf/7/ledd/1/" id="kapittel-3-paragraf-7-ledd-1">Forskriften trer i kraft straks dog slik at bestemmelsen i § 14 får anvendelse på klager i forbindelse med muntlige prøver skoleåret 1980-81 og skoleåret 1981-82. Forskriften avløser forskrift av 2. mai 1978.</article></article></section></main></body></html>