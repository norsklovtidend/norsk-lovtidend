<!DOCTYPE html><html lang="no"><head><title>Forskrift om fangst av sel utenom norskekysten i 1983.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:20</dd><dt class="legacyID">Datokode</dt><dd class="legacyID">FOR-1983-03-04-513</dd><dt class="dokid">DokumentID</dt><dd class="dokid">LTI/forskrift/1983-03-04-513</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 5</dd><dt class="dateInForce">I kraft fra</dt><dd class="dateInForce">1983-03-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1951-12-14-1/§3</li><li>lov/1951-12-14-1/§4</li><li>lov/1951-12-14-1/§5</li></ul></dd><dt class="dateOfPublication">Kunngjort</dt><dd class="dateOfPublication">1983-03-18</dd><dt class="title">Tittel</dt><dd class="title">Forskrift om fangst av sel utenom norskekysten i 1983.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 4. mars 1983 i medhold av lov 14. november 1951 nr. 1 om fangst av sel § 3, § 4 og § 5. Fremmet av Fiskeridepartementet.</dd><dt class="refid">RefID</dt><dd class="refid">forskrift/1983-03-04-513</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fangst av sel utenom norskekysten i 1983.<ul class="tocSubUl"><li>§ 1. Vesterisen</li><li>§ 2.</li><li>§ 3.</li><li>§ 4.</li><li>§ 5. Østisen (øst for 20° 00' østlig lengde)</li><li>§ 6.</li><li>§ 7.</li><li>§ 8. Generelt</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li><li>Rettelse</li></ul></li></ul></dd></dl></header><main class="documentBody" data-lovdata-URL="LTI/forskrift/1983-03-04-513" id="dokument"><h1>Forskrift om fangst av sel utenom norskekysten i 1983.</h1><article class="legalArticle" data-lovdata-URL="LTI/forskrift/1983-03-04-513/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vesterisen</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det tillates fanget maksimum 14.000 av grønlandssel og maksimum 16.700 voksne klappmysshanner.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Det er forbudt å avlive klappmysshunner.</article></article><article class="legalArticle" data-lovdata-URL="LTI/forskrift/1983-03-04-513/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er forbudt å fange eller å drepe grønlandssel før 10. april kl. 07.00 GMT og etter 5. mai kl. 24.00 GMT.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For klappmyss er det forbudt å drive fangst før 22. mars kl. 07.00 GMT og etter 5. mai kl. 24.00 GMT. Det er forbudt for fartøyene å gå fra Norge før 15. mars kl. 18.00 norsk tid.</article></article><article class="legalArticle" data-lovdata-URL="LTI/forskrift/1983-03-04-513/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med Vesterisen forstås i disse bestemmelser drivisområder utenfor Øst-Grønlands kyst mellom 77° 00' nordlig bredde og en linje trukket fra Kap Nord (Horn) på Island rettvisende vest til et punkt 66° 28' nordlig bredde og 30° 00' vestlig lengde og herfra i en rett linje til midt i Storfjordens munning (Grønland).</article></article><article class="legalArticle" data-lovdata-URL="LTI/forskrift/1983-03-04-513/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det er forbudt å foreta mer enn en fangsttur til fangstfeltet i Vesterisen. Fiskeridepartementet kan dispensere fra denne bestemmelse. Slik dispensasjon kan bare gis i de tilfeller et fartøy på grunn av tvingende omstendigheter må forlate fangstfeltet uten å ha oppnådd tilfredsstillende fangstresultat.</article></article><article class="legalArticle" data-lovdata-URL="LTI/forskrift/1983-03-04-513/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Østisen (øst for 20° 00' østlig lengde)</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det tillates fanget maksimum 18.000 grønlandssel. Fangst av andre selarter er forbudt i sovjetisk sone. Det er dessuten forbudt å fange klappmyss på hele dette fangstfelt.</article></article><article class="legalArticle" data-lovdata-URL="LTI/forskrift/1983-03-04-513/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Storkobbe er inntil videre totalfredet i Østisen, øst for 37° 00' østlig lengde i området nord for 75° 00' nordlig bredde, og øst for 20° 00' østlig lengde i området for 75° 00' nordlig bredde.</article></article><article class="legalArticle" data-lovdata-URL="LTI/forskrift/1983-03-04-513/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det er forbudt å fange eller å drepe grønlandssel før 23. mars kl. 07.00 GMT og etter 30. april kl. 24.00 GMT. De sovjetiske myndigheter vil kunne forlenge fangsttiden for dette felt dersom ugunstige fangstforhold gjør det nødvendig, dog ikke utover 10. mai kl. 24.00 GMT.</article></article><article class="legalArticle" data-lovdata-URL="LTI/forskrift/1983-03-04-513/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Generelt</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fordelingen av fangstkvotene foretas etter nærmere bestemmelse av Fiskeridepartementet.</article></article><article class="legalArticle" data-lovdata-URL="LTI/forskrift/1983-03-04-513/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Utenom de foran nevnte fangstfelt er all regulær skutefangst av sel forbudt hele året. Fiskeridepartementet kan for ringsel og storkobbe dispensere fra denne bestemmelse i Nordisen, (Svalbardområdet) vest for de grenselinjer som er angitt i § 6.</article></article><article class="legalArticle" data-lovdata-URL="LTI/forskrift/1983-03-04-513/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">For å påse at bestemmelsene i denne resolusjon overholdes kan Fiskeridepartementet oppnevne inspektører. Inspektørene skal ha rett til å foreta inspeksjon av fartøy og redskaper, å kontrollere bruken av fangstredskapene og ellers foreta det som er nødvendig for å påse overholdelsen av de gjeldende reguleringsbestemmelser.</article></article><article class="legalArticle" data-lovdata-URL="LTI/forskrift/1983-03-04-513/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Skipperen eller annen ansvarshavende om bord i fartøyer som deltar i selfangst skal gi inspektøren adgang til fartøyet og ellers være behjelpelig med at inspeksjon kan bli utført tilfredsstillende.</article></article><article class="legalArticle" data-lovdata-URL="LTI/forskrift/1983-03-04-513/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Nærmere instruks for inspektørene fastsettes av Fiskeridepartementet.</article></article><article class="legalArticle" data-lovdata-URL="LTI/forskrift/1983-03-04-513/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Selavgiften for 1983 fastsettes til kr 1, – pr. fanget sel uansett selart.</article></article><article class="legalArticle" data-lovdata-URL="LTI/forskrift/1983-03-04-513/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Etter ankomst norsk havn pålegges fangstfartøyenes eiere – uten hensyn til hvor fangsten leveres – å melde fangsten og den sammensetning til Fiskeridirektoratets kontrollverk i Ålesund eller Tromsø, samt å foranledige avgiften innbetalt samme steder.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Nærmere bestemmelser om innkreving av selavgiften kan fastsettes av Fiskeridepartementet.</article></article><article class="legalArticle" data-lovdata-URL="LTI/forskrift/1983-03-04-513/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Den som forsettelig eller uaktsomt overtrer disse forskriftene eller som medvirker hertil, straffes overensstemmende med § 6 i lov av 14. desember 1951 om fangst av sel, med bøter eller fengsel inntil 3 måneder.</article><article class="legalP" data-absoluteaddress="/paragraf/15/ledd/2/" id="paragraf-15-ledd-2">Ulovlig fanget sel eller verdien herav kan inndras i henhold til inndragningsbestemmelsene i straffeloven av 22. mai 1902.</article></article><article class="legalArticle" data-lovdata-URL="LTI/forskrift/1983-03-04-513/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>.</h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Disse forskrifter trer ikraft straks.</article></article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-03-04-513/KAPITTEL_1" data-partID="k1"><h2>Rettelse</h2><article class="defaultP" data-text-size="small"><strong>Publisert:</strong> Avd I 1983 Nr. 23 (Rettelse)</article><article class="centeredP" data-text-align="center">Det som er rettet er satt i kursiv.</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Nr. 5, s. 176 (i Forskrift nr. 513 om fangst av sel utenom norskekysten i 1983).</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I noten under overskriften skal 14. november 1951 rettes til <i>14. desember 1951.</i></article></section></main></body></html>