<!DOCTYPE html><html lang="no"><head><title>Forskrift om registrering av ansvarsmerker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:35</dd><dt class="legacyID">Datokode</dt><dd class="legacyID">FOR-1983-11-23-1775</dd><dt class="dokid">DokumentID</dt><dd class="dokid">LTI/forskrift/1983-11-23-1775</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 26</dd><dt class="dateInForce">I kraft fra</dt><dd class="dateInForce">1984-02-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1891-06-06-2/§4</li><li>forskrift/1983-06-10-1099</li></ul></dd><dt class="dateOfPublication">Kunngjort</dt><dd class="dateOfPublication">1983-12-29</dd><dt class="title">Tittel</dt><dd class="title">Forskrift om registrering av ansvarsmerker.</dd><dt class="refid">RefID</dt><dd class="refid">forskrift/1983-11-23-1775</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om registrering av ansvarsmerker.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-11-23-1775" id="dokument"><h1>Forskrift om registrering av ansvarsmerker.</h1><article class="legalP" data-absoluteaddress="/ledd/1/" id="ledd-1">Forbruker- og administrasjonsdepartementet har 23. november 1983, i medhold av § 4 første ledd i lov av 6. juni 1891 nr 2 om Guld-, Sølv- og Platinavarers Finhed og Stempling m.v. og kgl.res. av 10. juni 1983, fastsatt følgende forskrift:</article><article class="legalArticle" data-lovdata-URL="LTI/forskrift/1983-11-23-1775/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Styret for det industrielle rettsvern (Patentstyret) fører et særskilt register for ansvarsmerker.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Søknad om registrering av ansvarsmerke inngis skriftlig til Patentstyret, som prøver merkete registrerbarhet og foretar registrering, dersom intet hinder for registrering foreligger.</article></article><article class="legalArticle" data-lovdata-URL="LTI/forskrift/1983-11-23-1775/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Søknaden skal inneholde opplysninger om søkerens navn eller firma samt bopel og adresse, og en gjengivelse av merket. Søker som ikke har bopel her i riket, skal ha en her bosatt fullmektig som kan representere ham i alt som angår søknaden. Hvis søkeren har fullmektig, skal skriftlig fullmakt vedlegges søknaden.</article></article><article class="legalArticle" data-lovdata-URL="LTI/forskrift/1983-11-23-1775/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ansvarsmerke må ikke registreres hvis det for gull-, sølv- og platinavarer eller for varer av liknende slag er egnet til å forveksle med en annens firma eller med stemplings-, ansvars- eller varemerke som er registrert for en annen etter tidligere inngitt søknad, eller med varemerke som var innarbeidet av en annen da søknaden om registrering ble inngitt. Ansvarsmerke må heller ikke registreres hvis det er egnet til å villede.</article></article><article class="legalArticle" data-lovdata-URL="LTI/forskrift/1983-11-23-1775/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknaden avgjøres av Patentstyrets sjef. Merket innføres deretter i det register som er angitt i § 1, samt kunngjøres i det tidende som utgis av Patentstyret. Reglene i forvaltningsloven gjelder som utfyllende bestemmelser til disse forskrifter, herunder reglene om klage.</article></article><article class="legalArticle" data-lovdata-URL="LTI/forskrift/1983-11-23-1775/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For registreringen betales en avgift kr 300 pr. merke. Innbetalt avgift tilbakebetales i sin helhet hvis søknaden avslås eller anses trukket tilbake. Endring i registret med hensyn til registreringshaver og fullmektig foretas på begjæring mot innbetaling av en avgift på kr 150. Endringen kunngjøres.</article></article><article class="legalArticle" data-lovdata-URL="LTI/forskrift/1983-11-23-1775/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disse forskrifter trer i kraft 1. februar 1984. Fra samme tidspunkt oppheves kgl.res. av 7. mars 1969 om gebyr for godkjennelse og registrering av stemplingsmerker for gull- og sølvarbeider, og Industridepartementets forskrifter av 17. mars 1969 for registrering av stemplingsmerker.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Søknad om registrering av stemplingsmerke som er under behandling på tidspunktet for ikrafttredelse av disse forskrifter, behandles i henhold til forskrifter gitt 17. mars 1969 av Industridepartementet for registrering av stemplingsmerker vedrørende gull- og sølvarbeiders finhet.</article></article></main></body></html>