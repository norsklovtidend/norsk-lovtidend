<!DOCTYPE html><html lang="no"><head><title>Forskrift om representasjon av begge kjønn i statlige utvalg, styrer, råd, delegasjoner m.v. – regler om håndheving og rapportering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:29</dd><dt class="legacyID">Datokode</dt><dd class="legacyID">FOR-1983-07-22-1769</dd><dt class="dokid">DokumentID</dt><dd class="dokid">LTI/forskrift/1983-07-22-1769</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 26</dd><dt class="dateInForce">I kraft fra</dt><dd class="dateInForce">1983-08-01</dd><dt class="changesToDocuments">Endrer</dt><dd class="changesToDocuments"><ul><li>lov/1983-03-25-12/§21</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1978-06-09-45</li></ul></dd><dt class="dateOfPublication">Kunngjort</dt><dd class="dateOfPublication">1983-12-29</dd><dt class="title">Tittel</dt><dd class="title">Forskrift om representasjon av begge kjønn i statlige utvalg, styrer, råd, delegasjoner m.v. – regler om håndheving og rapportering.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 22. juli 1983 i medhold av lov om likestilling mellom kjønnene av 9. juni 1978 nr. 45, med siste endring ved lov av 25. mars 1983 nr. 12, § 21, 5. ledd. Fremmet av Forbruker- og administrasjonsdepartementet.</dd><dt class="refid">RefID</dt><dd class="refid">forskrift/1983-07-22-1769</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om representasjon av begge kjønn i statlige utvalg, styrer, råd, delegasjoner m.v. – regler om håndheving og rapportering.<ul class="tocSubUl"><li>§ 1. (Formål)</li><li>§ 2. (Forslag på kandidater til utvalg mv.)</li><li>§ 3. (Departementsoppnevnte utvalg mv. og utvalg mv. oppnevnt i statsråd)</li><li>§ 4. (Utvalg mv. oppnevnt av andre statlige organer)</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-07-22-1769" id="dokument"><h1>Forskrift om representasjon av begge kjønn i statlige utvalg, styrer, råd, delegasjoner m.v. – regler om håndheving og rapportering.</h1><article class="legalArticle" data-lovdata-URL="LTI/forskrift/1983-07-22-1769/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(Formål)</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse reglene skal sikre gjennomføringen av likestillingslovens § 21 ved oppnevninger av statlige utvalg, styrer, råd, delegasjoner mv.</article></article><article class="legalArticle" data-lovdata-URL="LTI/forskrift/1983-07-22-1769/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(Forslag på kandidater til utvalg mv.)</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Når departementet eller et annet statlig organ ber om forslag på kandidater til utvalg mv. fra organisasjoner/etater, skal det be om forslag som inneholder dobbelt så mange kandidater som organisasjonen/etaten skal være representert med, og like mange kvinner som menn.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Medlemmer og varamedlemmer regnes hver for seg.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Dersom organisasjonen/etaten ikke finner det mulig å foreslå like mange kvinner som menn, skal dette begrunnes nærmere overfor den oppnevnende myndighet.</article></article><article class="legalArticle" data-lovdata-URL="LTI/forskrift/1983-07-22-1769/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Departementsoppnevnte utvalg mv. og utvalg mv. oppnevnt i statsråd)</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Alle utvalg mv. som skal oppnevnes av et departement eller i statsråd skal innrapporteres til Forbruker- og administrasjonsdepartementet, som skal påse at utvalget mv. har fått en så lik fordeling av kvinner og menn som mulig. Dersom utvalget ikke har en tilfredsstillende kjønnssammensetning, må dette begrunnes.</article></article><article class="legalArticle" data-lovdata-URL="LTI/forskrift/1983-07-22-1769/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(Utvalg mv. oppnevnt av andre statlige organer)</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Utvalg mv. som skal oppnevnes av andre statlige organer, skal innrapporteres til det fagdepartement organet sorterer under. Fagdepartementet kan bestemme at innrapportering skal skje til et annet organ, sålenge dette organet er overordnet vedtaksorganet. § 3 gjelder tilsvarende.</article></article><article class="legalArticle" data-lovdata-URL="LTI/forskrift/1983-07-22-1769/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Oppnevning må ikke skje før etter innrapportering av utvalgets sammensetning. Rapporteringsplikten gjelder ved oppnevning av nye utvalg mv., gjenoppnevninger og suppleringer. Ved oppnevninger i statsråd skal det opplyses i foredraget at innrapportering har skjedd.</article></article><article class="legalArticle" data-lovdata-URL="LTI/forskrift/1983-07-22-1769/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disse bestemmelsene avløser kgl.res. av 19. november 1976 om regler for å sikre sterkere representasjon av kvinner i offentlige utvalg, styrer og råd m.v.</article> <article class="defaultP" margin-top="true">Ikrafttredelse:</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Denne forskrift trer i kraft 1. august 1983.</article></article></main></body></html>