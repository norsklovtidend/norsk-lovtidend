<!DOCTYPE html><html lang="no"><head><title>Forskrift om føring av manntall for fiskere, fangstmenn m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:57</dd><dt class="legacyID">Datokode</dt><dd class="legacyID">FOR-1983-09-26-1495</dd><dt class="dokid">DokumentID</dt><dd class="dokid">LTI/forskrift/1983-09-26-1495</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 20</dd><dt class="dateInForce">I kraft fra</dt><dd class="dateInForce">1983-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1982-06-11-42/§8</li></ul></dd><dt class="dateOfPublication">Kunngjort</dt><dd class="dateOfPublication">1983-10-20</dd><dt class="title">Tittel</dt><dd class="title">Forskrift om føring av manntall for fiskere, fangstmenn m.v.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 26. september 1983 i medhold av § 8 i lov av 11. juni 1982 om rettleiingstenesta i fiskerinæringa.</dd><dt class="refid">RefID</dt><dd class="refid">forskrift/1983-09-26-1495</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om føring av manntall for fiskere, fangstmenn m.v.<ul class="tocSubUl"><li>§ 1. Formål.</li><li>§ 2. Omfang.</li><li>§ 3. Manntallets organisering.</li><li>§ 4. Vilkår for opptak i manntallet – blad A.</li><li>§ 5. Vilkår for opptak i manntallet – blad B.</li><li>§ 6. Unntaksbestemmelser – blad B.</li><li>§ 7. Føring av manntallet.</li><li>§ 8. Hovedlisten.</li><li>§ 9. Tilleggslisten.</li><li>§ 10. Klage og omgjøring.</li><li>§ 11.</li><li>§ 12.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-09-26-1495" id="dokument"><h1>Forskrift om føring av manntall for fiskere, fangstmenn m.v.</h1><article class="legalArticle" data-lovdata-URL="LTI/forskrift/1983-09-26-1495/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fiskermanntallets formål er å sikre en registrering av alle som er bosatt i riket og som har saltvannsfiske eller dyrefangst i havet som næring til bruk bl.a. ved tilståelse av rettigheter eller støtteordninger for dem som helt eller delvis har fiske eller fangst som leveveg.</article></article><article class="legalArticle" data-lovdata-URL="LTI/forskrift/1983-09-26-1495/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omfang.</span></h2><article class="numberedLegalP" data-numerator="1" data-absoluteaddress="/paragraf/2/nummer/1/" id="paragraf-2-nummer-1">1. Følgende personer som er bosatt i kommunen og har fylt 15 år, har rett til å stå i fiskermanntallet:<article class="legalP" data-absoluteaddress="/paragraf/2/nummer/1/ledd/1/" id="paragraf-2-nummer-1-ledd-1">Fiskere og fangstmenn som har saltvannsfiske eller dyrefangst i havet som næring alene eller sammen med annen næring og som arbeider om bord. Dette gjelder også mannskap (herunder fører) på fiske- og fangstfartøy selv om vedkommende ikke deltar i selve fangsten. Norsk statsborgerskap kreves ikke. Det er et vilkår at fangsten foregår med fartøy innført i registeret over merkepliktige norske fiskefarkoster.</article></article><article class="numberedLegalP" data-numerator="2" data-absoluteaddress="/paragraf/2/nummer/2/" id="paragraf-2-nummer-2">2. Departementet kan i særlige tilfeller bestemme at en kommune skal være fritatt for oppsetting av fiskermanntall.</article><article class="numberedLegalP" data-numerator="3" data-absoluteaddress="/paragraf/2/nummer/3/" id="paragraf-2-nummer-3">3. Manntallet settes opp og legges ut hvert år innen 1. november og gjelder for det følgende kalenderår (manntallåret). Personer som ønsker å bli innført i manntallet i løpet av manntallåret, tas opp i manntallet så snart de gjør krav om det. For disse gjelder opptaket fra den dag kravet ble fremmet og ut manntallåret. Som hovedregel skal manntallføring skje i den kommunen hvor vedkommende er bosatt, hvis ikke praktiske hensyn taler for å manntallføre vedkommende i en annen kommune.</article></article><article class="legalArticle" data-lovdata-URL="LTI/forskrift/1983-09-26-1495/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Manntallets organisering.</span></h2><article class="numberedLegalP" data-numerator="1" data-absoluteaddress="/paragraf/3/nummer/1/" id="paragraf-3-nummer-1">1. Manntallet skal være organisert i to deler, blad A og blad B. Blad A skal være et register over personer som har fiske eller fangst som binæring. Blad B skal være et register over personer som har fiske eller fangst som hovednæring.</article><article class="numberedLegalP" data-numerator="2" data-absoluteaddress="/paragraf/3/nummer/2/" id="paragraf-3-nummer-2">2. Det skal føres to manntallslister som hver skal ha et blad A og et blad B. På hovedlisten føres alle som står i manntallet under forutsetning av at vedkommende må antas fortsatt å ha rett til å stå i manntallet i det kommende manntallår.<article class="legalP" data-absoluteaddress="/paragraf/3/nummer/2/ledd/1/" id="paragraf-3-nummer-2-ledd-1">På tilleggslisten føres personer som i løpet av manntallåret krever seg opptatt i manntallet.</article></article></article><article class="legalArticle" data-lovdata-URL="LTI/forskrift/1983-09-26-1495/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for opptak i manntallet – blad A.</span></h2><article class="numberedLegalP" data-numerator="1" data-absoluteaddress="/paragraf/4/nummer/1/" id="paragraf-4-nummer-1">1. For å bli opptatt på blad A kreves at vedkommende driver fiske yrkesmessig og antas å få en inntekt av fiske oppgitt til beskatning i kommende manntallår minst tilsvarende halvparten av folketrygdens grunnbeløp. Med inntekt av fiske oppgitt til beskatning menes det oppførte beløp i Oppgjørsskjema C, «trekkgrunnlag». For enefiskere menes 2/3 av sum brutto fangst («trekkgrunnlag 2»). Med i inntekt av fiske regnes også sykelønn, dagpenger under arbeidsløyse i fiske og minstelott. I tilfelle en ikke-enefisker har hatt spesielt store utgifter til redskaper, fartøy eller annet vedrørende fisket, kan fiskerinemnda etter søknad foreta en nærmere vurdering av den inntekt som skal legges til grunn ved eventuelt opptak i manntallet.</article><article class="numberedLegalP" data-numerator="2" data-absoluteaddress="/paragraf/4/nummer/2/" id="paragraf-4-nummer-2">2. Den som er beskjeftiget i full virksomhet i tillegg til fiske, kan ikke tas opp i manntallet uansett om inntektsvilkårene i nr. 1 i denne paragraf er oppfylt. Full virksomhet i annet yrke eller næring anses for å foreligge dersom inntekt overstiger 4 G (G= folketrygdens grunnbeløp) og/eller arbeidstid tilsvarer det som er normalt innen vedkommende yrke/næring. Med inntekt menes summen av brutto lønnsinntekt, netto næringsinntekt påplusset eventuelle fondsavsetninger, og kapitalinntekter. I denne sammenheng regnes ugradert alderspensjon som full virksomhet i tillegg til fiske. Den som er tilstått uførepensjon på grunnlag av hel ervervsuførhet, kan ikke tas opp i manntallet. Dette gjelder også når vedkommende senere tilstås alderspensjon.</article><article class="numberedLegalP" data-numerator="3" data-absoluteaddress="/paragraf/4/nummer/3/" id="paragraf-4-nummer-3">3. Uavhengig av denne paragrafs nr. 1 og 2 kan personer som mottar alderspensjon fra offentlig pensjons- eller trygdeordning, krigspensjon eller uførepensjon etter en uføregrad på 60 prosent eller høyere, og som har hatt fiske eller fangst som hovedbeskjeftigelse i 10 av de siste 20 år før overgang til trygd eller pensjon, tas opp på blad A, såfremt de ikke har inntekt som overstiger 4 G fra annet yrke eller næring (trygd eller pensjon unntatt) enn fiske. Når særlige forhold taler for det, kan unntaket også gjøres gjeldende for trygdede som i det vesentlige av sitt yrkesaktive liv har oppfylt vilkårene for å stå på manntallets blad B.<article class="legalP" data-absoluteaddress="/paragraf/4/nummer/3/ledd/1/" id="paragraf-4-nummer-3-ledd-1">Opptak etter denne bestemmelse gir likevel ikke rett til ytelser etter folketrygdlovens særbestemmelser om yrkesskade.</article></article></article><article class="legalArticle" data-lovdata-URL="LTI/forskrift/1983-09-26-1495/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår for opptak i manntallet – blad B.</span></h2><article class="numberedLegalP" data-numerator="1" data-absoluteaddress="/paragraf/5/nummer/1/" id="paragraf-5-nummer-1">1. For å bli opptatt på blad B kreves at vedkommende i kommende manntallår antas å få<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/nummer/1/punkt/1/" id="paragraf-5-nummer-1-punkt-1"><span class="data-originalId">a.</span><article class="legalP" data-absoluteaddress="/paragraf/5/nummer/1/punkt/1/ledd/1/" id="paragraf-5-nummer-1-punkt-1-ledd-1">minst 20 ukers fullbeskjeftigelse i fiske eller fangst – det kreves ikke at de 20 uker skal være sammenhengende sysselsetting – og</article></article></li><li data-li-identifier="b." data-name="b."><article class="listArticle" data-absoluteaddress="/paragraf/5/nummer/1/punkt/2/" id="paragraf-5-nummer-1-punkt-2"><span class="data-originalId">b.</span><article class="legalP" data-absoluteaddress="/paragraf/5/nummer/1/punkt/2/ledd/1/" id="paragraf-5-nummer-1-punkt-2-ledd-1">en inntekt av fiske eller fangst oppgitt til beskatning minst tilsvarende folketrygdens grunnbeløp. Med inntekt av fiske oppgitt til beskatning menes det oppførte beløp i Oppgjørsskjema C, «trekkgrunnlag». For enefiskere menes 2/3 av sum brutto fangst («trekkgrunnlag 2»). Med i inntekt av fiske regnes også sykelønn, dagpenger under arbeidsløyse i fiske, minstelott og statsandel av feriegodtgjøring. I tilfelle en ikke-enefisker har hatt spesielt store utgifter til redskaper, fartøy eller annet vedrørende fisket, kan fiskerinemnda etter søknad foreta en nærmere vurdering av den inntekt som skal legges til grunn ved eventuelt opptak i manntallet.</article></article></li></ul></article><article class="numberedLegalP" data-numerator="2" data-absoluteaddress="/paragraf/5/nummer/2/" id="paragraf-5-nummer-2">2. Den som er beskjeftiget i full virksomhet i tillegg til fiske, kan ikke tas opp i manntallet uansett om vilkårene i denne paragrafs nr. 1 a og b er oppfylt Full virksomhet i annet yrke eller næring anses å foreligge dersom inntekt overstiger 4 G (G= folketrygdens grunnbeløp) og/eller arbeidstid tilsvarer det som er normalt innen vedkommende yrke/næring. Med inntekt menes summen av brutto lønnsinntekt, netto næringsinntekt påplusset eventuelle fondsavsetninger, og kapitalinntekter. I tillegg må inntekt av fiske utgjøre minst 60 prosent av den samlede inntekt. I denne sammenheng regnes ugradert alderspensjon som full virksomhet i tillegg til fiske.</article><article class="numberedLegalP" data-numerator="3" data-absoluteaddress="/paragraf/5/nummer/3/" id="paragraf-5-nummer-3">3. Personer som mottar uføretrygd etter en uføregrad høyere enn 60 prosent, kan ikke tas opp på blad B.</article></article><article class="legalArticle" data-lovdata-URL="LTI/forskrift/1983-09-26-1495/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntaksbestemmelser – blad B.</span></h2><article class="numberedLegalP" data-numerator="1" data-absoluteaddress="/paragraf/6/nummer/1/" id="paragraf-6-nummer-1">1. Det kan gjøres unntak fra § 5 nr. 1 og 2 for personlig fiskebåtreder eller korresponderende reder og for den som på grunn av tillitsverv er forhindret fra å drive fiske eller fangst i samme utstrekning som tidligere. Det er et vilkår at vedkommende har vært registrert på blad B i det foregående år. Ved sysselsetting ombord under 12 uker og/eller inntekt av fiske eller fangst mindre enn halvparten av folketrygdens grunnbeløp, kan fortsatt oppføring i fiskermanntallet bare skje med forbehold av Fiskeridirektørens samtykke.</article><article class="numberedLegalP" data-numerator="2" data-absoluteaddress="/paragraf/6/nummer/2/" id="paragraf-6-nummer-2">2. Det kan gjøres unntak fra § 5 nr. 1 og 2 for den som har fylt 60 år og har hatt fiske eller fangst som hovednæring i minst de 10 siste foregående år, dersom det etter en samlet vurdering av vedkommende ervervsforhold synes rimelig.<article class="legalP" data-absoluteaddress="/paragraf/6/nummer/2/ledd/1/" id="paragraf-6-nummer-2-ledd-1">Det er et vilkår at inntekt av fiske eller fangst utgjør minst halvparten av folketrygdens grunnbeløp.</article></article><article class="numberedLegalP" data-numerator="3" data-absoluteaddress="/paragraf/6/nummer/3/" id="paragraf-6-nummer-3">3. Det kan gjøres unntak fra § 5 nr. 1 og 2 for den som har hatt fiske eller fangst som hovednæring i de 10 siste foregående år og som har blitt tilstått uførepensjon etter en uføregrad på 60 prosent eller lavere dersom det etter en samlet vurdering av vedkommendes ervervsforhold synes rimelig.<article class="legalP" data-absoluteaddress="/paragraf/6/nummer/3/ledd/1/" id="paragraf-6-nummer-3-ledd-1">Det er et vilkår at inntekten av fiske eller fangst utgjør minst halvparten av folketrygdens grunnbeløp.</article></article><article class="numberedLegalP" data-numerator="4" data-absoluteaddress="/paragraf/6/nummer/4/" id="paragraf-6-nummer-4">4. Det kan gjøres unntak fra § 5 nr. 1 for den som står på blad B det foregående år som på grunn av omsorgsforpliktelser eller andre særlige forhold midlertidig ikke oppfyller kravet til driftstid og inntekt av fiske.<article class="legalP" data-absoluteaddress="/paragraf/6/nummer/4/ledd/1/" id="paragraf-6-nummer-4-ledd-1">Opptak etter denne bestemmelse gir likevel ikke rett til sykepenger etter folketrygdlovens særbestemmelser for fiskere. Det samme gjelder ytelser etter folketrygdlovens særbestemmelser om yrkesskade.</article></article></article><article class="legalArticle" data-lovdata-URL="LTI/forskrift/1983-09-26-1495/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Føring av manntallet.</span></h2><article class="numberedLegalP" data-numerator="1" data-absoluteaddress="/paragraf/7/nummer/1/" id="paragraf-7-nummer-1">1. Fiskerinemnda har ansvaret for føring av manntallet. Trygdesjefen eller den han bemyndiger tiltrer fiskerinemnda som medlem under behandling av manntallsaker dersom trygdesjefen eller fiskerinemnda ønsker det. Trygdesjefen eller den han bemyndiger, skal tiltre nemnda under den årlige rullering av manntallet.</article><article class="numberedLegalP" data-numerator="2" data-absoluteaddress="/paragraf/7/nummer/2/" id="paragraf-7-nummer-2">2. Det daglige arbeid med manntallføringen skal utføres av fiskerirettleder hvor dette finnes. I andre tilfeller velger nemnda hvem som skal utføre det daglige arbeid. Saker som frembyr tvil, skal legges fram for nemnda. Nemnda er vedtaksfør når formannen eller varaformannen og minst halvparten av nemndas medlemmer er tilstede.</article><article class="numberedLegalP" data-numerator="3" data-absoluteaddress="/paragraf/7/nummer/3/" id="paragraf-7-nummer-3">3. Fiskeridirektoratet fører et sentralregister.</article><article class="numberedLegalP" data-numerator="4" data-absoluteaddress="/paragraf/7/nummer/4/" id="paragraf-7-nummer-4">4. Fiskeridepartementet kan fastsette nærmerere retningslinjer for nemndas organisasjon og virksomhet for så vidt angår føring av manntallet.</article></article><article class="legalArticle" data-lovdata-URL="LTI/forskrift/1983-09-26-1495/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Hovedlisten.</span></h2><article class="numberedLegalP" data-numerator="1" data-absoluteaddress="/paragraf/8/nummer/1/" id="paragraf-8-nummer-1">1. Hovedlisten settes opp og legges ut innen 1. november hvert år. Kunngjøring om at manntallet er oppsatt og utlagt gis i dagspressen og ved oppslag på sentrale steder senest 1. november. Listen skal være påført opplysninger om klagerett og klagefrist.<article class="legalP" data-absoluteaddress="/paragraf/8/nummer/1/ledd/1/" id="paragraf-8-nummer-1-ledd-1">På denne listen føres alle som står i manntallet dersom vedkommende må antas å ha rett til å stå i manntallet i kommunen også i det kommende manntallår. I vurderingen skal bl.a. de siste års inntektsforhold legges til grunn.</article><article class="legalP" data-absoluteaddress="/paragraf/8/nummer/1/ledd/2/" id="paragraf-8-nummer-1-ledd-2">I manntallslisten skal det avmerkes spesielt hvem som er tatt opp etter unntaksbestemmelsene og hvilken bestemmelse som er brukt i hvert enkelt tilfelle.</article></article><article class="numberedLegalP" data-numerator="2" data-absoluteaddress="/paragraf/8/nummer/2/" id="paragraf-8-nummer-2">2. Det skal gis skriftlig melding med opplysninger om klagerett og klagefrist til den som<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/8/nummer/2/punkt/1/" id="paragraf-8-nummer-2-punkt-1"><span class="data-originalId">a.</span><article class="legalP" data-absoluteaddress="/paragraf/8/nummer/2/punkt/1/ledd/1/" id="paragraf-8-nummer-2-punkt-1-ledd-1">føres på hovedlisten for første gang</article></article></li><li data-li-identifier="b." data-name="b."><article class="listArticle" data-absoluteaddress="/paragraf/8/nummer/2/punkt/2/" id="paragraf-8-nummer-2-punkt-2"><span class="data-originalId">b.</span><article class="legalP" data-absoluteaddress="/paragraf/8/nummer/2/punkt/2/ledd/1/" id="paragraf-8-nummer-2-punkt-2-ledd-1">føres over fra blad A til blad B eller omvendt</article></article></li><li data-li-identifier="c." data-name="c."><article class="listArticle" data-absoluteaddress="/paragraf/8/nummer/2/punkt/3/" id="paragraf-8-nummer-2-punkt-3"><span class="data-originalId">c.</span><article class="legalP" data-absoluteaddress="/paragraf/8/nummer/2/punkt/3/ledd/1/" id="paragraf-8-nummer-2-punkt-3-ledd-1">strykes fra manntallet fordi vedkommende ikke lenger antas å ha rett til å stå i manntallet i kommunen. Hvis vedkommende er flyttet fra kommunen, er melding ikke nødvendig. Er det nye oppholdssted kjent, skal fiskerinemnda der gis flyttemelding.</article></article></li></ul></article><article class="numberedLegalP" data-numerator="3" data-absoluteaddress="/paragraf/8/nummer/3/" id="paragraf-8-nummer-3">3. Innen 31. desember samme år, som er siste dag for klagebehandlingen, jf. § 10 nr. 1, skal nemnda sende en avskrift av hovedlisten til trygdekontoret og Fiskeridirektøren. Avskriften skal være bekreftet av og påført erklæring fra nemnda om at listen har vært satt opp og lagt ut etter kunngjøring i samsvar med disse forskrifter.</article></article><article class="legalArticle" data-lovdata-URL="LTI/forskrift/1983-09-26-1495/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilleggslisten.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/9/punkt/1/" id="paragraf-9-punkt-1"><span class="data-originalId">1.</span><article class="legalP" data-absoluteaddress="/paragraf/9/punkt/1/ledd/1/" id="paragraf-9-punkt-1-ledd-1">Tilleggslisten nyttes til innføring av personer som i løpet av manntallåret krever å bli tatt opp i manntallet. I tvilstilfelle skal saken legges fram for nemnda. Alle avgjørelser skal refereres for nemnda i første møte.</article></article></li></ul><article class="legalP" data-absoluteaddress="/paragraf/9/ledd/1/" id="paragraf-9-ledd-1">Godkjente innføringer skal ha virkning fra den dag opptak ble krevd.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Fiskerinemnda kan i spesielle tilfeller, dersom aktivitet i fiske kan dokumenteres, tilbakedatere et opptak på tilleggslisten med inntil 1 måned fra den dato opptak ble krevd. Tilbakedatering utover 1 måned og inntil 1. januar i det foregående manntallår avgjøres av Fiskeridirektøren.</article><article class="numberedLegalP" data-numerator="2" data-absoluteaddress="/paragraf/9/nummer/1/" id="paragraf-9-nummer-1">2. Skriftlig melding om vedtaket sendes straks til den som har krevd opptak med opplysning om klagerett og klagefrist.<article class="legalP" data-absoluteaddress="/paragraf/9/nummer/1/ledd/1/" id="paragraf-9-nummer-1-ledd-1">Melding om opptak sendes også til trygdekontoret og Fiskeridirektøren. På tilleggslisten og i meldingen om opptak skal det avmerkes spesielt hvem som er tatt opp etter unntaksbestemmelsene og hvilken slik bestemmelse som er nyttet.</article></article></article><article class="legalArticle" data-lovdata-URL="LTI/forskrift/1983-09-26-1495/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage og omgjøring.</span></h2><article class="numberedLegalP" data-numerator="1" data-absoluteaddress="/paragraf/10/nummer/1/" id="paragraf-10-nummer-1">1. Klage vedrørende hovedlisten.<article class="legalP" data-absoluteaddress="/paragraf/10/nummer/1/ledd/1/" id="paragraf-10-nummer-1-ledd-1">Den som mener at han ved en feil er blitt tatt opp, nektet tatt opp eller strøket i manntallets hovedliste, eller ført feil på blad A eller B, kan klage skriftlig til fiskerinemnda, jf. § 28, tredje ledd i lov av 10. februar 1967 om behandlingsmåten i forvaltningssaker. Klagen må være grunngitt og kommet fram til manntallføreren innen 30. november samme år. Klager som kommer inn senere, skal avvises. Vedkommende kan i tilfelle reise krav om å bli tatt opp på tilleggslisten.</article><article class="legalP" data-absoluteaddress="/paragraf/10/nummer/1/ledd/2/" id="paragraf-10-nummer-1-ledd-2">Klagene behandles og avgjøres deretter av nemnda i tiden 1.-31. desember. Skriftlig melding om nemndas vedtak sendes straks til klageren.</article><article class="legalP" data-absoluteaddress="/paragraf/10/nummer/1/ledd/3/" id="paragraf-10-nummer-1-ledd-3">Tas ikke klagen til følge, skal nemnda sende saken tjenesteveg til Fiskeridirektøren. Klagen behandles og avgjøres av Fiskeridirektøren.</article></article><article class="numberedLegalP" data-numerator="2" data-absoluteaddress="/paragraf/10/nummer/2/" id="paragraf-10-nummer-2">2. Klage vedrørende tilleggslisten.<article class="legalP" data-absoluteaddress="/paragraf/10/nummer/2/ledd/1/" id="paragraf-10-nummer-2-ledd-1">Den som mener at han ved en feil er nektet tatt opp i manntallets tilleggsliste, eller ført feil på blad A eller B, kan klage skriftlig til fiskerinemnda. Klagen må være grunngitt og kommet fram til manntallføreren innen tre uker etter at underretning om vedtaket er mottatt. Klager som kommer inn senere, skal avvises. Klagen behandles og avgjøres deretter av nemnda. Skriftlig melding om nemndas vedtak sendes straks til klageren.</article><article class="legalP" data-absoluteaddress="/paragraf/10/nummer/2/ledd/2/" id="paragraf-10-nummer-2-ledd-2">Tas ikke klagen til følge, skal nemnda sende saken tjenesteveg til Fiskeridirektøren. Klagen behandles og avgjøres av Fiskeridirektøren.</article></article><article class="numberedLegalP" data-numerator="3" data-absoluteaddress="/paragraf/10/nummer/3/" id="paragraf-10-nummer-3">3. Omgjøring av vedtak uten klage.<article class="legalP" data-absoluteaddress="/paragraf/10/nummer/3/ledd/1/" id="paragraf-10-nummer-3-ledd-1">Fiskeridirektøren kan av eget tiltak eller etter henvendelse fra manntallfører eller et av nemndas medlemmer ta et vedtak av fiskerinemnda opp til overprøving og i tilfelle omgjøring. Dersom det er tale om å endre et vedtak til skade for en part, må melding om at vedtaket vil bli overprøvd sendes vedkommende og fiskerinemnda skriftlig innen 3- tre – uker etter at det ble sendt melding om vedtaket. Melding om at vedtaket er omgjort, må sendes vedkommende innen 3 -tre – måneder etter samme tidspunkt.</article><article class="legalP" data-absoluteaddress="/paragraf/10/nummer/3/ledd/2/" id="paragraf-10-nummer-3-ledd-2">Dersom en person er tatt opp i manntallet (på blad A eller B) på grunnlag av uriktige eller ufullstendige opplysninger fra vedkommende, kan fiskerinemnda omgjøre vedtaket om å ta vedkommende opp i manntallet eller føre vedkommende over fra blad B til blad A. Melding om at vedtaket kan bli omgjort, må sendes vedkommende innen 3- tre – uker etter at det ble sendt melding om vedtaket. Melding om at vedtaket er omgjort, må sendes vedkommende. Fiskeridirektøren og trygdekontoret innen 3 – tre – måneder etter samme tidspunkt.</article></article></article><article class="legalArticle" data-lovdata-URL="LTI/forskrift/1983-09-26-1495/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Fiskeridepartementet kan gi nærmere bestemmelser om gjennomføring av disse forskrifter.</article></article><article class="legalArticle" data-lovdata-URL="LTI/forskrift/1983-09-26-1495/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Disse forskrifter trer i kraft 1. november 1983. Samtidig oppheves forskrifter om føring av manntall for fiskere, fangstmenn m.v. fastsatt ved kgl.res. 20. august 1982, endret ved kgl.res. 26. november 1982.</article></article></main></body></html>