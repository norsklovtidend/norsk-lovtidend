<!DOCTYPE html><html lang="no"><head><title>Lov om endringer i lov om Guld- og Sølvarbeiders Finhed og Stempling m.v. av 6. juni 1891 nr. 2 og i straffeloven av 22. mai 1902 nr. 10.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:11</dd><dt class="legacyID">Datokode</dt><dd class="legacyID">LOV-1983-01-07-1</dd><dt class="dokid">DokumentID</dt><dd class="dokid">LTI/lov/1983-01-07-1</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 1</dd><dt class="dateInForce">I kraft fra</dt><dd class="dateInForce">1983-03-02</dd><dt class="changesToDocuments">Endrer</dt><dd class="changesToDocuments"><ul><li>lov/1891-06-06-2</li><li>lov/1902-05-22-10</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-02-02</dd><dt class="titleShort">Korttittel</dt><dd class="titleShort">Endringslov om Guld- og Sølvarbeider</dd><dt class="title">Tittel</dt><dd class="title">Lov om endringer i lov om Guld- og Sølvarbeiders Finhed og Stempling m.v. av 6. juni 1891 nr. 2 og i straffeloven av 22. mai 1902 nr. 10.</dd><dt class="miscInformation">Annet om dokumentet</dt><dd class="miscInformation">Ot.prp.nr.4 (1982–1983), Innst.O.nr.23 (1982–1983) og Besl.O.nr.31 (1982–1983). Odels- og Lagtingsvedtak hhv. 9. og 14. desember 1982. Fremmet av Forbruker- og administrasjonsdepartementet.</dd><dt class="refid">RefID</dt><dd class="refid">lov/1983-01-07-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om Guld- og Sølvarbeiders Finhed og Stempling m.v. av 6. juni 1891 nr. 2 og i straffeloven av 22. mai 1902 nr. 10.<ul class="tocSubUl"><li>I.</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/1983-01-07-1" id="dokument"><h1>Lov om endringer i lov om Guld- og Sølvarbeiders Finhed og Stempling m.v. av 6. juni 1891 nr. 2 og i straffeloven av 22. mai 1902 nr. 10.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1983-01-07-1/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 6. juni 1891 nr. 2 om Guld- og Sølvarbeiders Finhed og Stempling m.v. gjøres følgende endringer:</article> <article class="defaultP" margin-top="true">Lovens tittel skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Lov om Guld-, Sølv- og Platinavarers Finhed og Stempling m.v.</article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det skal være tilladt at forfærdige og forhandle Guld-, Sølv- og Platinavarer af hvilkensomhelst Finhed (Gehalt).</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Finheden behøver i intet Tilfælde at angives paa varen. Saadan Angivelse skal alene være tilladt, hvor varen, eller om den bestaar af flere Dele, hver enkelt af disse indeholder, hvis det er en vare av gull, mindst 585 Tusendele rent Guld, hvis det er en vare av sølv, mindst 830 Tusendele rent Sølv og hvis det er en vare av platina minst 950 tusendeler rent platina.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Kongen kan gi nærmere forskrifter om hvordan finheten skal bestemmes, om stempling av varer og om bruk av loddemetall m.v. Kongen kan videre gi forskrifter om betegnelser og stempling m.v. av varer sammensatt av gull, sølv eller platina eller varer sammensatt av slikt metall og annet materiale.</article> <article class="defaultP" margin-top="true">§ 3 første ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Guld-, Sølv og platinavarer, paa hvilke Finheden angives, maa ikke indvendig være fyldt med andre metalliske Stoffe eller indeholde nogen Del af andet Metal, som ikke er synlig ved en udvendig Besigtigelse af Gjenstanden, eller som ved Forgyldning, Forsølvning eller paa anden Maade er givet et Udseende, der kan fremkalde Forvexling.</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Hvis en vare finhetsstemples, skal den også samtidig stemples med et ansvarsmerke med mindre dette er praktisk umulig. Kongen gir nærmere forskrifter om slike stemplinger og om registrering av ansvarsmerker. Kongen kan herunder bestemme at det skal betales avgift for registrering av ansvarsmerker.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Stemplingen behøver i intet Tilfælde at skje ved Guardein (§ 6). Foretages den af saadan, skal han tillige paatrykke sit eget, af Kongen bestemte Mærke.</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">På Guld-, Sølv- og platinavarer, der efter foranstaaende Bestemmelser ikke maa forsynes med Finhedsstempel, maa heller ikke være anbragt noget Stempel, der er egnet til at forvexles med det efter § 4 foreskrevne.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Hvad der om saadanne varer er bestemt, skal også gjælde pletterede og andre guld-, sølv- eller platinalignende Gjenstande.</article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Det opprettes en Edelmetallkontroll med Edelmetallguardeinen som leder.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Edelmetallguardeinen utfører kontroll med varer som går inn under loven. Enhver plikter å gi Edelmetallguardeinen de opplysninger han trenger for å kune utføre sine gjøremål etter loven. Edelmetallguardeinen skal ha rett til fri adgang til bygning, lager, område. transportmiddel m.v. for gjennomføring av kontroller og uttak av prøver.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Kongen oppnevner styre for Edelmetallkontrollen, på 3 medlemmer der bransjen og forbrukerne er representert. Kongen gir nærmere forskrifter om styrets og Edelmetallguardeinens organisasjon og virksomhet.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Edelmetallkontrollen er en selvfinansiert institusjon. Kongen fastsetter hvilke avgifter som skal betales til Edelmetallkontrollen og gir regler om deres beregning og oppkreving.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Kongen kan gjøre unntak fra bestemmelsene i denne lov dersom dette er nødvendig av hensyn til overenskomst med annen stat eller internasjonalt økonomisk samarbeid.</article> <article class="defaultP" margin-top="true">Nåværende § 9 blir ny § 8.</article> <article class="defaultP" margin-top="true">Nåværende § 10 blir ny § 9.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1983-01-07-1/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I straffeloven 22. mai 1902 nr. 10 skal § 375 lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Med bøder eller med Fængsel indtil 6 Maaneder straffes den, som gjør sig skyldig i ulovlig stempling av varer av gull, sølv eller andre metaller, eller som falholder ulovlig stemplede metallvarer.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1983-01-07-1/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Loven her trer i kraft fra det tidspunkt Kongen bestemmer.</article></section></main></body></html>