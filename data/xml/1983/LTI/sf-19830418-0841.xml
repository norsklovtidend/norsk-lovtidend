<!DOCTYPE html><html lang="no"><head><title>Forskrift for kompensasjon for tap av rett til bensinmerker i 1983.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:06</dd><dt class="legacyID">Datokode</dt><dd class="legacyID">FOR-1983-04-18-841</dd><dt class="dokid">DokumentID</dt><dd class="dokid">LTI/forskrift/1983-04-18-841</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 9</dd><dt class="dateInForce">I kraft fra</dt><dd class="dateInForce">1983-04-18</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-05-04</dd><dt class="title">Tittel</dt><dd class="title">Forskrift for kompensasjon for tap av rett til bensinmerker i 1983.</dd><dt class="refid">RefID</dt><dd class="refid">forskrift/1983-04-18-841</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for kompensasjon for tap av rett til bensinmerker i 1983.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-04-18-841" id="dokument"><h1>Forskrift for kompensasjon for tap av rett til bensinmerker i 1983.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 18. april 1983, i medhold av § 6 i avtale av 21. desember 1982 mellom Norges Fiskarlag og Forbruker- og administrasjonsdepartementet om fordeling av støttetiltak til fiskerinæringen for 1983 innenfor den ramme som ble fastsatt ved Stortingets vedtak av 14. desember 1982, fastsatt følgende forskrifter:</article><article class="legalArticle" data-lovdata-URL="LTI/forskrift/1983-04-18-841/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det kan for året 1983 brukes inntil 10 mill. kroner for å kompensere for tap av bortfall av avgiftsfri bensin til fiskere og fangstmenn.</article></article><article class="legalArticle" data-lovdata-URL="LTI/forskrift/1983-04-18-841/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">a.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">For å få utbetalt kompensasjon må båteier/høvedsmann være innført i fiskarmanntallets blad B eller A.</article><article class="legalP" data-absoluteaddress="/paragraf/2/punkt/1/ledd/2/" id="paragraf-2-punkt-1-ledd-2">Det ytes inntil kr 100,- pr. driftsuke og maksimalt kr 3.000, – pr. år i driftstilskudd. Dersom totalbeløpet nevnt i § 1 ikke strekker til blir ukesatsen redusert forholdsvis.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">b.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">For fiskere og fangstmenn med alderspensjon fra folketrygden ytes et beløp på kr 480,- for året 1983, når vedkommende har hatt fiske eller fangst til yrke i de siste 10 år før fylte 67 år. Likeledes kan fiskere og fangstmenn med uføretrygd fra folketrygden få kr 480,- i 1983, hvis vedkommende var manntallsført i fiskarmanntallet på det tidspunkt skaden eller sykdommen oppsto.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">c.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Dersom totalbeløpet nevnt i § 1 ikke blir brukt opp med de fastlagte satser kan det resterende etter nærmere drøftinger disponeres av Fiskeridepartementet og Norges Fiskarlag i fellesskap til liknende formål.</article></article></li></ul></article><article class="legalArticle" data-lovdata-URL="LTI/forskrift/1983-04-18-841/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Søknad om kompensasjon for 1983 sendes på fastlagt skjema til Fiskernes Gjensidige Ulykkestrygdelag, postboks 519, 7001 Trondheim, som administrerer ordningen og utbetaler beløpet. Fiskere og fangstmenn må søke etterskuddsvis og innen 15. januar 1984 for hele året 1983. Pensjonister og uføretrygdede kan søke i løpet av 1983 og senest innen 15. januar 1984.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Søknader poststemplet etter 15. januar 1984 vil bli avslått og returnert ubehandlet.</article></article><article class="legalArticle" data-lovdata-URL="LTI/forskrift/1983-04-18-841/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridepartementet er klageinstans jf. forvaltningsloven av 10. februar 1967.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Eventuelle klager sendes til F.G.U. som forbereder klagen. Å gi uriktige opplysninger som fører til for mye utbetaling kan medføre straffansvar, og retten til tilskudd etter disse forskrifter kan falle bort.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Enhver som søker om tilskudd anses å ha samtykket i nødvendig kontroll fra F.G.U. og offentlig myndighet.</article></article><article class="legalArticle" data-lovdata-URL="LTI/forskrift/1983-04-18-841/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">a.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Kompensasjon for tap av rett til bensinmerker regnes som skattemessig inntekt. F.G.U. innberetter utbetaling av kompensasjon til skattemyndighetene etter kalenderårets utgang.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">b)</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Fiskernes organisasjoner og F.G.U. påtar seg å gi nødvendig informasjon til fiskerne.</article></article></li></ul></article><article class="legalArticle" data-lovdata-URL="LTI/forskrift/1983-04-18-841/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disse forskrifter trer i kraft straks.</article></article></main></body></html>