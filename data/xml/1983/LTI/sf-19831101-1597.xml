<!DOCTYPE html><html lang="no"><head><title>Forskrift om gjennomføring av utførselsreguleringen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:40</dd><dt class="legacyID">Datokode</dt><dd class="legacyID">FOR-1983-11-01-1597</dd><dt class="dokid">DokumentID</dt><dd class="dokid">LTI/forskrift/1983-11-01-1597</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 22</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1946-12-13-30/§4</li><li>forskrift/1947-12-12-9179</li></ul></dd><dt class="dateOfPublication">Kunngjort</dt><dd class="dateOfPublication">1983-11-21</dd><dt class="title">Tittel</dt><dd class="title">Forskrift om gjennomføring av utførselsreguleringen.</dd><dt class="refid">RefID</dt><dd class="refid">forskrift/1983-11-01-1597</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av utførselsreguleringen.<ul class="tocSubUl"><li>Generelle forskrifter.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>Søknad om utførselslisens.<ul class="tocSubUl"><li>§ 5.</li></ul></li><li>Utførselslisens.<ul class="tocSubUl"><li>§ 6.</li><li>§ 7.</li><li>§ 8.</li></ul></li><li>Endring, annulering og tap av utførselslisens.<ul class="tocSubUl"><li>§ 9.</li><li>§ 10.</li><li>§ 11.</li></ul></li><li>Kontroll av utførselslisenser.<ul class="tocSubUl"><li>§ 12.</li><li>§ 13.</li><li>§ 14.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1983-11-01-1597" id="dokument"><h1>Forskrift om gjennomføring av utførselsreguleringen.</h1><article class="legalP" data-absoluteaddress="/ledd/1/" id="ledd-1">Handelsdepartementet har 1. november 1983, i medhold av mellombels lov om utførsleforbod av 13. desember 1946 nr. 30 § 4, jf. kgl.res. av 12. desember 1947 II, punkt 1, fastsatt følgende forskrifter:</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-11-01-1597/KAPITTEL_1" data-partID="k1"><h2>Generelle forskrifter.</h2><article class="legalArticle" data-lovdata-URL="LTI/forskrift/1983-11-01-1597/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Ved utførsel av visse varer kreves det tillatelse (utførselslisens) fra Handelsdepartementet. Lisensplikten gjelder også ved utførsel av slike varer fra lager for ufortollede varer.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Departementet utarbeider lister over disse varer. Listene inneholder vareslag og posisjons- eller varenummer i samsvar med Tolltariffen.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Handelsdepartementet avgjør i tvilstilfeller om en vare er lisenspliktig eller ikke. Handelsdepartementet kan foreta endringer i varelisten.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Levering av varer til den norske del av kontinentalsokkelen og til norske fartøyer herunder luftfartøyer, i utenriks fart, anses ikke som utførsel i disse forskrifter.</article></article><article class="legalArticle" data-lovdata-URL="LTI/forskrift/1983-11-01-1597/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Varer som ikke er lisenspliktige i henhold til varelistene nevnt i § 1, kan utføres uten særskilt tillatelse fra Handelsdepartementet.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Varer hvis hovedfunksjon er militær og som er tydelig tilvirket og bestemt for militært bruk, er lisenspliktige ved utførsel, selv om varene ikke er ført opp på listen over lisenspliktige varer.</article></article><article class="legalArticle" data-lovdata-URL="LTI/forskrift/1983-11-01-1597/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Forhold som at bindende avtaler er inngått eller at betaling er mottatt kan ikke påberopes for å få søknad om utførselslisens innvilget.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Ved salg av lisenspliktige varer til utlandet må det derfor tas forbehold om at søknad om utførselslisens vil bli innvilget.</article></article><article class="legalArticle" data-lovdata-URL="LTI/forskrift/1983-11-01-1597/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Unntatt fra lisensplikten i § 1 er:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/4/ledd/1/punkt/1/" id="kapittel-1-paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/4/ledd/1/punkt/1/ledd/1/" id="kapittel-1-paragraf-4-ledd-1-punkt-1-ledd-1">Varer til en verdi av inntil kr 2.000,- pr. sending. Unntaket gjelder bare enkeltforsendelser. Unntaket gjelder ikke utførsel av våpen, våpendeler og ammunisjon. Gratisprøver av slike varer kan utføres uten tillatelse dersom verdien ikke overstiger kr 500,-,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/4/ledd/1/punkt/2/" id="kapittel-1-paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/4/ledd/1/punkt/2/ledd/1/" id="kapittel-1-paragraf-4-ledd-1-punkt-2-ledd-1">yrkesutstyr som av eksportøren skal brukes midlertidig i utlandet og som senere skal gjeninnføres til Norge,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/4/ledd/1/punkt/3/" id="kapittel-1-paragraf-4-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/4/ledd/1/punkt/3/ledd/1/" id="kapittel-1-paragraf-4-ledd-1-punkt-3-ledd-1">redningsutstyr og oljevernutstyr som utføres i forbindelse med hjelpeaksjoner,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/4/ledd/1/punkt/4/" id="kapittel-1-paragraf-4-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/4/ledd/1/punkt/4/ledd/1/" id="kapittel-1-paragraf-4-ledd-1-punkt-4-ledd-1">varer i direkte transitt. Unntaket gjelder ikke våpen, ammunisjon og annet krigsutstyr,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/4/ledd/1/punkt/5/" id="kapittel-1-paragraf-4-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/1/paragraf/4/ledd/1/punkt/5/ledd/1/" id="kapittel-1-paragraf-4-ledd-1-punkt-5-ledd-1">varer til bruk for den norske befolkning og til norske bedrifter på Svalbard og Jan Mayen.</article></article></li></ul></article></article></section><section class="section" data-name="kapS" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-11-01-1597/KAPITTEL_2" data-partID="k2"><h2>Søknad om utførselslisens.</h2><article class="legalArticle" data-lovdata-URL="LTI/forskrift/1983-11-01-1597/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Handelsdepartementets tillatelse til utførsel av varer som er ført opp på de varelistene som er nevnt i § 1, gis i form av utførselslisens etter søknad på fastsatt skjemasett.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Eksportøren plikter å legge fram alle opplysninger og den dokumentasjon som Handelsdepartementet finner nødvendig for behandling av søknaden.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Søknaden skal være undertegnet av eksportøren eller den som har fullmakt til å handle på eksportørens vegne.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-11-01-1597/KAPITTEL_3" data-partID="k3"><h2>Utførselslisens.</h2><article class="legalArticle" data-lovdata-URL="LTI/forskrift/1983-11-01-1597/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Utførselslisens kan ikke overdras til andre uten etter tillatelse fra Handelsdepartementet.</article></article><article class="legalArticle" data-lovdata-URL="LTI/forskrift/1983-11-01-1597/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Utførselslisens skal legges fram for tollvesenet i original (ikke fotokopi e.l.).</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Eksportøren skal påse:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/2/punkt/1/" id="kapittel-3-paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/2/punkt/1/ledd/1/" id="kapittel-3-paragraf-2-ledd-2-punkt-1-ledd-1">at de varer som deklareres er i samsvar med innvilget lisens,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/2/punkt/2/" id="kapittel-3-paragraf-2-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/2/punkt/2/ledd/1/" id="kapittel-3-paragraf-2-ledd-2-punkt-2-ledd-1">at det vareparti som deklareres er angitt til forsendelse til det bestemmelsesland som framgår av lisensen,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/2/punkt/3/" id="kapittel-3-paragraf-2-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/2/punkt/3/ledd/1/" id="kapittel-3-paragraf-2-ledd-2-punkt-3-ledd-1">at det vareparti som deklareres ikke overstiger det kvantum lisensen er innvilget for,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/2/punkt/4/" id="kapittel-3-paragraf-2-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/2/punkt/4/ledd/1/" id="kapittel-3-paragraf-2-ledd-2-punkt-4-ledd-1">at utførselen skjer innen den gyldighetsfrist som er satt i lisensen,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/2/punkt/5/" id="kapittel-3-paragraf-2-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/2/punkt/5/ledd/1/" id="kapittel-3-paragraf-2-ledd-2-punkt-5-ledd-1">at særlige vilkår som er satt i lisensen er oppfylt.</article></article></li></ul></article></article><article class="legalArticle" data-lovdata-URL="LTI/forskrift/1983-11-01-1597/§8" data-name="§8" data-partID="§8" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Tollvesenet skriver av på lisensen det kvantum som blir utført, samt angir utførselsdatoen. Blir de varer lisensen er innvilget for utført i flere sendinger må det påses at disse tilsammen ikke overstiger det kvantum lisensen er innvilget for.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Tollvesenet tilbakeleverer utførselslisensen til eksportøren etter at avskrivningen er foretatt.</article></article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1983-11-01-1597/KAPITTEL_4" data-partID="k4"><h2>Endring, annulering og tap av utførselslisens.</h2><article class="legalArticle" data-lovdata-URL="LTI/forskrift/1983-11-01-1597/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Ved søknad om forlengelse av lisensens gyldighetsfrist skal originallisensen sendes Handelsdepartementet med angivelse av grunnen til at fristen ønskes forlenget. Det samme gjelder søknad om endring av kvantum. Søknaden sendes inn i form av brev.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Tilføyelser, strykninger og andre rettelser på en utførselslisens kan bare foretas av Handelsdepartementet.</article></article><article class="legalArticle" data-lovdata-URL="LTI/forskrift/1983-11-01-1597/§10" data-name="§10" data-partID="§10" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Dersom en innvilget utførselslisens ikke nyttes, eller ikke kan nyttes i overensstemmelse med de anførte vilkår, skal lisensen straks sendes tilbake til Handelsdepartementet med redegjørelse om hvorfor utførselen ikke kan gjennomføres.</article></article><article class="legalArticle" data-lovdata-URL="LTI/forskrift/1983-11-01-1597/§11" data-name="§11" data-partID="§11" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Tap av innvilget utførselslisens meldes skriftlig til Handelsdepartementet av eksportøren eller den som har fullmakt til å handle på eksportørens vegne.</article></article></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1983-11-01-1597/KAPITTEL_5" data-partID="k5"><h2>Kontroll av utførselslisenser.</h2><article class="legalArticle" data-lovdata-URL="LTI/forskrift/1983-11-01-1597/§12" data-name="§12" data-partID="§12" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Eksportøren (lisensinnehaveren) skal beholde den nyttede lisens i tre år fra den dag gyldighetsfristen for lisensen utløper. Eksportøren plikter å sende lisensen til Handelsdepartementet for kontroll dersom dette blir pålagt.</article></article><article class="legalArticle" data-lovdata-URL="LTI/forskrift/1983-11-01-1597/§13" data-name="§13" data-partID="§13" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Handelsdepartementet kan gjøre unntak fra disse forskrifter.</article></article><article class="legalArticle" data-lovdata-URL="LTI/forskrift/1983-11-01-1597/§14" data-name="§14" data-partID="§14" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Disse forskrifter trer i kraft 1. januar 1984.</article><article class="legalP" data-absoluteaddress="/kapittel/5/paragraf/3/ledd/2/" id="kapittel-5-paragraf-3-ledd-2">Fra samme tidspunkt oppheves Handelsdepartementets forskrifter av 25. juni 1976 om utførsel og betaling av eksportfrilistevarer, forskrifter av 25. juni 1976 til gjennomføring av den alminnelige utførselsregulering og forskrifter av 25. juni 1976 om unntak fra den alminnelig utførselsregulering, Handelsdepartementets bestemmelser av 24. juni 1950 til gjennomføring av kompensasjonsforretninger, samt Handelsdepartementets forskrifter av 25. juni 1976 til gjennomføring av den alminnelige utførselsregulering for så vidt angår fisk og fiskevarer, med senere endringer.</article></article></section></main></body></html>