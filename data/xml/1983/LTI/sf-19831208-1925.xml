<!DOCTYPE html><html lang="no"><head><title>Forskrift om adgang til og ferdsel på flyplasser på land.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:32</dd><dt class="legacyID">Datokode</dt><dd class="legacyID">FOR-1983-12-08-1925</dd><dt class="dokid">DokumentID</dt><dd class="dokid">LTI/forskrift/1983-12-08-1925</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 29</dd><dt class="dateInForce">I kraft fra</dt><dd class="dateInForce">1983-12-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1960-12-16-1/§96</li></ul></dd><dt class="dateOfPublication">Kunngjort</dt><dd class="dateOfPublication">1984-01-24</dd><dt class="title">Tittel</dt><dd class="title">Forskrift om adgang til og ferdsel på flyplasser på land.</dd><dt class="refid">RefID</dt><dd class="refid">forskrift/1983-12-08-1925</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til og ferdsel på flyplasser på land.<ul class="tocSubUl"><li>Vedlegg Signaler fra kontrolltårn/AFIS-enhet til personell på bakken (jf. forskriftens pkt. 4.3)</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-08-1925" id="dokument"><h1>Forskrift om adgang til og ferdsel på flyplasser på land.</h1><article class="legalP" data-absoluteaddress="/ledd/1/" id="ledd-1">Luftfartsverket har 8. desember 1983, med hjemmel i lov om luftfart av 16. desember 1960 § 96, jf. kgl.res. av 8. desember 1961 litra E nr. II og Samferdselsdepartementets bemyndigelse av 23. mars 1964, fastsatt forskrift om adgang til og ferdsel på flyplasser på land.</article><article class="marginIdArticle" data-partID="a1.*" data-absoluteaddress="/punkt/1/" id="punkt-1"><span class="data-marginOriginalId">1.*</span><article class="legalP" data-absoluteaddress="/punkt/1/ledd/1/" id="punkt-1-ledd-1">Definisjoner</article></article><article class="marginIdArticle" data-partID="a1.1" data-absoluteaddress="/punkt/2/" id="punkt-2"><span class="data-marginOriginalId">1.1</span><article class="legalP" data-absoluteaddress="/punkt/2/ledd/1/" id="punkt-2-ledd-1">Ansvarshavende:</article><article class="legalP" data-absoluteaddress="/punkt/2/ledd/2/" id="punkt-2-ledd-2">Den som er ansvarlig for at bakketjenesten ved flyplass godkjent for sivil lufttrafikk drives i henhold til gjeldende bestemmelser, jf. BSL E 4-1 pkt. 3.</article></article><article class="marginIdArticle" data-partID="a1.2" data-absoluteaddress="/punkt/3/" id="punkt-3"><span class="data-marginOriginalId">1.2</span><article class="legalP" data-absoluteaddress="/punkt/3/ledd/1/" id="punkt-3-ledd-1">Ferdselsområde (movement area):</article><article class="legalP" data-absoluteaddress="/punkt/3/ledd/2/" id="punkt-3-ledd-2">Den del av en flyplass som omfatter manøvreringsområdet samt oppstillingsplattformer, og som benyttes av luftfartøyer ved avgang, landing og under taksing.</article></article><article class="marginIdArticle" data-partID="a1.3" data-absoluteaddress="/punkt/4/" id="punkt-4"><span class="data-marginOriginalId">1.3</span><article class="legalP" data-absoluteaddress="/punkt/4/ledd/1/" id="punkt-4-ledd-1">Flyplass (aerodrome):</article><article class="legalP" data-absoluteaddress="/punkt/4/ledd/2/" id="punkt-4-ledd-2">Et bestemt land- eller sjøområde (med bygninger, installasjoner og utstyr) som er beregnet til helt eller delvis å bli brukt for luftfartøyers start, landing og annen manøvrering.</article></article><article class="marginIdArticle" data-partID="a1.4" data-absoluteaddress="/punkt/5/" id="punkt-5"><span class="data-marginOriginalId">1.4</span><article class="legalP" data-absoluteaddress="/punkt/5/ledd/1/" id="punkt-5-ledd-1">Manøvreringsområde (manoeuvring area):</article><article class="legalP" data-absoluteaddress="/punkt/5/ledd/2/" id="punkt-5-ledd-2">Den del av en flyplass, unntatt oppstillingsplattformer, som brukes av luftfartøyer ved avgang, landing og under taksing.</article></article><article class="marginIdArticle" data-partID="a1.5" data-absoluteaddress="/punkt/6/" id="punkt-6"><span class="data-marginOriginalId">1.5</span><article class="legalP" data-absoluteaddress="/punkt/6/ledd/1/" id="punkt-6-ledd-1">Oppstillingsplattform (apron):</article><article class="legalP" data-absoluteaddress="/punkt/6/ledd/2/" id="punkt-6-ledd-2">Et nærmere bestemt område på en flylass på land, avsatt til bruk for luftfartøyer som tar om bord eller setter av passasjerer, laster eller losser, fyller brennstoff, er parkert eller som det foretas vedlikeholdsarbeider på.</article></article><article class="marginIdArticle" data-partID="a1.6" data-absoluteaddress="/punkt/7/" id="punkt-7"><span class="data-marginOriginalId">1.6</span><article class="legalP" data-absoluteaddress="/punkt/7/ledd/1/" id="punkt-7-ledd-1">Rullebane (runway):</article><article class="legalP" data-absoluteaddress="/punkt/7/ledd/2/" id="punkt-7-ledd-2">Et avgrenset, rektangulært område på en flyplass på land innrettet for landing og avgang med luftfartøyer.</article><article class="legalP" data-absoluteaddress="/punkt/7/ledd/3/" id="punkt-7-ledd-3">Deler av forskriften gjelder også for landingsplasser til ikke allmenn bruk. Disse bestemmeiser er merket med asterisk(*).</article></article><article class="marginIdArticle" data-partID="a1.7" data-absoluteaddress="/punkt/8/" id="punkt-8"><span class="data-marginOriginalId">1.7</span><article class="legalP" data-absoluteaddress="/punkt/8/ledd/1/" id="punkt-8-ledd-1">Taksebane (taxiway):</article><article class="legalP" data-absoluteaddress="/punkt/8/ledd/2/" id="punkt-8-ledd-2">En avgrenset vei eller rute på en flyplass på land opprettet til bruk for taksende luftfartøy i den hensikt å virke som en forbindelse mellom deler av flyplassen, herunder:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/punkt/8/ledd/2/punkt/1/" id="punkt-8-ledd-2-punkt-1"><span class="data-originalId">a)</span><article class="legalP" data-absoluteaddress="/punkt/8/ledd/2/punkt/1/ledd/1/" id="punkt-8-ledd-2-punkt-1-ledd-1">de deler av en oppstillingsplattform som er fastsatt som taksebane for å gi adkomst til luftfartøyers parkeringsplasser (aircraft stand taxilane),</article></article></li><li data-li-identifier="b)" data-name="b)"><article class="listArticle" data-absoluteaddress="/punkt/8/ledd/2/punkt/2/" id="punkt-8-ledd-2-punkt-2"><span class="data-originalId">b)</span><article class="legalP" data-absoluteaddress="/punkt/8/ledd/2/punkt/2/ledd/1/" id="punkt-8-ledd-2-punkt-2-ledd-1">de deler av et taksebanesystem på en oppstillingsplattform som gir luftfartøyer en gjennomgående takserute over oppstillingsplattformen (apron taxiway),</article></article></li><li data-li-identifier="c)" data-name="c)"><article class="listArticle" data-absoluteaddress="/punkt/8/ledd/2/punkt/3/" id="punkt-8-ledd-2-punkt-3"><span class="data-originalId">c)</span><article class="legalP" data-absoluteaddress="/punkt/8/ledd/2/punkt/3/ledd/1/" id="punkt-8-ledd-2-punkt-3-ledd-1">spesielt utformede taksebaner som er forbundet med en rullebane i en spiss vinkel for å gi landende luftfartøyer avkjøringsmuligheter ved større hastigheter enn taksebaner for avkjøring normalt gjør, og for derved å begrense den tid fartøyet legger beslag på rullebanen (rapid exit taxiway).</article></article></li></ul></article></article><article class="marginIdArticle" data-partID="a2.*" data-absoluteaddress="/punkt/9/" id="punkt-9"><span class="data-marginOriginalId">2.*</span><article class="legalP" data-absoluteaddress="/punkt/9/ledd/1/" id="punkt-9-ledd-1">Gyldighetsområde</article></article><article class="marginIdArticle" data-partID="a2.1" data-absoluteaddress="/punkt/10/" id="punkt-10"><span class="data-marginOriginalId">2.1</span><article class="legalP" data-absoluteaddress="/punkt/10/ledd/1/" id="punkt-10-ledd-1">Denne forskrift gjelder innenfor området av flyplasser på land.</article></article><article class="marginIdArticle" data-partID="a2.2" data-absoluteaddress="/punkt/11/" id="punkt-11"><span class="data-marginOriginalId">2.2</span><article class="legalP" data-absoluteaddress="/punkt/11/ledd/1/" id="punkt-11-ledd-1">Ved militære flyplasser som er åpne for sivil trafikk, gjelder denne forskrift i den utstrekning Forsvaret ikke har fastsatt andre bestemmelser.</article></article><article class="marginIdArticle" data-partID="a2.3" data-absoluteaddress="/punkt/12/" id="punkt-12"><span class="data-marginOriginalId">2.3</span><article class="legalP" data-absoluteaddress="/punkt/12/ledd/1/" id="punkt-12-ledd-1">For landingsplass til ikke allmenn bruk gjelder bare de bestemmelser som er merket med asterisk (*).</article></article><article class="marginIdArticle" data-partID="a3" data-absoluteaddress="/punkt/13/" id="punkt-13"><span class="data-marginOriginalId">3.</span><article class="legalP" data-absoluteaddress="/punkt/13/ledd/1/" id="punkt-13-ledd-1">Generelt</article></article><article class="marginIdArticle" data-partID="a3.1*" data-absoluteaddress="/punkt/14/" id="punkt-14"><span class="data-marginOriginalId">3.1*</span><article class="legalP" data-absoluteaddress="/punkt/14/ledd/1/" id="punkt-14-ledd-1">Den som har adgang til eller trafikkerer en flyplass skal følge de ordens- og sikkerhetsbestemmelser som er gjort gjeldende, samt rette seg etter de anvisninger som gis av ansvarshavende eller sjefen for lufttrafikktjenesteenheten, der slik enhet er etablert, eller det personell disse har bemyndiget.</article></article><article class="marginIdArticle" data-partID="a3.2" data-absoluteaddress="/punkt/15/" id="punkt-15"><span class="data-marginOriginalId">3.2</span><article class="legalP" data-absoluteaddress="/punkt/15/ledd/1/" id="punkt-15-ledd-1">Personell som tjenestegjør ved en flyplass skal gjøre seg kjent med gjeldende ordens- og sikkerhetsbestemmelser, samt andre bestemmelser som angår de respektive personers opptreden på flyplassen.</article></article><article class="marginIdArticle" data-partID="a3.3*" data-absoluteaddress="/punkt/16/" id="punkt-16"><span class="data-marginOriginalId">3.3*</span><article class="legalP" data-absoluteaddress="/punkt/16/ledd/1/" id="punkt-16-ledd-1">Ansvarshavende skal i samråd med sjefen for lufttrafikktjenesteenheten, der slik enhet er etablert, utarbeide et flyplasskart som bl.a. angir flyplassens område, ferdselsområde og manøvreringsområde.</article></article><article class="marginIdArticle" data-partID="a3.4*" data-absoluteaddress="/punkt/17/" id="punkt-17"><span class="data-marginOriginalId">3.4*</span><article class="legalP" data-absoluteaddress="/punkt/17/ledd/1/" id="punkt-17-ledd-1">Når særlige grunner gjør det nødvendig kan Luftfartsverket dispensere fra denne forskrift.</article></article><article class="marginIdArticle" data-partID="a4" data-absoluteaddress="/punkt/18/" id="punkt-18"><span class="data-marginOriginalId">4.</span><article class="legalP" data-absoluteaddress="/punkt/18/ledd/1/" id="punkt-18-ledd-1">Adgang til flyplass</article></article><article class="marginIdArticle" data-partID="a4.1" data-absoluteaddress="/punkt/19/" id="punkt-19"><span class="data-marginOriginalId">4.1</span><article class="legalP" data-absoluteaddress="/punkt/19/ledd/1/" id="punkt-19-ledd-1">For adgang til ferdselsområde, driftsbygning eller hangarer kreves spesiell tillatelse fra ansvarshavende. Eier eller bruker av luftfartøy og medfølgende personell har dog adgang til oppstillingsplattform eller hangarer uten slik tillatelse.</article></article><article class="marginIdArticle" data-partID="a4.2" data-absoluteaddress="/punkt/20/" id="punkt-20"><span class="data-marginOriginalId">4.2</span><article class="legalP" data-absoluteaddress="/punkt/20/ledd/1/" id="punkt-20-ledd-1">Eier eller bruker av luftfartøy er ansvarlig for at medfølgende personell ledes forsvarlig til og fra luftfartøyet.</article></article><article class="marginIdArticle" data-partID="a4.3" data-absoluteaddress="/punkt/21/" id="punkt-21"><span class="data-marginOriginalId">4.3</span><article class="legalP" data-absoluteaddress="/punkt/21/ledd/1/" id="punkt-21-ledd-1">Kjøretøyer eller personer skal ikke ferdes på manøvreringsområdet uten etter tillatelse fra angjeldende lufttrafikktjenesteenhet.</article></article><article class="marginIdArticle" data-partID="a4.4" data-absoluteaddress="/punkt/22/" id="punkt-22"><span class="data-marginOriginalId">4.4</span><article class="legalP" data-absoluteaddress="/punkt/22/ledd/1/" id="punkt-22-ledd-1">Gående eller kjørende på ferdselsområde skal rette oppmerksomheten mot og gi fri vei for luftfartøy, samt kjenne til og følge de signaler som gis av lufttrafikktjenesteenheten. De fastsatte signaler fremgår av undervedlegg 1.</article></article><article class="marginIdArticle" data-partID="a4.5" data-absoluteaddress="/punkt/23/" id="punkt-23"><span class="data-marginOriginalId">4.5</span><article class="legalP" data-absoluteaddress="/punkt/23/ledd/1/" id="punkt-23-ledd-1">Dersom noen forstyrrer den alminnelige orden, eller ved sin oppførsel utgjør en fare for flysikkerheten, kan vedkommende vises bort fra flyplassens område av bemyndiget flyplasspersonell.</article></article><article class="marginIdArticle" data-partID="a4.6" data-absoluteaddress="/punkt/24/" id="punkt-24"><span class="data-marginOriginalId">4.6</span><article class="legalP" data-absoluteaddress="/punkt/24/ledd/1/" id="punkt-24-ledd-1">Hunder og tamme dyr skal holdes i bånd på flyplassens område.</article></article><article class="marginIdArticle" data-partID="a5" data-absoluteaddress="/punkt/25/" id="punkt-25"><span class="data-marginOriginalId">5.</span><article class="legalP" data-absoluteaddress="/punkt/25/ledd/1/" id="punkt-25-ledd-1">Aktsomhet</article></article><article class="marginIdArticle" data-partID="a5.1" data-absoluteaddress="/punkt/26/" id="punkt-26"><span class="data-marginOriginalId">5.1</span><article class="legalP" data-absoluteaddress="/punkt/26/ledd/1/" id="punkt-26-ledd-1">Såfremt ikke tjenestlige grunner gjør det nødvendig, må opphold ved eller plassering av luftfartøy som er parkert og har motor i gang, ikke finne sted nærmere enn 20 m fra propellerfly og helikoptere, og 50 m fra jetfly.</article></article><article class="marginIdArticle" data-partID="a5.2*" data-absoluteaddress="/punkt/27/" id="punkt-27"><span class="data-marginOriginalId">5.2*</span><article class="legalP" data-absoluteaddress="/punkt/27/ledd/1/" id="punkt-27-ledd-1">Dersom personell som ferdes på en flyplass oppdager gjenstander som åpenbart utgjør et hinder eller er til fare for lufttrafikken, skal vedkommende fjerne gjenstanden. Dersom dette ikke er mulig skal vedkommende umiddelbart underrette lufttrafikktjenesteenheten, der slik enhet er etablert, eller ansvarshavende.</article></article><article class="marginIdArticle" data-partID="a6" data-absoluteaddress="/punkt/28/" id="punkt-28"><span class="data-marginOriginalId">6.</span><article class="legalP" data-absoluteaddress="/punkt/28/ledd/1/" id="punkt-28-ledd-1">Bruk av kjøretøy på flyplass</article></article><article class="marginIdArticle" data-partID="a6.1" data-absoluteaddress="/punkt/29/" id="punkt-29"><span class="data-marginOriginalId">6.1</span><article class="legalP" data-absoluteaddress="/punkt/29/ledd/1/" id="punkt-29-ledd-1">Bestemmelser om kjøretøyer som brukes på flyplass 6.1.1* Kjøretøyer som brukes på flyplass som er åpen for lufttrafikk skal være bygget, utstyrt og vedlikeholdt i henhold til de til enhver tid gjeldende bestemmelser, herunder de generelle kjøretøyforskrifter.</article></article><article class="marginIdArticle" data-partID="a6.1.2" data-absoluteaddress="/punkt/30/" id="punkt-30"><span class="data-marginOriginalId">6.1.2</span><article class="legalP" data-absoluteaddress="/punkt/30/ledd/1/" id="punkt-30-ledd-1">Farger og merking på kjøretøyer skal være i henhold til bestemmelsene i pkt. 7.1.</article></article><article class="marginIdArticle" data-partID="a6.1.3" data-absoluteaddress="/punkt/31/" id="punkt-31"><span class="data-marginOriginalId">6.1.3</span><article class="legalP" data-absoluteaddress="/punkt/31/ledd/1/" id="punkt-31-ledd-1">Motorvogn som brukes regelmessig på manøvreringsområdet skal være utstyrt med radio som gir mulighet for å opprette toveis radioforbindelse med vedkommende lufttrafikktjenesteenhet.</article></article><article class="marginIdArticle" data-partID="a6.1.4" data-absoluteaddress="/punkt/32/" id="punkt-32"><span class="data-marginOriginalId">6.1.4</span><article class="legalP" data-absoluteaddress="/punkt/32/ledd/1/" id="punkt-32-ledd-1">Kjøretøy som brukes på manøvreringsområdet skal medbringe batteridrevet lykt eller annen lysanordning til bruk dersom kjøretøyets lysanlegg skulle svikte.</article></article><article class="marginIdArticle" data-partID="a6.2" data-absoluteaddress="/punkt/33/" id="punkt-33"><span class="data-marginOriginalId">6.2</span><article class="legalP" data-absoluteaddress="/punkt/33/ledd/1/" id="punkt-33-ledd-1">Bestemmelser om trafikk med kjøretøyer på flyplass</article></article><article class="marginIdArticle" data-partID="a6.2.1" data-absoluteaddress="/punkt/34/" id="punkt-34"><span class="data-marginOriginalId">6.2.1</span><article class="legalP" data-absoluteaddress="/punkt/34/ledd/1/" id="punkt-34-ledd-1">Enhver som bruker kjøretøy innenfor flyplassens område</article><article class="legalP" data-absoluteaddress="/punkt/34/ledd/2/" id="punkt-34-ledd-2">plikter å sette seg inn i de lokale trafikkbestemmelser.</article></article><article class="marginIdArticle" data-partID="a6.2.2*" data-absoluteaddress="/punkt/35/" id="punkt-35"><span class="data-marginOriginalId">6.2.2*</span><article class="legalP" data-absoluteaddress="/punkt/35/ledd/1/" id="punkt-35-ledd-1">Når flyplassen er åpen for lufttrafikk, gjelder de alminnelige trafikkregler for offentlig veitrafikk på flyplassen så langt de ikke er i strid med denne forskrift.</article></article><article class="marginIdArticle" data-partID="a6.2.3*" data-absoluteaddress="/punkt/36/" id="punkt-36"><span class="data-marginOriginalId">6.2.3*</span><article class="legalP" data-absoluteaddress="/punkt/36/ledd/1/" id="punkt-36-ledd-1">Motorvogn må bare føres av den som har godkjent førerkort for angjeldende kjøretøy i henhold til førerkortforskriftene.</article><article class="legalP" data-absoluteaddress="/punkt/36/ledd/2/" id="punkt-36-ledd-2">Biltilsynet kan gi unntak fra krav om førerkort for kjøring innenfor flyplassens område.</article></article><article class="marginIdArticle" data-partID="a6.2.4" data-absoluteaddress="/punkt/37/" id="punkt-37"><span class="data-marginOriginalId">6.2.4</span><article class="legalP" data-absoluteaddress="/punkt/37/ledd/1/" id="punkt-37-ledd-1">Kjøretøy må bare brukes på manøvreringsområdet etter tillatelse fra lufttrafikktjenesten (jf. pkt. 4.2). Kjøretøy med radio (jf. pkt. 6.1.3) skal holde forbindelse med vedkommende lufttrafikktjenesteenhet.</article></article><article class="marginIdArticle" data-partID="a6.2.5" data-absoluteaddress="/punkt/38/" id="punkt-38"><span class="data-marginOriginalId">6.2.5</span><article class="legalP" data-absoluteaddress="/punkt/38/ledd/1/" id="punkt-38-ledd-1">Fører av kjøretøy som har fått tillatelse til å kjøre på manøvreringsområdet skal holde utkikk etter signaler fra lufttrafikktjenesteenheten (jf. pkt. 4.3 og vedlegg).</article></article><article class="marginIdArticle" data-partID="a6.2.6" data-absoluteaddress="/punkt/39/" id="punkt-39"><span class="data-marginOriginalId">6.2.6</span><article class="legalP" data-absoluteaddress="/punkt/39/ledd/1/" id="punkt-39-ledd-1">Dersom redusert siktbarhet gjør at lufttrafikktjenestens signaler ikke kan ses, må særlig aktsomhet utvises og rullebanen bare krysses på de av lufttrafikktjenesten anviste steder.</article></article><article class="marginIdArticle" data-partID="a6.2.7" data-absoluteaddress="/punkt/40/" id="punkt-40"><span class="data-marginOriginalId">6.2.7</span><article class="legalP" data-absoluteaddress="/punkt/40/ledd/1/" id="punkt-40-ledd-1">Kjøretøy skal ikke kjøres under vingene på luftfartøy uten at dette må gjøres for å kunne utføre nødvendige arbeider.</article></article><article class="marginIdArticle" data-partID="a6.2.8" data-absoluteaddress="/punkt/41/" id="punkt-41"><span class="data-marginOriginalId">6.2.8</span><article class="legalP" data-absoluteaddress="/punkt/41/ledd/1/" id="punkt-41-ledd-1">Kjøretøy har alltid stoppe- og vikeplikt for luftfartøy som kjøres eller slepes. Kjøretøyet skal stoppe i god avstand fra luftfartøyet og vente til det har passert.</article></article><article class="marginIdArticle" data-partID="a6.2.9" data-absoluteaddress="/punkt/42/" id="punkt-42"><span class="data-marginOriginalId">6.2.9</span><article class="legalP" data-absoluteaddress="/punkt/42/ledd/1/" id="punkt-42-ledd-1">Kjøretøy skal ikke kjøre forbi luftfartøy som er i bevegelse, men holde seg i forsvarlig avstand bak dette.</article></article><article class="marginIdArticle" data-partID="a6.2.10" data-absoluteaddress="/punkt/43/" id="punkt-43"><span class="data-marginOriginalId">6.2.10</span><article class="legalP" data-absoluteaddress="/punkt/43/ledd/1/" id="punkt-43-ledd-1">Kjøretøy skal før det krysser rullebane stoppe minst 50 m fra denne. Det skal ikke fortsette før klarsignal er mottatt fra lufttrafikktjenesten og fører har forvisset seg om at luftfartøy ikke skal lande eller ta av. Når det er vaktpost eller trafikklys ved rullebane eller taksebane, kan det fortsettes ved klarsignal.</article></article><article class="marginIdArticle" data-partID="a6.2.11" data-absoluteaddress="/punkt/44/" id="punkt-44"><span class="data-marginOriginalId">6.2.11</span><article class="legalP" data-absoluteaddress="/punkt/44/ledd/1/" id="punkt-44-ledd-1">Kjøretøy må ikke parkeres på rullebane eller taksebane uten etter tillatelse fra lufttrafikktjenesten.</article></article><article class="marginIdArticle" data-partID="a6.2.12" data-absoluteaddress="/punkt/45/" id="punkt-45"><span class="data-marginOriginalId">6.2.12</span><article class="legalP" data-absoluteaddress="/punkt/45/ledd/1/" id="punkt-45-ledd-1">Kjøretøy må ikke bruke fjernlys på en slik måte at det sjenerer luftfartøy som er i ferd med å lande eller ta av, eller som manøvrerer på en flyplass. Ved trafikkering på rulle- eller taksebane, eller nær disse, er det forbudt å bruke fjernlys med mindre tillatelse er gitt av lufttrafikktjenesten.</article></article><article class="marginIdArticle" data-partID="a6.2.13" data-absoluteaddress="/punkt/46/" id="punkt-46"><span class="data-marginOriginalId">6.2.13</span><article class="legalP" data-absoluteaddress="/punkt/46/ledd/1/" id="punkt-46-ledd-1">Fører av kjøretøy skal avpasse hastigheten i henhold til de generelle bestemmelser i trafikkreglene.</article></article><article class="marginIdArticle" data-partID="a6.2.14" data-absoluteaddress="/punkt/47/" id="punkt-47"><span class="data-marginOriginalId">6.2.14</span><article class="legalP" data-absoluteaddress="/punkt/47/ledd/1/" id="punkt-47-ledd-1">Høyeste tillatte kjørehastighet på flyplassens område er 50 km/t, dog kan hastighet inntil 70 km/t nyttes på rullebanen.</article><article class="legalP" data-absoluteaddress="/punkt/47/ledd/2/" id="punkt-47-ledd-2">Luftfartsverket kan, for den enkelte flyplass, fastsette andre hastighetsgrenser.</article></article><article class="marginIdArticle" data-partID="a6.2.15" data-absoluteaddress="/punkt/48/" id="punkt-48"><span class="data-marginOriginalId">6.2.15</span><article class="legalP" data-absoluteaddress="/punkt/48/ledd/1/" id="punkt-48-ledd-1">Kjøretøyer under utrykning (inspeksjonsbiler, brann- og havarikjøretøyer og ambulanser) kan, når det anses strengt nødvendig, fravike disse bestemmelser om trafikk med kjøretøyer på flyplass.</article></article><article class="marginIdArticle" data-partID="a6.2.16" data-absoluteaddress="/punkt/49/" id="punkt-49"><span class="data-marginOriginalId">6.2.16</span><article class="legalP" data-absoluteaddress="/punkt/49/ledd/1/" id="punkt-49-ledd-1">Alle som ferdes på en flyplass plikter å gi fri vei, ved å vike til side og om nødvendig stanse, for utrykningskjøretøyer.</article></article><article class="marginIdArticle" data-partID="a7" data-absoluteaddress="/punkt/50/" id="punkt-50"><span class="data-marginOriginalId">7.</span><article class="legalP" data-absoluteaddress="/punkt/50/ledd/1/" id="punkt-50-ledd-1">Markering av hinder</article></article><article class="marginIdArticle" data-partID="a7.1" data-absoluteaddress="/punkt/51/" id="punkt-51"><span class="data-marginOriginalId">7.1</span><article class="legalP" data-absoluteaddress="/punkt/51/ledd/1/" id="punkt-51-ledd-1">Midlertidige bevegelige hinder</article></article><article class="marginIdArticle" data-partID="a7.1.1" data-absoluteaddress="/punkt/52/" id="punkt-52"><span class="data-marginOriginalId">7.1.1</span><article class="legalP" data-absoluteaddress="/punkt/52/ledd/1/" id="punkt-52-ledd-1">Kjøretøyer, maskiner og redskap som brukes på manøvreringsområdet skal betraktes som midlertidige bevegelige hinder og markeres i henhold til bestemmelsene nedenfor.</article></article><article class="marginIdArticle" data-partID="a7.1.2" data-absoluteaddress="/punkt/53/" id="punkt-53"><span class="data-marginOriginalId">7.1.2</span><article class="legalP" data-absoluteaddress="/punkt/53/ledd/1/" id="punkt-53-ledd-1">Kjøretøyer, maskiner og redskap som brukes regelmessig på manøvreringsområdet skal ha farge nr. 201 «oransje» NS 4054.</article><article class="legalP" data-absoluteaddress="/punkt/53/ledd/2/" id="punkt-53-ledd-2">Brann- og havarikjøretøyer som kun brukes ved flyplasser, skal ha farge nr. 101 «varselgul» og en horisontal markeringsstripe i nr. 102 «varselrød» NS 4054. Markeringsstripens bredde skal være ca 1/4 av kjøretøyets høyde.</article></article><article class="marginIdArticle" data-partID="a7.1.3" data-absoluteaddress="/punkt/54/" id="punkt-54"><span class="data-marginOriginalId">7.1.3</span><article class="legalP" data-absoluteaddress="/punkt/54/ledd/1/" id="punkt-54-ledd-1">Kjøretøyer som brukes regelmessig på manøvreringsområdet skal utstyres med varsellykt som gir gult blinkende lys. Utrykningskjøretøyer skal i tillegg ha varsellykt som gir blått blinkende lys.</article><article class="legalP" data-absoluteaddress="/punkt/54/ledd/2/" id="punkt-54-ledd-2">Når kjøretøyene befinner seg på manøvreringsområdet skal den gule varsellykten være tent. Under utrykning skal utrykningskjøretøyene benytte blå varsellykt.</article><article class="legalP" data-absoluteaddress="/punkt/54/ledd/3/" id="punkt-54-ledd-3">Varsellyktene skal utformes og plasseres i henhold til Vegdirektoratets bestemmelser.</article></article><article class="marginIdArticle" data-partID="a7.1.4" data-absoluteaddress="/punkt/55/" id="punkt-55"><span class="data-marginOriginalId">7.1.4</span><article class="legalP" data-absoluteaddress="/punkt/55/ledd/1/" id="punkt-55-ledd-1">Midlertidige bevegelige hinder som ikke brukes regelmessig på manøvreringsområdet og som ikke er markert i henhold til bestemmelsene i pkt. 7.1.2 og 7.1.3, skal i tiden mellom soloppgang og solnedgang markeres med flagg. Flagget skal være kvadratisk med sider minst 0,9 m og inndeles i rutemønster med ruter minst 30 x 30 cm. Rutenes farge skal være vekselvis oransje og hvite eller røde og hvite.</article><article class="legalP" data-absoluteaddress="/punkt/55/ledd/2/" id="punkt-55-ledd-2">Flagget skal plasseres hensiktsmessig på det midlertidige bevegelige hinder og slik at det er synlig i alle retninger.</article></article><article class="marginIdArticle" data-partID="a7.1.5" data-absoluteaddress="/punkt/56/" id="punkt-56"><span class="data-marginOriginalId">7.1.5</span><article class="legalP" data-absoluteaddress="/punkt/56/ledd/1/" id="punkt-56-ledd-1">Sjefen for lufttrafikktjenesteenheten, der slik enhet er etablert, eller den han bemyndiger, kan dispensere fra bestemmelsene i pkt. 7.1.3 og 7.1.4.</article></article><article class="marginIdArticle" data-partID="a8" data-absoluteaddress="/punkt/57/" id="punkt-57"><span class="data-marginOriginalId">8.</span><article class="legalP" data-absoluteaddress="/punkt/57/ledd/1/" id="punkt-57-ledd-1">Ikrafttredelse, opphevelse av eldre forskrift</article></article><article class="marginIdArticle" data-partID="a8.1" data-absoluteaddress="/punkt/58/" id="punkt-58"><span class="data-marginOriginalId">8.1</span><article class="legalP" data-absoluteaddress="/punkt/58/ledd/1/" id="punkt-58-ledd-1">Denne forskrift trer i kraft straks.</article></article><article class="marginIdArticle" data-partID="a8.2" data-absoluteaddress="/punkt/59/" id="punkt-59"><span class="data-marginOriginalId">8.2</span><article class="legalP" data-absoluteaddress="/punkt/59/ledd/1/" id="punkt-59-ledd-1">fra samme tid oppheves Samferdselsdepartementets forskrift av 11. april 1962 om adgang til og ferdsel på sivile landingsplasser på land.</article></article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-12-08-1925/KAPITTEL_1" data-partID="k1"><h2>Vedlegg<br />Signaler fra kontrolltårn/AFIS-enhet til personell på bakken (jf. forskriftens pkt. 4.3)</h2><article class="defaultP"><table><tbody><tr><td data-text-align="left" data-vertical-align="top">Med signallampe:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Fast rødt lys</td><td data-text-align="left" data-vertical-align="top">– Stopp.</td></tr><tr><td data-text-align="left" data-vertical-align="top">Blinkende rødt lys</td><td data-text-align="left" data-vertical-align="top">– Fjern Dem øyeblikkelig.</td></tr><tr><td data-text-align="left" data-vertical-align="top">Fast grønt lys</td><td data-text-align="left" data-vertical-align="top">– Klart, De kan fortsette.</td></tr><tr><td data-text-align="left" data-vertical-align="top">Blinkende grønt lys</td><td data-text-align="left" data-vertical-align="top">– Skynd Dem.</td></tr><tr><td data-text-align="left" data-vertical-align="top">Blinkende hvitt lys</td><td data-text-align="left" data-vertical-align="top">– Kom tilbake. Sett Dem i forbindelse med kontrolltårnet/AFIS-enheten.</td></tr><tr><td data-text-align="left" data-vertical-align="top">Med lysanlegget:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Banelys påsatt eller blinking med disse</td><td data-text-align="left" data-vertical-align="top">– Fjern Dem minst 50 m fra kanten av rullebanen øyeblikkelig.</td></tr><tr><td data-text-align="left" data-vertical-align="top">Innflygingslys påsatt eller blinking med disse</td><td data-text-align="left" data-vertical-align="top">– Fjern Dem fra innflygingssektoren øyeblikkelig.</td></tr><tr><td data-text-align="left" data-vertical-align="top">Lydsignaler:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">To korte og et langt støt fra sirene</td><td data-text-align="left" data-vertical-align="top">– Se mot kontrolltårnet/AFIS-enheten for nærmere lyssignaler.</td></tr></tbody></table></article></section></main></body></html>