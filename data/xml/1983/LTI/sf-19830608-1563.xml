<!DOCTYPE html><html lang="no"><head><title>Kunngjøring om tilskudd av skatteutjamningsmidler og utligning av fellesskatt, fylkesskatt og kommunal inntektsskatt for 1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:14</dd><dt class="legacyID">Datokode</dt><dd class="legacyID">FOR-1983-06-08-1563</dd><dt class="dokid">DokumentID</dt><dd class="dokid">LTI/forskrift/1983-06-08-1563</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 22</dd><dt class="dateInForce">I kraft fra</dt><dd class="dateInForce">1983-12-21</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-11-21</dd><dt class="title">Tittel</dt><dd class="title">Kunngjøring om tilskudd av skatteutjamningsmidler og utligning av fellesskatt, fylkesskatt og kommunal inntektsskatt for 1984.</dd><dt class="refid">RefID</dt><dd class="refid">forskrift/1983-06-08-1563</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kunngjøring om tilskudd av skatteutjamningsmidler og utligning av fellesskatt, fylkesskatt og kommunal inntektsskatt for 1984.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1983-06-08-1563" id="dokument"><h1>Kunngjøring om tilskudd av skatteutjamningsmidler og utligning av fellesskatt, fylkesskatt og kommunal inntektsskatt for 1984.</h1><article class="legalP" data-absoluteaddress="/ledd/1/" id="ledd-1">Kunngjøring fra Finans- og tolldepartementet.</article><article class="legalP" data-absoluteaddress="/ledd/2/" id="ledd-2">Stortinget har 8. juni 1983 gjort slikt vedtak:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-06-08-1563/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Stortinget gir Kommunal- og arbeidsdepartementet fullmakt til å fordele av inntektene til Skattefordelingsfondet for 1984, som tilskudd til kommune- og fylkeskommunebudsjettene for budsjetterminen 1984, en sum på 4.820 millioner kroner.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Det er et vilkår for utbetaling av tilskudd til kommunene at budsjettet er slik at fylkesmannen finner å kunne godkjenne det. Forskudd på tilskudd kan likevel bli utbetalt før budsjettet er godkjent i de tilfelle og i den grad fylkesmannen finner det påkrevd. En del av beløpet kan bli fordelt på grunnlag av innbetalte skatter i 1982. Resten fordeler departementet på kommuner og fylkeskommuner etter skjønn.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-06-08-1563/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I inntektsåret 1984 skal:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/ledd/1/punkt/1/" id="kapittel-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/ledd/1/punkt/1/ledd/1/" id="kapittel-2-ledd-1-punkt-1-ledd-1">Det fylkeskommunale inntektsskattøre være 6, 6 1/2, 7 eller 7 1/2 pst.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/ledd/1/punkt/2/" id="kapittel-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/ledd/1/punkt/2/ledd/1/" id="kapittel-2-ledd-1-punkt-2-ledd-1">Det kommunale inntektsskattøre utenom Oslo være 12,12 1/2,13 eller 131/2 pst og i Oslo 18,18 1/2,19,191/2,20,20 1/2 eller 21 pst</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/ledd/1/punkt/3/" id="kapittel-2-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/ledd/1/punkt/3/ledd/1/" id="kapittel-2-ledd-1-punkt-3-ledd-1">Fellesskattøret være 2 pst.</article></article></li></ul></article></section></main></body></html>