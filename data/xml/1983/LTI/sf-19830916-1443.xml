<!DOCTYPE html><html lang="no"><head><title>Forskrift om endring av forskrift om mønstring av arbeidstakere på skip m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:10</dd><dt class="legacyID">Datokode</dt><dd class="legacyID">FOR-1983-09-16-1443</dd><dt class="dokid">DokumentID</dt><dd class="dokid">LTI/forskrift/1983-09-16-1443</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 19</dd><dt class="dateInForce">I kraft fra</dt><dd class="dateInForce">1983-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1971-06-18-90</li><li>forskrift/1971-10-01-6</li></ul></dd><dt class="dateOfPublication">Kunngjort</dt><dd class="dateOfPublication">1983-10-06</dd><dt class="title">Tittel</dt><dd class="title">Forskrift om endring av forskrift om mønstring av arbeidstakere på skip m.v.</dd><dt class="refid">RefID</dt><dd class="refid">forskrift/1983-09-16-1443</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om mønstring av arbeidstakere på skip m.v.<ul class="tocSubUl"><li>I.<ul class="tocSubUl"><li>§ 24.</li><li>§ 25.</li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-09-16-1443" id="dokument"><h1>Forskrift om endring av forskrift om mønstring av arbeidstakere på skip m.v.</h1><article class="legalP" data-absoluteaddress="/ledd/1/" id="ledd-1">Fastsatt 16. september 1983 av Direktoratet for sjømenn med hjemmel i lov av 18. juni 1971 nr. 90 om mønstring av arbeidstakere på skip m.v., jf. kgl.res. 1. oktober 1971.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-09-16-1443/KAPITTEL_1" data-partID="k1"><h2>I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Forskrift av 16. juni 1975 om mønstring av arbeidstakere på skip m.v., Kap. VIII skal lyde:</article><article class="centeredP" data-text-align="center"><i>Mønstringsattest/egenerklæring.</i></article><article class="futureLegalArticle" data-name="§24" data-partID="§24" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 24</span>.</span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">På sted hvor det er mønstringsmyndighet, skal fører av fartøy med mønstringspliktige arbeidstakere før utklarering fra riket innhente attest fra mønstringsmyndighet om at de krav som stilles til fører og den øvrige besetning i henhold til mønstringsloven og denne forskrift, er oppfylt, og at besetningens størrelse og kvalifikasjoner er overensstemmende med gjeldende bestemmelser.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Mønstringsmyndigheten kan i forbindelse med denne kontroll kreve fremlagt fartøyets fartssertifikat, bemanningsoppgave, mannskapsfortegnelse for samtlige mannskaper, samt sertifikater eller eventuelle dispensasjoner for de som tjenestegjør i sertifikatpliktige stillinger om bord, og andre dokumenter som mønstringsmyndigheten måtte ha behov for.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Dersom kravene er oppfylt, kan mønstringsattest utstedes. Denne skal oppbevares om bord og forevises offentlig myndighet på forlangende.</article><article class="legalP" data-absoluteaddress="/kapittel/1/foreslåttparagraf/1/ledd/4/" id="kapittel-1-foreslåttparagraf-1-ledd-4">Finner mønstringsmyndigheten ikke å kunne ustede slik mønstringsattest på grunnlag av de fremlagte dokumenter, skal fartøyets fører/dennes stedfortreder straks gjøres kjent med dette. Er det mangler ved besetningen som ikke kan avhjelpes før avgang, kan dog slik attest utstedes såfremt føreren i medhold av § 14 i bemanningsforskriften for skip, allikevel finner å kunne fortsette reisen. Oppstår det tvilsspørsmål angående manglene, skal mønstringsmyndigheten sette seg i forbindelse med skipskontrollens representant på stedet, eventuelt med Sjøfartsdirektoratet.</article><article class="legalP" data-absoluteaddress="/kapittel/1/foreslåttparagraf/1/ledd/5/" id="kapittel-1-foreslåttparagraf-1-ledd-5">Dersom det er umulig eller forbundet med uforholdsmessig store vanskeligheter å få innhentet/utferdiget mønstringsattest, kan det nyttes egenerklæring som anført i § 25.</article></article><article class="futureLegalArticle" data-name="§25" data-partID="§25" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 25</span>.</span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">På sted hvor det ikke er mønstringsmyndighet, samt på sted hvor det er mønstringsmyndighet, men hvor slik kontroll som nevnt i § 24 ikke har vært foretatt, skal fører av fartøy med mønstringspliktige arbeidstakere før utklarering avgi en erklæring om at bemannings- og mønstringsforholdene ved avgang er i overensstemmelse med gjeldende bestemmelser.</article><article class="legalP" data-absoluteaddress="/kapittel/1/foreslåttparagraf/2/ledd/2/" id="kapittel-1-foreslåttparagraf-2-ledd-2">Erklæringen skrives på skjema fastsatt av Direktoratet for sjømenn, og sendes til nærmeste mønstringsmyndighet umiddelbart før fartøyets avgang.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-09-16-1443/KAPITTEL_2" data-partID="k2"><h2>II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne endringsforskrift trer i kraft 1. november 1983.</article></section></main></body></html>