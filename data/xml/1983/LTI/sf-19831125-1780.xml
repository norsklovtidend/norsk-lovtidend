<!DOCTYPE html><html lang="no"><head><title>Kunngjering om sjømannsskatt for 1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1983-11-25-1780</dd><dt class="dokid">DokumentID</dt><dd class="dokid">LTI/forskrift/1983-11-25-1780</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 26</dd><dt class="dateInForce">I kraft fra</dt><dd class="dateInForce">1984-01-29</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-12-29</dd><dt class="title">Tittel</dt><dd class="title">Kunngjering om sjømannsskatt for 1984.</dd><dt class="refid">RefID</dt><dd class="refid">forskrift/1983-11-25-1780</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kunngjering om sjømannsskatt for 1984.<ul class="tocSubUl"><li>1.</li><li>2</li><li>3</li><li>4</li><li>5</li></ul></li></ul></dd></dl></header><main class="documentBody" data-lovdata-URL="LTI/forskrift/1983-11-25-1780" id="dokument"><h1>Kunngjering om sjømannsskatt for 1984.</h1><article class="legalP" data-absoluteaddress="/ledd/1/" id="ledd-1">Kunngjering frå Finans- og tolldepartementet. Stortinget har 25. november 1983 gjort slikt vedtak:</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-11-25-1780/KAPITTEL_1" data-partID="k1"><h2>1.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Sjømenn som er nemnde i § 1 nr. 3 i lov 21. mars 1947 nr. 2 om skattlegging av sjømenn, svarer sjømannsskatt av nettoinntekta om bord i kvar einskild månad etter reglane under 2-5.</article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-11-25-1780/KAPITTEL_2" data-partID="k2"><h2>2</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Ved utrekning av kommuneskatt og fellesskatt til Skattefordelingsfondet vert det gjeve eit skattefritt frådrag på kr 1.200 i klasse 1 og kr 2.400 i klasse 2. Av resten av inntekta skal det svarast kommuneskatt med 15 pst. og fellesskatt med 2 pst.</article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-11-25-1780/KAPITTEL_3" data-partID="k3"><h2>3</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Ved utrekning av statsskatt vert det gjeve eit skattefritt frådrag på kr 4.500 i klasse 1 og kr 8.300 i klasse 2. Av resten av inntekta skal det svarast inntektsskatt til staten med:<table><tbody><tr><td data-text-align="left" data-vertical-align="top" /><td colspan="2" data-text-align="center" data-vertical-align="top">Månadssum</td></tr><tr><td data-text-align="left" data-vertical-align="top" /><td data-text-align="center" data-vertical-align="top">Klasse 1</td><td data-text-align="center" data-vertical-align="top">Klasse 2</td></tr><tr><td data-text-align="left" data-vertical-align="top">3,5 pst. av dei første</td><td data-text-align="center" data-vertical-align="top">4.000</td><td data-text-align="center" data-vertical-align="top">2.800</td></tr><tr><td data-text-align="left" data-vertical-align="top">8,5 pst. av dei neste</td><td data-text-align="center" data-vertical-align="top">1.600</td><td data-text-align="center" data-vertical-align="top">1.700</td></tr><tr><td data-text-align="left" data-vertical-align="top">14,5 pst. av dei neste</td><td data-text-align="center" data-vertical-align="top">1.200</td><td data-text-align="center" data-vertical-align="top">1.100</td></tr><tr><td data-text-align="left" data-vertical-align="top">20,5 pst. av dei neste</td><td data-text-align="center" data-vertical-align="top">1.200</td><td data-text-align="center" data-vertical-align="top">1.200</td></tr><tr><td data-text-align="left" data-vertical-align="top">25,5 pst. av dei neste</td><td data-text-align="center" data-vertical-align="top">2.300</td><td data-text-align="center" data-vertical-align="top">2.300</td></tr><tr><td data-text-align="left" data-vertical-align="top">30,5 pst. av restsummen</td><td data-text-align="center" data-vertical-align="top" /><td data-text-align="center" data-vertical-align="top" /></tr></tbody></table></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1983-11-25-1780/KAPITTEL_4" data-partID="k4"><h2>4</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Sjømenn på skip som segler i fjernfart, kan krevja frådrag i sjømannsskatten med ein sum som svarar til 3 pst. av bruttoinntekta åt sjømannen om bord etter at bruttoinntekta er sett ned med den avgiftssummen som er førd opp på skattekortet til sjømannen. Frådraget skal vera minst kr 50, men ikkje meir enn kr 100.</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Vedkomande departement gjev reglar om kva slag fart som skal verta rekna for fjernfart.</article><article class="legalP" data-absoluteaddress="/kapittel/4/ledd/3/" id="kapittel-4-ledd-3">Frådraga vert borne av Skattefordelingsfondet sin part av sjømannsskatten. Dersom denne parten ikkje er stor nok til å dekkja frådraga, vert resten boren av parten til staten.</article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1983-11-25-1780/KAPITTEL_5" data-partID="k5"><h2>5</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Under krig og liknande tilhøve kan det gjerast avvik frå reglane i dette vedtaket på vilkår som nemnt i § 16 nr. 3 i lov om skattlegging av sjømenn 21. mars 1947 nr. 2.</article></section></main></body></html>