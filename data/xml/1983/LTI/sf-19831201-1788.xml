<!DOCTYPE html><html lang="no"><head><title>Forskrift om radiostøydemping av det elektriske anlegg i motorvogn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:03</dd><dt class="legacyID">Datokode</dt><dd class="legacyID">FOR-1983-12-01-1788</dd><dt class="dokid">DokumentID</dt><dd class="dokid">LTI/forskrift/1983-12-01-1788</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 26</dd><dt class="dateInForce">I kraft fra</dt><dd class="dateInForce">1984-02-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-12-29</dd><dt class="title">Tittel</dt><dd class="title">Forskrift om radiostøydemping av det elektriske anlegg i motorvogn.</dd><dt class="refid">RefID</dt><dd class="refid">forskrift/1983-12-01-1788</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om radiostøydemping av det elektriske anlegg i motorvogn.<ul class="tocSubUl"><li>§ 1. Forskriftenes virkeområde</li><li>§ 2. Generelle krav</li><li>§ 3. Grenser for utstrålt elektromagnetisk energi</li><li>§ 4. Godkjenning av motorvogn med hensyn til støydemping</li><li>§ 5. Kontroll med radiostøydemping</li><li>§ 6. Metode for måling av radiostøy fra tenningssystemer.</li><li>§ 7. Ikrafttredelse m.v.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-01-1788" id="dokument"><h1>Forskrift om radiostøydemping av det elektriske anlegg i motorvogn.</h1><article class="legalP" data-absoluteaddress="/ledd/1/" id="ledd-1">Vegdirektoratet har 1. desember 1983 med hjemmel i kjøretøyforskriftene av 31. desember 1969 § 143, jf. § 16, § 42, § 64 og § 86 fastsatt følgende forskrift:</article><article class="legalArticle" data-lovdata-URL="LTI/forskrift/1983-12-01-1788/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftenes virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriftene gjelder for motorvogn som er registrert første gang i Norge etter 31. desember 1963. Bestemmelsene kan dog også gjøres gjeldende for motorvogn som er registrert før ovennevnte dato når den virker forstyrrende.</article></article><article class="legalArticle" data-lovdata-URL="LTI/forskrift/1983-12-01-1788/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelle krav</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det elektriske anlegg i motorvogn skal være utført og vedlikeholdt slik at den utstrålte elektromagnetiske energi fra anlegget ved normal bruk ikke forstyrrer lydkringkastings- og fjernsynsmottaking eller mottaking av annen radiotjeneste.</article></article><article class="legalArticle" data-lovdata-URL="LTI/forskrift/1983-12-01-1788/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Grenser for utstrålt elektromagnetisk energi</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Den utstrålte elektromagnetiske energi (feltstyrken) fra det elektriske anlegget i motorvogn må ikke overstige følgende grenser:</article> <article class="defaultP" margin-top="true">I frekvensområdet 40-75 Mhz: 50 μV/m<p class="leddfortsettelse">I frekvensområdet 75-250 Mhz: 50-120 μV/rn (stigende lineært med økende frekvens i området 75-250 Mhz).</p></article> <article class="defaultP" margin-top="true">Her angir:<p class="leddfortsettelse">MHz: svingninger pr. sekund.</p><p class="leddfortsettelse">De angitte frekvensområder omfatter fjernsyn- og meterbølgekringkasting samt de frekvensområder som benyttes av politi, brannvesen, drosjer ete.</p><p class="leddfortsettelse">μV/m: feltstyrken (mål for utstrålte elektromagnetisk energi).</p></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Den utstrålte elektromagnetiske energi måles etter målemetoder angitt nedenfor under § 6.</article></article><article class="legalArticle" data-lovdata-URL="LTI/forskrift/1983-12-01-1788/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godkjenning av motorvogn med hensyn til støydemping</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">a.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Normalt er det den elektromagnetiske energi fra tenningsanlegget som virker forstyrrende.</article><article class="legalP" data-absoluteaddress="/paragraf/4/punkt/1/ledd/2/" id="paragraf-4-punkt-1-ledd-2">Støydemping kan derfor i alminnelighet begrenses til tenningsanlegget.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">b.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Typegodkjenning.</article><article class="legalP" data-absoluteaddress="/paragraf/4/punkt/2/ledd/2/" id="paragraf-4-punkt-2-ledd-2">For motorvogner som seriefremstilles kan det foretas typegodkjenning med hensyn til oppfylling av støydempingskravet. Søknad herom med oppgave over de dempingsmidler som er nyttet og eventuelt målerapporter fra vedkommende myndighet i produksjonslandet sendes Vegdirektoratet.</article></article></li></ul></article><article class="legalArticle" data-lovdata-URL="LTI/forskrift/1983-12-01-1788/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kontroll med radiostøydemping</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Biltilsynet skal ved kontroll av motorvogn som omfattes av foran nevnte bestemmelser, påse at radiostøydempingsmidler er på plass og tilsynelatende i god stand.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Biltilsynet kan i samarbeid med Teledirektoratet foreta kontroll av den utstrålte elektromagnetiske energi.</article></article><article class="legalArticle" data-lovdata-URL="LTI/forskrift/1983-12-01-1788/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Metode for måling av radiostøy fra tenningssystemer.</span></h2> <article class="defaultP" margin-top="true">Nr. 1. Måleapparatur</article><article class="legalP" data-absoluteaddress="/paragraf/6/ledd/1/" id="paragraf-6-ledd-1">Måleinstrument skal være en feltstyrkemåler etter CISPR's spesifikasjoner.</article> <article class="defaultP" margin-top="true">Nr. 2. Måleplass</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Måleplassen skal være et plant område fritt for gjenstander som kan gi forstyrrende refleksjoner innenfor en ellipse med akse henholdsvis 20 m og 17,3 m, måleobjekt og måleantenne plassert i ellipsens brennpunkter. Måleutstyret eller den målehytte eller bil som dette er plassert i, kan stå inne i ellipsen, men ikke nærmere enn 10 m horisontal avstand fra antenne på motsatt side av måleobjektet.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Det må undersøkes, både før og etter målingen, at ingen uvedkommende støy påvirker måleresultatet. For at måleresultatet skal være gyldig, må den uvedkommende støy ligge minst 10 dB under de verdier som er funnet ved prøven.</article> <article class="defaultP" margin-top="true">Nr. 3. Kjøretøyer</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Alt elektrisk utstyr som normalt hører til motor eller kjøretøyet for øvrig, skal gå som vanlig under målingene. Dette gjelder ikke utstyr som bare brukes i korte perioder, som startmotor, seteregulatorer, retningslys etc. Motoren skal ha normal driftsregulatorer, (70-90°C). Under målingen skal motorer ha jevn hastighet på 1.500 omdr./ min. for kjøretøy med 4 hjul og 2.500 omdr./min. for kjøretøy med 2 eller 3 hjul.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Målinger skal ikke gjøres under regn eller før 10 minutter etter at regnet har stoppet.</article> <article class="defaultP" margin-top="true">Nr. 4. Antenne<p class="leddfortsettelse">Høyde: Dipolens midtpunkt skal være 3 m over bakken.</p><p class="leddfortsettelse">Måleavstand: Horisontal avstand mellom antenne og nærmeste metalldel på kjøretøy skal være 10 m.</p><p class="leddfortsettelse">Polarisasjonsplan: Polarisasjonsplanet skal være parallell med symmetriplanet i det kjøretøy som prøves.</p><p class="leddfortsettelse">Polarisasjon: Avlesning foretas med dipol i horisontal og vertikal stilling.</p><p class="leddfortsettelse">Antenneplassering i forhold til kjøretøyet: Måling skal foretas på kjøretøyets høyre og venstre side, rett ut for motoren.</p></article> <article class="defaultP" margin-top="true">Nr. 5. Frekvenser</article><article class="legalP" data-absoluteaddress="/paragraf/6/ledd/6/" id="paragraf-6-ledd-6">Målinger utføres i frekvensområdet 40-250 Mhz. Vanligvis vil målingene bli utført på 1 frekvens valgt innen hvert av områdene 45, 65, 90, 180 og 220 Mhz +/-5 Mhz (toleransen +/-5 Mhz gjelder for alle de 5 nevnte frekvenser).</article></article><article class="legalArticle" data-lovdata-URL="LTI/forskrift/1983-12-01-1788/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse m.v.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriftene trer i kraft 1. februar 1984.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Samtidig oppheves utfyllende forskrifter om radiostøydemping av 9. september 1963 fastsatt i henhold til § 9 i motorvognforskriftene av 3. juni 1942, jf. vegtrafikklovens § 44 annet ledd.</article></article></main></body></html>