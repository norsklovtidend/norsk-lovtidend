<!DOCTYPE html><html lang="no"><head><title>Reglement for gradene candidata/candidatus magisterii (cand.mag.) og candidata/candidatus musicae (cand.musicae) og for kandidateksamen og diplomeksamen ved Norges musikkhøgskole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:58</dd><dt class="legacyID">Datokode</dt><dd class="legacyID">FOR-1983-02-03-79</dd><dt class="dokid">DokumentID</dt><dd class="dokid">LTI/forskrift/1983-02-03-79</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 3</dd><dt class="dateInForce">I kraft fra</dt><dd class="dateInForce">1983-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-19-58/§3</li><li>lov/1970-06-19-58/§5</li><li>forskrift/1970-07-17-4362</li></ul></dd><dt class="dateOfPublication">Kunngjort</dt><dd class="dateOfPublication">1983-03-02</dd><dt class="title">Tittel</dt><dd class="title">Reglement for gradene candidata/candidatus magisterii (cand.mag.) og candidata/candidatus musicae (cand.musicae) og for kandidateksamen og diplomeksamen ved Norges musikkhøgskole.</dd><dt class="miscInformation">Annet om dokumentet</dt><dd class="miscInformation">Fastsatt av Kultur- og vitenskapsdepartementet 3. februar 1983 med hjemmel i § 3 og § 5 i lov av 19. juni 1970 nr. 58 om eksamener og grader ved universiteter og høgskoler og kgl.res. av 17. juli 1970.</dd><dt class="refid">RefID</dt><dd class="refid">forskrift/1983-02-03-79</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Reglement for gradene candidata/candidatus magisterii (cand.mag.) og candidata/candidatus musicae (cand.musicae) og for kandidateksamen og diplomeksamen ved Norges musikkhøgskole.<ul class="tocSubUl"><li>§ 1. Tittel, grad og eksamen</li><li>§ 2. Cand.mag.-graden</li><li>§ 3. Cand.musicae-graden</li><li>§ 4. Kandidateksamen</li><li>§ 5. Diplomeksamen</li><li>§ 6. Eksamenskrav, oppmelding m.m.</li><li>§ 7. Karaktersystem</li><li>§ 8. Fritak</li><li>§ 9. Vitnemål</li><li>§ 10. Regler gitt av styret</li><li>§ 11. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1983-02-03-79" id="dokument"><h1>Reglement for gradene candidata/candidatus magisterii (cand.mag.) og candidata/candidatus musicae (cand.musicae) og for kandidateksamen og diplomeksamen ved Norges musikkhøgskole.</h1><article class="legalArticle" data-lovdata-URL="LTI/forskrift/1983-02-03-79/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tittel, grad og eksamen</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Norges musikkhøgskole kan tildele gradene candidata/candidatus magisterii (cand.mag.) og candidata/candidatus musicae (cand.musicae), som gir rett til tilsvarende titler og holde kandidateksamen og diplomeksamen.</article></article><article class="legalArticle" data-lovdata-URL="LTI/forskrift/1983-02-03-79/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Cand.mag.-graden</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Cand.mag.-graden tildeles på grunnlag av eksamener og prøver ved universitetet og høgskoler som omfattes av lov om eksamener og grader, grunnet på minst 4 års normal studietid.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Om sammensettingen gjelder:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">cand.mag.studiet skal omfatte musikkstudier av minst 2 års varighet (40 vekttall)</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">minste selvstendige studium må være av minst et halvt års varighet</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/ledd/2/punkt/3/" id="paragraf-2-ledd-2-punkt-3"><span class="data-originalId">c.</span><article class="legalP" data-absoluteaddress="/paragraf/2/ledd/2/punkt/3/ledd/1/" id="paragraf-2-ledd-2-punkt-3-ledd-1">når kandidateksamen i musikk inngår i grunnlaget, skal den inneholde minst 2 musikkfaglige emneområder, hvert av et omfang på minst 15 vekttall, etter regler gitt av styret</article></article></li><li data-li-identifier="d." data-name="d."><article class="listArticle" data-absoluteaddress="/paragraf/2/ledd/2/punkt/4/" id="paragraf-2-ledd-2-punkt-4"><span class="data-originalId">d.</span><article class="legalP" data-absoluteaddress="/paragraf/2/ledd/2/punkt/4/ledd/1/" id="paragraf-2-ledd-2-punkt-4-ledd-1">forberedende prøver<sup class="footnotereference" data-footnotereferencevalue="1" data-unique-footnote-counter="1">1</sup> kan til sammen telle for inntil et halvt år</article></article></li><li data-li-identifier="e." data-name="e."><article class="listArticle" data-absoluteaddress="/paragraf/2/ledd/2/punkt/5/" id="paragraf-2-ledd-2-punkt-5"><span class="data-originalId">e.</span><article class="legalP" data-absoluteaddress="/paragraf/2/ledd/2/punkt/5/ledd/1/" id="paragraf-2-ledd-2-punkt-5-ledd-1">praktisk pedagogisk utdanning som egen studieenhet teller ikke som del av cand.mag.-grad.</article></article></li></ul></article><article class="legalP" data-absoluteaddress="/paragraf/2/ledd/3/" id="paragraf-2-ledd-3">For cand.mag.-graden må eksamener tilsvarende 2 års studier være avlagt ved høgskolen.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. reglement for forberedende prøver av 13. september 1963 med seinere endringer.</article></footer></article><article class="legalArticle" data-lovdata-URL="LTI/forskrift/1983-02-03-79/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Cand.musicae-graden</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Cand.musicae-graden blir tildelt på grunnlag av cand.mag.-graden eller tilsvarende utdanning godkjent av styret og hovedfageksamen i musikk fra høgskolen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Hovedfageksamen er grunnet på 2 års normal studietid etter fullført cand.mag.-grad fra høgskolen. Styret kan i spesielle tilfeller dispensere fra kravet om at kandidaten må ha oppnådd cand.mag.-grad for å kunne ta hovedfag.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">I hovedfageksamen inngår et selvstendig arbeid (hovedfagsoppgave) av kunstnerisk eller vitenskapelig art. Hovedfagsoppgaven skal på forhånd godkjennes av vedkommende fagavdeling.</article></article><article class="legalArticle" data-lovdata-URL="LTI/forskrift/1983-02-03-79/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kandidateksamen</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kandidateksamen i musikk kan avlegges med hovedvekt på kirkemusikk, komposisjon, musikkpedagogikk eller musikkutøvelse.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kandidateksamen består av to avdelinger. Normal studietid for hver avdeling er 2 år. For å kunne ta 2. avdeling må 1. avdeling være bestått.</article></article><article class="legalArticle" data-lovdata-URL="LTI/forskrift/1983-02-03-79/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Diplomeksamen</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Diplomeksamen er grunnet på 2 års normal studietid og fullført kandidateksamen i musikk eller tilsvarende utdanning godkjent av styret. I diplomeksamen inngår et større diplomarbeid av kunstnerisk skapende eller utøvende art. Diplomarbeidet skal på forhånd godkjennes av rektor etter innstilling fra vedkommende fagavdeling.</article></article><article class="legalArticle" data-lovdata-URL="LTI/forskrift/1983-02-03-79/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Eksamenskrav, oppmelding m.m.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Inndelingen i prøver og eksamenskravene fastsettes av styret og inntas i studieplanen for hvert studietilbud.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Styret fastsetter regler om eksamensformer, gjennomføring av eksamen og betingelser for å framstille seg til eksamener og prøver. Regler om eksamener og prøver tas inn i studieplanen.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Studenten meldes, uten varsel, opp til eksamener og prøver etter den progresjon som er fastsatt i den enkelte studieplan. Styret kan gjøre unntak fra denne regelen.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Eksamener og prøver fastsatt i studieplanen holdes normalt hvert år.</article></article><article class="legalArticle" data-lovdata-URL="LTI/forskrift/1983-02-03-79/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Karaktersystem</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved eksamensbedømmelse kan nyttes:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">en skala med følgende karakterer:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/1/ledd/1/punkt/1/" id="paragraf-7-ledd-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/1/ledd/1/punkt/1/ledd/1/" id="paragraf-7-ledd-1-punkt-1-ledd-1-punkt-1-ledd-1">særdeles tilfredsstillende</article></article></li><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/1/ledd/1/punkt/2/" id="paragraf-7-ledd-1-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/1/ledd/1/punkt/2/ledd/1/" id="paragraf-7-ledd-1-punkt-1-ledd-1-punkt-2-ledd-1">meget tilfredsstillende</article></article></li><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/1/ledd/1/punkt/3/" id="paragraf-7-ledd-1-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/1/ledd/1/punkt/3/ledd/1/" id="paragraf-7-ledd-1-punkt-1-ledd-1-punkt-3-ledd-1">tilfredsstillende</article></article></li><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/1/ledd/1/punkt/4/" id="paragraf-7-ledd-1-punkt-1-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/1/ledd/1/punkt/4/ledd/1/" id="paragraf-7-ledd-1-punkt-1-ledd-1-punkt-4-ledd-1">noenlunde tilfredsstillende</article></article></li><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/1/ledd/1/punkt/5/" id="paragraf-7-ledd-1-punkt-1-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/1/ledd/1/punkt/5/ledd/1/" id="paragraf-7-ledd-1-punkt-1-ledd-1-punkt-5-ledd-1">ikke tilfredsstillende</article></article></li></ul></article></article></li><li data-li-identifier="b." data-name="b."><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">karakterene godkjent og ikke godkjent.</article></article></li></ul></article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Styret fastsetter hvilket av de to karaktersystemer som skal nyttes ved de enkelte eksamener. Bestemmelse om dette inntas i studieplanen.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Det gis ikke hovedkarakter.</article></article><article class="legalArticle" data-lovdata-URL="LTI/forskrift/1983-02-03-79/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fritak</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Styret kan frita for eksamen eller prøve:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">når tilsvarende krav er oppfylt ved annen institusjon</article></article></li><li data-li-identifier="b." data-name="b."><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">på grunnlag av eksamen eller prøve i et velegnet fag utenfor fagkretsen, avlagt ved universitet, høgskole eller annen institusjon.</article></article></li></ul></article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Styrets avgjørelser kan påklages til departementet.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Opplysninger om generelle fritak tas inn i studieplanen.</article></article><article class="legalArticle" data-lovdata-URL="LTI/forskrift/1983-02-03-79/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vitnemål</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Vitnemål for cand.mag.-graden og cand.musicae-graden skal gi opplysninger om grunnlaget for tildeling av graden og om de enkelte eksamener. Det samme gjelder for kandidateksamen og diplomeksamen.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Studenter som har tatt en annen eksamen kan få bevitnelse for dette.</article></article><article class="legalArticle" data-lovdata-URL="LTI/forskrift/1983-02-03-79/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Regler gitt av styret</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Regler styret gir med hjemmel i dette reglement kan ikke fravikes med mindre de gir hjemmel for det.</article></article><article class="legalArticle" data-lovdata-URL="LTI/forskrift/1983-02-03-79/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Dette reglement gjelder fra 1. januar 1983.</article></article></main></body></html>