<!DOCTYPE html><html lang="no"><head><title>Forskrift om forvaltning/adgang til felling av ulv, jerv og bjørn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:27</dd><dt class="legacyID">Datokode</dt><dd class="legacyID">FOR-1983-02-04-80</dd><dt class="dokid">DokumentID</dt><dd class="dokid">LTI/forskrift/1983-02-04-80</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 3</dd><dt class="dateInForce">I kraft fra</dt><dd class="dateInForce">1983-02-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§12</li></ul></dd><dt class="dateOfPublication">Kunngjort</dt><dd class="dateOfPublication">1983-03-02</dd><dt class="title">Tittel</dt><dd class="title">Forskrift om forvaltning/adgang til felling av ulv, jerv og bjørn.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 4. februar 1983. Fremmet av Miljøverndepartementet.</dd><dt class="refid">RefID</dt><dd class="refid">forskrift/1983-02-04-80</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forvaltning/adgang til felling av ulv, jerv og bjørn.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-02-04-80" id="dokument"><h1>Forskrift om forvaltning/adgang til felling av ulv, jerv og bjørn.</h1><article class="legalP" data-absoluteaddress="/ledd/1/" id="ledd-1">I medhold av lov av 29. mai 1981 nr. 38 om viltet, § 12 fastsettes følgende forskrift om forvaltning/adgang til felling av ulv, jerv og bjørn:</article><article class="legalArticle" data-lovdata-URL="LTI/forskrift/1983-02-04-80/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med disse forskriftene er å holde skadene på bufe og tamrein på et rimelig nivå og samtidig sikre levedyktige bestander av bjørn, jerv og ulv i Norge.</article></article><article class="legalArticle" data-lovdata-URL="LTI/forskrift/1983-02-04-80/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Dersom bjørn, jerv eller ulv gjør vesentlig skade på bufe eller tamrein, kan Direktoratet for vilt og ferskvannsfisk gi tillatelse til felling. Ved avgjørelsen av om fellingstillatelse skal gis, skal det tas hensyn til skadenes omfang, områdets betydning som beitemark og størrelsen på bestanden av vedkommende rovviltart. Fellingstillatelse etter denne bestemmelse skal være begrenset til et bestemt område, tidsrom og antall individer.</article></article><article class="legalArticle" data-lovdata-URL="LTI/forskrift/1983-02-04-80/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Direktoratet for vilt og ferskvannsfisk fastsetter de nærmere vilkår for fellingstillatelsen.</article></article><article class="legalArticle" data-lovdata-URL="LTI/forskrift/1983-02-04-80/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Felling i henhold til bestemmelsene i denne forskrift skal straks meldes til lokal politimyndighet og viltnemnda i kommunen.</article></article><article class="legalArticle" data-lovdata-URL="LTI/forskrift/1983-02-04-80/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Vilt som avlives etter disse bestemmelser, eller dets verdi, tilfaller Viltfondet, jf. viltlovens § 48.</article></article><article class="legalArticle" data-lovdata-URL="LTI/forskrift/1983-02-04-80/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Skader og ulemper for husdyrhold og tamreindrift forvoldt av bjørn, jerv og ulv erstattes av det offentlige etter særskilte forskrifter.</article></article><article class="legalArticle" data-lovdata-URL="LTI/forskrift/1983-02-04-80/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Disse forskrifter trer ikraft straks.</article></article></main></body></html>