<!DOCTYPE html><html lang="no"><head><title>Forskrift om regulering av fisket etter norsk vårgytende sild i 1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:20</dd><dt class="legacyID">Datokode</dt><dd class="legacyID">FOR-1983-12-23-1846</dd><dt class="dokid">DokumentID</dt><dd class="dokid">LTI/forskrift/1983-12-23-1846</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 28</dd><dt class="dateInForce">I kraft fra</dt><dd class="dateInForce">1983-12-23 – 1984-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-06-10-1102</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1937-06-25-20/§1</li><li>lov/1937-06-25-20/§37</li><li>lov/1972-06-16-57/§6</li><li>lov/1972-06-16-57/§8</li><li>lov/1972-06-16-57/§10</li><li>lov/1951-04-20/§5</li></ul></dd><dt class="dateOfPublication">Kunngjort</dt><dd class="dateOfPublication">1984-01-17</dd><dt class="title">Tittel</dt><dd class="title">Forskrift om regulering av fisket etter norsk vårgytende sild i 1984.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 23. desember 1983, med hjemmel i lov av 25. juni 1937 nr. 20 om sild- og brislingfiskeriene § 1 og § 37, lov av 16. juni 1972 om regulering av deltagelsen i fisket § 6, § 8 og § 10, og i lov av 20. april 1951 om fiske med trål § 5. Fremmet av Fiskeridepartementet.</dd><dt class="refid">RefID</dt><dd class="refid">forskrift/1983-12-23-1846</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter norsk vårgytende sild i 1984.<ul class="tocSubUl"><li>I. Generelle bestemmelser.<ul class="tocSubUl"><li>§ 1. Fiske, ilandføring og omsetning.</li><li>§ 2. Oppmaling.</li><li>§ 3. Minstemål.</li><li>§ 4. Bifangst</li></ul></li><li>II. Fiske med trål.<ul class="tocSubUl"><li>§ 5. Gruppekvote m.v.</li><li>§ 6. Påmelding.</li></ul></li><li>III. Fiske med ringnot<ul class="tocSubUl"><li>§ 7. Gruppekvote m.v.</li><li>§ 8. Påmelding.</li></ul></li><li>IV Kystfiske.<ul class="tocSubUl"><li>§ 9. Notfartøy. Gruppekvote m. v.</li><li>§ 10. Garnfartøy.</li><li>§ 11. Agnfiske.</li><li>§ 12. Fritidsfiske.</li><li>§ 13. Overgangsbestemmelser.</li></ul></li><li>V. Forskjellige bestemmelser.<ul class="tocSubUl"><li>§ 14. Gjennomføring og kontroll.</li><li>§ 15. Dumping og neddreping.</li><li>§ 16. Straff.</li><li>§ 17. Bemyndigelse.</li><li>§ 18. Ikrafttredelse.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-23-1846" id="dokument"><h1>Forskrift om regulering av fisket etter norsk vårgytende sild i 1984.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-12-23-1846/KAPITTEL_1" data-partID="k1"><h2>I. Generelle bestemmelser.</h2><article class="legalArticle" data-lovdata-URL="LTI/forskrift/1983-12-23-1846/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Fiske, ilandføring og omsetning.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det er forbudt å fiske, ilandføre og omsette norsk vårgytende sild nord for Klovningen (61° 56' n.br.).</article></article><article class="legalArticle" data-lovdata-URL="LTI/forskrift/1983-12-23-1846/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Oppmaling.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Det er forbudt å levere sild til oppmaling.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Fiskeridirektøren kan i spesielle tilfeller gi tillatelse til slik anvendelse av fangsten eller deler av den, dersom silden av kvalitetsmessige grunner ikke er mulig å omsette til menneskeføde eller agn.</article></article><article class="legalArticle" data-lovdata-URL="LTI/forskrift/1983-12-23-1846/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Minstemål.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Det er forbudt å låssette, oppta av sjøen eller ilandbringe sild under 25 cm.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Uten hinder av bestemmelsen i første ledd kan sildefangster bestå av inntil 25 % i vekt av sild under 25 cm.</article></article><article class="legalArticle" data-lovdata-URL="LTI/forskrift/1983-12-23-1846/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Bifangst</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Fiskeridirektøren kan fastsette hvilken bifangst av sild som kan tas i forbindelse med andre fiskerier og gi tillatelse på nærmere vilkår for omsetning av slik bifangst.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Uten hinder av forbudet i § 1 kan det i forbindelse med brislingfisket tas inntil 50 % sild som bifangst regnet etter rommål.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-12-23-1846/KAPITTEL_2" data-partID="k2"><h2>II. Fiske med trål.</h2><article class="legalArticle" data-lovdata-URL="LTI/forskrift/1983-12-23-1846/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Gruppekvote m.v.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Uten hensyn til forbudet i § 1 kan fartøy med industritråltillatelse fiske, jfr. § 2 punkt 3 i forskrifter av 28. april 1978 om tildeling av tillatelse til å drive fisket med trål, inntil 7.000 hl norsk vårgytende sild fra den tid Fiskeridirektøren bestemmer.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Fiskeridirektøren fordeler kvoten på grunnlag av antall påmeldte fartøy og fastsetter siste dato for fisket.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Når kvoten etter første ledd er beregnet oppfisket kan Fiskeridirektøren stoppe fisket.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Fartøy som får kvote etter denne paragraf kan ikke tildeles kvote etter andre bestemmelser i disse forskrifter.</article></article><article class="legalArticle" data-lovdata-URL="LTI/forskrift/1983-12-23-1846/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Påmelding.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Ingen kan delta i dette fisket uten å være påmeldt til vedkommende salgslag.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-12-23-1846/KAPITTEL_3" data-partID="k3"><h2>III. Fiske med ringnot</h2><article class="legalArticle" data-lovdata-URL="LTI/forskrift/1983-12-23-1846/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Gruppekvote m.v.</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Uten hensyn til forbudet i § 1 kan fartøy med ringnottillatelse, jfr. forskrifter av 2. mars 1979 om adgang til å delta i fisket med ringnot, fiske inntil 113.000 hl norsk vårgytende sild fra den tid Fiskeridirektøren bestemmer.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Ingen fartøy kan fiske mer enn 700 hl.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Fiskeridirektøren kan fastsette siste dato for fisket og stoppe fisket når kvoten er beregnet oppfisket.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Fartøy som får kvote etter denne paragraf kan ikke tildeles kvote etter andre bestemmelser i disse forskrifter.</article></article><article class="legalArticle" data-lovdata-URL="LTI/forskrift/1983-12-23-1846/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Påmelding.</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Ingen kan delta i dette fisket uten å være påmeldt til vedkommende salgslag.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1983-12-23-1846/KAPITTEL_4" data-partID="k4"><h2>IV Kystfiske.</h2><article class="legalArticle" data-lovdata-URL="LTI/forskrift/1983-12-23-1846/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Notfartøy. Gruppekvote m. v.</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Uten hensyn til forbudet i § 1 kan notfartøy under 110 fot 1.1. som ikke har ringnottillatelse fiske inntil 250.000 hl norsk vårgytende sild i 1984.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Fiskeridepartementet kan gi nærmere bestemmelser om vilkårene for deltakelse samt fordeling av kvoten på de deltakende fartøy.</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">Fiskeridirektøren kan fastsette forskjellige åpningstider og fangstperioder for fiske med henholdsvis landnot og snurpenot.</article><article class="legalP" data-absoluteaddress="/kapittel/4/paragraf/1/ledd/4/" id="kapittel-4-paragraf-1-ledd-4">Fiskeridirektøren kan avgrense fisket til bestemte områder og stoppe fisket når kvoten er beregnet oppfisket.</article></article><article class="legalArticle" data-lovdata-URL="LTI/forskrift/1983-12-23-1846/§10" data-name="§10" data-partID="§10" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Garnfartøy.</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Fiskeridirektøren kan til bestemte tider og for bestemte områder tillate fiske med garn.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Fiskeridepartementet kan gi nærmere bestemmelser om vilkårene for deltakelse og fastsette maksimalt fangstkvantum for de enkelte deltakende fartøy samt gi bestemmelser og redskapsbegrensninger.</article><article class="legalP" data-absoluteaddress="/kapittel/4/paragraf/2/ledd/3/" id="kapittel-4-paragraf-2-ledd-3">Fartøy som får kvote etter denne paragraf kan ikke tildeles kvote etter andre bestemmelser i disse forskrifter.</article></article><article class="legalArticle" data-lovdata-URL="LTI/forskrift/1983-12-23-1846/§11" data-name="§11" data-partID="§11" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Agnfiske.</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Uten hensyn til forbudet i § 1 kan Fiskeridirektøren gi adgang til fiske innenfor grunnlinjene med faststående garn til eget forbruk av agn.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">Adgangen kan begrenses til bestemte områder, tidsrom og et bestemt antall garn pr. båt.</article><article class="legalP" data-absoluteaddress="/kapittel/4/paragraf/3/ledd/3/" id="kapittel-4-paragraf-3-ledd-3">Omsetning av sild fisket i medhold av denne paragraf er forbudt.</article></article><article class="legalArticle" data-lovdata-URL="LTI/forskrift/1983-12-23-1846/§12" data-name="§12" data-partID="§12" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Fritidsfiske.</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Uten hensyn til forbudet i § 1 kan det drives fiske med håndsnøre (hekling) til eget konsum.</article><article class="legalP" data-absoluteaddress="/kapittel/4/paragraf/4/ledd/2/" id="kapittel-4-paragraf-4-ledd-2">Fiskeridirektøren kan i den tiden det er tillatt å drive fiske med not eller garn etter §§ 9 og 10 tillate fiske til eget konsum med ett garn på inntil 30 meter regnet pr. husstand. Slik tillatelse kan begrenses til bestemte områder. Omsetning av sild fisket i medhold av denne paragraf er forbudt.</article></article><article class="legalArticle" data-lovdata-URL="LTI/forskrift/1983-12-23-1846/§13" data-name="§13" data-partID="§13" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Overgangsbestemmelser.</span></h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">De som har fått tildelt kvote etter forskrifter om regulering av fisket etter norsk vårgytende sild for sesongen 1983-84 av 10. juni 1983, og som ikke har tatt hele kvoten, kan fiske denne frem til 31. mars 1984. Det samme gjelder de fartøy/personer som oppfyller vilkårene for å kunne fiske sild med garn etter nevnte forskrifter.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1983-12-23-1846/KAPITTEL_5" data-partID="k5"><h2>V. Forskjellige bestemmelser.</h2><article class="legalArticle" data-lovdata-URL="LTI/forskrift/1983-12-23-1846/§14" data-name="§14" data-partID="§14" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Gjennomføring og kontroll.</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Fiskeridirektøren kan gi nærmere forskrifter for gjennomføringen og kontroll av disse forskriftene, herunder regler om låssetting samt prøvetaking og kontroll av fangstene ved ilandføring.</article></article><article class="legalArticle" data-lovdata-URL="LTI/forskrift/1983-12-23-1846/§15" data-name="§15" data-partID="§15" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Dumping og neddreping.</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Er sild forsettlig eller uaktsomt dumpet eller er det på annen måte forårsaket neddreping av sild, kan Fiskeridirektøren foreta en forholdsmessig avkorting av kvoten eller trekke tillatelsen tilbake.</article></article><article class="legalArticle" data-lovdata-URL="LTI/forskrift/1983-12-23-1846/§16" data-name="§16" data-partID="§16" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Straff.</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Den som forsettlig eller uaktsomt overtrer disse forskrifter eller overskrider den kvote som fastsettes eller som medvirker hertil, straffes med bøter. Forsøk straffes på samme måte.</article></article><article class="legalArticle" data-lovdata-URL="LTI/forskrift/1983-12-23-1846/§17" data-name="§17" data-partID="§17" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Bemyndigelse.</span></h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Fiskeridepartementet bemyndiges til å endre disse forskrifter.</article></article><article class="legalArticle" data-lovdata-URL="LTI/forskrift/1983-12-23-1846/§18" data-name="§18" data-partID="§18" data-absoluteaddress="/kapittel/5/paragraf/5/" id="kapittel-5-paragraf-5"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse.</span></h3><article class="legalP" data-absoluteaddress="/kapittel/5/paragraf/5/ledd/1/" id="kapittel-5-paragraf-5-ledd-1">Disse forskrifter trer i kraft straks og gjelder til 31. desember 1984. Samtidig oppheves forskrifter om regulering av fisket etter norsk vårgytende sild for sesongen 1983-84, fastsatt ved kgl.res. av 10. juni 1983 nr. 1102.</article></article></section></main></body></html>