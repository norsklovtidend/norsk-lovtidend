<!DOCTYPE html><html lang="no"><head><title>Forskrift om orden og lukningstider for overnattings- og serveringssteder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:23</dd><dt class="legacyID">Datokode</dt><dd class="legacyID">FOR-1983-07-01-1137</dd><dt class="dokid">DokumentID</dt><dd class="dokid">LTI/forskrift/1983-07-01-1137</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 14</dd><dt class="dateInForce">I kraft fra</dt><dd class="dateInForce">1983-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-52/§15</li><li>forskrift/1983-06-17-1123</li></ul></dd><dt class="dateOfPublication">Kunngjort</dt><dd class="dateOfPublication">1983-07-14</dd><dt class="title">Tittel</dt><dd class="title">Forskrift om orden og lukningstider for overnattings- og serveringssteder.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 1. juli 1983 i medhold av lov av 3. juni 1983 nr. 52 om overnattings- og serveringssteder (hotelloven) § 15, og kgl.res. av 17. juni 1983.</dd><dt class="refid">RefID</dt><dd class="refid">forskrift/1983-07-01-1137</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om orden og lukningstider for overnattings- og serveringssteder.<ul class="tocSubUl"><li>Generelt<ul class="tocSubUl"><li>§ 1.</li></ul></li><li>Orden m.v.<ul class="tocSubUl"><li>§ 2.</li><li>§ 3.</li><li>§ 4.</li></ul></li><li>Lukningstider for serveringssteder.<ul class="tocSubUl"><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1983-07-01-1137" id="dokument"><h1>Forskrift om orden og lukningstider for overnattings- og serveringssteder.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-07-01-1137/KAPITTEL_1" data-partID="k1"><h2>Generelt</h2><article class="legalArticle" data-lovdata-URL="LTI/forskrift/1983-07-01-1137/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Funksjonærer fra politiet, kommunen og fylkesmannen kan når som helst foreta inspeksjon av overnattings- og serveringssteder når det er nødvendig for deres saksbehandling etter loven.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Under inspeksjoner må unødig forstyrrelse av gjester og betjening unngås.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Vedkommende funksjonær skal legitimere seg før inspeksjonen.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-07-01-1137/KAPITTEL_2" data-partID="k2"><h2>Orden m.v.</h2><article class="legalArticle" data-lovdata-URL="LTI/forskrift/1983-07-01-1137/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Til serveringssteder må berusede personer ikke gis adgang, og heller ikke personer som kan fryktes å forstyrre ro og orden. Den som viser seg beruset eller som forstyrrer ro og orden i virksomheten skal bortvises.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Personer som har forbrutt seg mot serveringsstedets ordensregler skal nektes adgang for kortere eller lengre tid. Slik nektelse foretas av virksomhetens leder, eller den som han bemyndiger.</article></article><article class="legalArticle" data-lovdata-URL="LTI/forskrift/1983-07-01-1137/§3" data-name="§3" data-partID="§3" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Når politiet finner det påkrevet skal det ved inngangen holdes ordensvakt godkjent av politiet.</article></article><article class="legalArticle" data-lovdata-URL="LTI/forskrift/1983-07-01-1137/§4" data-name="§4" data-partID="§4" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">De som er beskjeftiget i overnattings- og serveringssteder må ikke være beruset i arbeidstiden. Betjeningen må ikke nyte rusdrikk i tjenesten.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-07-01-1137/KAPITTEL_3" data-partID="k3"><h2>Lukningstider for serveringssteder.</h2><article class="legalArticle" data-lovdata-URL="LTI/forskrift/1983-07-01-1137/§5" data-name="§5" data-partID="§5" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Serveringssteder skal holdes lukket fra kl. 0100 til kl. 0600. Kommunestyret kan fastsette avvikende åpnings- og lukningstider som skal godkjennes av fylkesmannen.</article></article><article class="legalArticle" data-lovdata-URL="LTI/forskrift/1983-07-01-1137/§6" data-name="§6" data-partID="§6" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Kommunestyret eller etter dets fullmakt formannskapet kan, når særlige grunner foreligger, gi tillatelse til å lukke senere eller åpne tidligere enn til de tider som er fastsatt for kommunen. Politiet kan for enkelte anledninger, gi tillatelse til å lukke senere eller åpne tidligere enn til de tider som er fastsatt for kommunen.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Tillatelse etter denne paragraf kan når som helst trekkes tilbake.</article></article><article class="legalArticle" data-lovdata-URL="LTI/forskrift/1983-07-01-1137/§7" data-name="§7" data-partID="§7" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Politiet (politimesteren eller lensmannen) kan påby at et serveringssted skal lukke tidligere enn vanlig lukningstid i kommunen så fremt det ikke sørges for tilbørlig orden eller hvis omgivelsene forstyrres unødig ved støy fra virksomheten.</article></article><article class="legalArticle" data-lovdata-URL="LTI/forskrift/1983-07-01-1137/§8" data-name="§8" data-partID="§8" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Lukningstidene i § 5 gjelder ikke for den servering som foregår i hoteller og andre overnattingssteder til overnattingsgjester.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">For skjenking av alkoholholdige drikkevarer gjelder alkohollovgivningens bestemmelser.</article></article><article class="legalArticle" data-lovdata-URL="LTI/forskrift/1983-07-01-1137/§9" data-name="§9" data-partID="§9" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Denne forskrift trer i kraft 1. juli 1983.</article></article></section></main></body></html>