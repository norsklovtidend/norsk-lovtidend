<!DOCTYPE html><html lang="no"><head><title>Forskrift om regulering av trålfiske etter torsk nord for 62° n.br. i 1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1983-12-15-1827</dd><dt class="dokid">DokumentID</dt><dd class="dokid">LTI/forskrift/1983-12-15-1827</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 28</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-06-17/§1</li><li>lov/1955-06-17/§4</li><li>forskrift/1964-01-17-9176</li><li>lov/1951-04-20/§5</li><li>lov/1972-06-16-57/§10</li><li>lov/1972-06-16-57/§10a</li><li>lov/1972-06-16-57/§10b</li></ul></dd><dt class="dateOfPublication">Kunngjort</dt><dd class="dateOfPublication">1984-01-17</dd><dt class="title">Tittel</dt><dd class="title">Forskrift om regulering av trålfiske etter torsk nord for 62° n.br. i 1984.</dd><dt class="refid">RefID</dt><dd class="refid">forskrift/1983-12-15-1827</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av trålfiske etter torsk nord for 62° n.br. i 1984.<ul class="tocSubUl"><li>§ 1. Virkeområde.</li><li>§ 2. Registreringsplikt</li><li>§ 3. Kvoteregulering.</li><li>§ 4. Ekstra kvote for spesielle behov.</li><li>§ 5. Oppdeling av fangstsesongen.</li><li>§ 6. Regulering av fiske med småtrålere.</li><li>§ 7. Forbud mot ilandføring og omsetning av ulovlig fanget torsk. Bifangstbestemmelser.</li><li>§ 8. Fiskestopp innenfor fiskerigrensen.</li><li>§ 9. Utfyllende bestemmelser.</li><li>§ 10. Straffebestemmelser.</li><li>§ 11. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-15-1827" id="dokument"><h1>Forskrift om regulering av trålfiske etter torsk nord for 62° n.br. i 1984.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 15. desember 1983 i medhold av § 1 og § 4 i lov av 17. juni 1955 om saltvannsfiskeriene, jf. kgl.res. av 17. januar 1964, § 5 i lov av 20. april 1951 om fiske med trål, jf. kgl.res. av H. januar 1974, og § 10, § 10 a og § 10 b i lov av 16. juni 1972 om regulering av deltakelsen i fisket, bestemt:</article><article class="legalArticle" data-lovdata-URL="LTI/forskrift/1983-12-15-1827/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter gjelder fiske etter torsk med trål i Norges økonomiske sone nord for 62° n.br. og i området utenfor Norges økonomiske sone mellom 11° v.l. og 63° ø.l. nord for en linje trukket fra 11° v.l. og 63° n.br. rettvisende øst til 4° v.1., derfra rettvisende sør til 62° n.br. og derfra rettvisende øst til norskekysten.</article></article><article class="legalArticle" data-lovdata-URL="LTI/forskrift/1983-12-15-1827/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Registreringsplikt</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fartøyer som skal delta i fisket etter torsk med trål nord for 62 ° n.br. skal på forhånd være registrert hos Fiskeridirektøren.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For å kunne bli registrert må fartøyet ha tråltillatelse etter § 2 første ledd nr. 1 eller nr. 2 i forskrifter av 28. april 1978 om tillatelse til å drive fiske med trål (trålforskriftene), gitt med hjemmel i lov av 20. april 1951 om fiske med trål.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Fiskeridirektøren avgjør under hvilken gruppe det enkelte registrerte trålfartøy hører.</article></article><article class="legalArticle" data-lovdata-URL="LTI/forskrift/1983-12-15-1827/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kvoteregulering.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fartøy som er registrert etter § 2 kan nord for 62° n.br. ikke fiske mer torsk enn følgende kvanta:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Ferskfisktrålere over 250 BRT og 115' 1.1. 540 tonn rund vekt pr. fartøy</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Rundfrystrålere over 400 BRT 676 tonn rund vekt pr. fartøy</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Saltfisktrålere over 400 BRT 676 tonn rund vekt pr. fartøy</article></article></li><li data-li-identifier="d." data-name="d."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Fabrikktrålere 876 tonn rund vekt pr. fartøy</article><article class="legalP" data-absoluteaddress="/paragraf/3/ledd/1/punkt/4/ledd/2/" id="paragraf-3-ledd-1-punkt-4-ledd-2">Den kvoten et fartøy er tildelt etter denne paragraf, kan ikke overskrides selv om fartøyet fisker med andre redskaper enn trål.</article><article class="legalP" data-absoluteaddress="/paragraf/3/ledd/1/punkt/4/ledd/3/" id="paragraf-3-ledd-1-punkt-4-ledd-3">Fiskeridirektøren kan samtykke i at et fartøys kvote kan fiskes av annet fartøy tilhørende samme reder eller administrasjonsenhet og som er tildelt kvote.</article><article class="legalP" data-absoluteaddress="/paragraf/3/ledd/1/punkt/4/ledd/4/" id="paragraf-3-ledd-1-punkt-4-ledd-4">Kvoter som er tildelt fartøy som har konsesjon for reketrålfiske kan ikke overføres til annet fartøy slik det er fastsatt i tredje ledd.</article></article></li></ul></article></article><article class="legalArticle" data-lovdata-URL="LTI/forskrift/1983-12-15-1827/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ekstra kvote for spesielle behov.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren kan fordele et kvantum på inntil 2.000 tonn, dersom det oppstår et spesielt behov for råstoff til anlegg i næringssvake distrikter.</article></article><article class="legalArticle" data-lovdata-URL="LTI/forskrift/1983-12-15-1827/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppdeling av fangstsesongen.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">20 % eller mer av årskvoten for ferskfisktrålere under § 3 a skal fiskes etter 18. september 1984. Fiskeridirektøren kan dispensere fra denne bestemmelsen for enbåtsrederi.</article></article><article class="legalArticle" data-lovdata-URL="LTI/forskrift/1983-12-15-1827/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Regulering av fiske med småtrålere.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">1.</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">Fartøy uten reketrålkonsesjon.</article><article class="legalP" data-absoluteaddress="/paragraf/6/punkt/1/ledd/2/" id="paragraf-6-punkt-1-ledd-2">Fartøyer under 150 BRT som ikke har tillatelse til å drive reketrålfiske, jf. reketrålforskriftene av 23. juni 1978, kan i 1984 fiske inntil 120 tonn torsk rund vekt med trål. Driver slike fartøyer med fiske også med garn, line eller juksa, inngår nevnte kvote i totalkvoten på 400 tonn torsk rund vekt etter § 6 i torskereguleringsforskriftene av 15. desember 1983.</article><article class="legalP" data-absoluteaddress="/paragraf/6/punkt/1/ledd/3/" id="paragraf-6-punkt-1-ledd-3">Fartøyer på 150 BRT og derover inntil 250 BRT eller inntil 115' l.l. og større fartøyer som driver annet fiske i kombinasjon med trålfiske, og som ikke har tillatelse til å drive reketrålfiske, jfr. reketrålforskriftene av 23. juni 1978, kan tildeles en kvote på inntil 75 % av en ferskfisktrålerkvote, jfr. § 3 a. Ved fastsettelse av kvote for disse fartøyer kan det tas hensyn til fartøyets størrelse, tidligere deltakelse, alternative driftsmuligheter, samt de fastsatte konsesjonsvilkår for vedkommende fartøy.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">2.</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">Fartøy med reketrålkonsesjon.</article><article class="legalP" data-absoluteaddress="/paragraf/6/punkt/2/ledd/2/" id="paragraf-6-punkt-2-ledd-2">Fartøy med konsesjon for reketrålfiske og med størrelse inntil 250 BRT eller inntil 115' l.l. og større fartøy som driver annet fiske i kombinasjon med trålfiske etter torsk og reker, kan innenfor den fastsatte kvoten på 175 tonn etter §§ 7 og 8 i torskereguleringsforskriftene av 15. desember 1983 likevel fiske inntil 100 tonn torsk rund vekt etter at fisket er stoppet av Fiskeridirektøren i medhold av § 7 tredje ledd i sistnevnte forskrifter. Slike fartøy over 200 BRT kan av Fiskeridirektøren likevel tildeles en kvote utover 175 tonn og inntil 75 % av en ferskfisktrålerkvote, jf. § 3 a, dersom særlige grunner tilsier det Ved tildeling av slik tilleggskvote skal det legges vekt på fartøyets tidligere deltakelse og alternative driftsmuligheter, samt de fastsatte konsesjonsvilkår for vedkommende fartøy. Slike tilleggskvoter utover 175 tonn skal ikke regnes med i gruppekvoten i § 7 i torskereguleringsforskriftene av 15. desember 1983.</article><article class="legalP" data-absoluteaddress="/paragraf/6/punkt/2/ledd/3/" id="paragraf-6-punkt-2-ledd-3">Fiskeridirektøren foretar fastsettelsen av kvotene etter punkt 1 og 2 i denne paragraf.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/6/punkt/3/" id="paragraf-6-punkt-3"><span class="data-originalId">3.</span><article class="legalP" data-absoluteaddress="/paragraf/6/punkt/3/ledd/1/" id="paragraf-6-punkt-3-ledd-1">Forbud mot trålfiske på bestemte tidsrom.</article><article class="legalP" data-absoluteaddress="/paragraf/6/punkt/3/ledd/2/" id="paragraf-6-punkt-3-ledd-2">Fartøy som blir tildelt kvote etter denne paragraf kan ikke drive trålfiske nord for 62° n.br. i tiden fra og med lørdag 21. januar 1984 kl. 24.00 til og med søndag 29. januar 1984 kl. 24.00, fra og med fredag 2. mars 1984 kl. 24.00 til og med søndag 11. mars 1984 kl. 24.00 og fra og med fredag 13. april 1984 kl. 24.00 til og med søndag 29. april 1984 kl. 24.00. Tilsvarende forbud gjelder nord for 67° n.br. fra og med fredag 14. desember 1984 kl. 24.00 til og med mandag 31. desember 1984 kl. 24.00. Fiskeridirektøren kan i særlige tilfelle gjøre unntak fra forbudet i dette ledd.</article><article class="legalP" data-absoluteaddress="/paragraf/6/punkt/3/ledd/3/" id="paragraf-6-punkt-3-ledd-3">Fartøy som er gitt tillatelse til å drive fiske med trål som også omfatter fiske etter torsk nord for 62° n.br,, men som ikke er tildelt kvote av torsk nord for 62° n.br., jf. §§ 2 og 8 i trålforskriftene av 28. april 1978, kan ikke drive direkte trålfiske etter torsk nord for 62° n.br. i de tidsrom som er nevnt i foregående ledd.</article></article></li></ul></article><article class="legalArticle" data-lovdata-URL="LTI/forskrift/1983-12-15-1827/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forbud mot ilandføring og omsetning av ulovlig fanget torsk. Bifangstbestemmelser.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det er forbudt å føre i land eller omsette torsk som er fanget i strid med disse forskrifter eller bestemmelser gitt i medhold av forskriftene. Likeledes er det forbudt å overskride kvoter fastsatt i henhold til disse forskrifter.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Uten hinder av forbudet i første ledd annet punktum kan det ved trålfiske etter sei, blåkveite og uer tas bifangster av torsk med totalt inntil 10 % i vekt av fangsten av sei, blåkveite, uer og hyse i hver landing. Ved fiske etter flyndre nord for 73° n.br. og vest for 30° ø.l. kan det tas bifangster av torsk med totalt inntil 25 % i vekt av fangsten av flyndre i hver landing. Torsk tatt som bifangst i hysefisket kommer til fradrag på fartøyets torskekvote.</article></article><article class="legalArticle" data-lovdata-URL="LTI/forskrift/1983-12-15-1827/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fiskestopp innenfor fiskerigrensen.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Det er forbudt å drive fiske med trål innenfor 12-mils grensen nord for 62° n.br. søndag 29. og mandag 30. januar 1984, søndag 11. og mandag 12. mars 1984, søndag 29. og mandag 30. april 1984.</article></article><article class="legalArticle" data-lovdata-URL="LTI/forskrift/1983-12-15-1827/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende bestemmelser.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridirektøren kan gi nærmere forskrifter om gjennomføring og utfylling av reglene i disse forskrifter.</article></article><article class="legalArticle" data-lovdata-URL="LTI/forskrift/1983-12-15-1827/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straffebestemmelser.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overtredelse av bestemmelser i eller gitt i medhold av disse forskrifter straffes med bøter i henhold til § 69 i lov av 7. juni 1955 om saltvannsfiskeriene og § 13 i lov av 20. april 1951 om fiske med trål.</article></article><article class="legalArticle" data-lovdata-URL="LTI/forskrift/1983-12-15-1827/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Disse forskrifter trer i kraft 1. januar 1984.</article></article></main></body></html>