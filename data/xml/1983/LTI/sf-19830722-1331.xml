<!DOCTYPE html><html lang="no"><head><title>Forskrift om hindring av forurensning fra den maritime drift av flyttbare innretninger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:02</dd><dt class="legacyID">Datokode</dt><dd class="legacyID">FOR-1983-07-22-1331</dd><dt class="dokid">DokumentID</dt><dd class="dokid">LTI/forskrift/1983-07-22-1331</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 17</dd><dt class="dateInForce">I kraft fra</dt><dd class="dateInForce">1983-07-22</dd><dt class="changesToDocuments">Endrer</dt><dd class="changesToDocuments"><ul><li>forskrift/1973-09-10-1/§25a</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§114</li><li>lov/1903-06-09-7/§117</li><li>lov/1903-06-09-7/§118</li><li>lov/1903-06-09-7/§119</li><li>lov/1903-06-09-7/§124</li><li>forskrift/1979-10-12-1</li><li>forskrift/1980-01-08-1</li></ul></dd><dt class="dateOfPublication">Kunngjort</dt><dd class="dateOfPublication">1983-08-23</dd><dt class="title">Tittel</dt><dd class="title">Forskrift om hindring av forurensning fra den maritime drift av flyttbare innretninger.</dd><dt class="refid">RefID</dt><dd class="refid">forskrift/1983-07-22-1331</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om hindring av forurensning fra den maritime drift av flyttbare innretninger.</li></ul></dd></dl></header><main class="documentBody" data-lovdata-URL="LTI/forskrift/1983-07-22-1331" id="dokument"><h1>Forskrift om hindring av forurensning fra den maritime drift av flyttbare innretninger.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 22. juli 1983 med hjemmel i lov av 9. juni 1903 nr. 7 om Statskontroll med Skibes Sjødyktighed, § 1, § 114, § 117, § 118, § 119 og § 124, jf. kgl.res 12. oktober 1979 og delegasjonsvedtak av 8. januar 1980, fastsatt forskrift om hindring av forurensning fra den maritime drift av flyttbare innretninger.</article><article class="legalP" data-absoluteaddress="/ledd/2/" id="ledd-2">Forskriften gjelder for norske og utenlandske flyttbare innretninger (plattformer og boreskip) som er beskjeftiget i undersøkelse, utvinning og tilknyttede bearbeidingsprosesser av mineralforekomster på norsk kontinentalsokkel, samt for norske innretninger under forflytning. «Maritim drift» er definert som «alle forhold vedrørende operasjon av innretningen med unntak av de forhold som er tilknyttet boring, utvinning og hertil knyttede bearbeidingsprosesser av mineralforekomster på havbunnen.»</article><article class="legalP" data-absoluteaddress="/ledd/3/" id="ledd-3">Forskriften gjennomfører, innenfor sitt anvendelsesområde, Den internasjonale konvensjon om hindring av forurensning fra skip 1973, med protokoll av 1978 (MARPOL 73/78) i norsk rett.</article><article class="legalP" data-absoluteaddress="/ledd/4/" id="ledd-4">Da konvensjonen fastsetter de samme regler for innretninger under forflytning som for skip over 400 brt. som ikke er oljetankskip, henvises det i denne sammenheng i den norske forskrift til de bestemmelser i forskrift av 16. juni 1983 om forurensning fra skip m.m. som får anvendelse. Hva angår forurensning fra den maritime drift av flyttbare innretninger som er beskjeftiget på norsk sokkel, er gjeldende regler i sin helhet tatt inn i forskrift av 22. juli 1983.</article><article class="legalP" data-absoluteaddress="/ledd/5/" id="ledd-5">Forskriftenes kapittel 4 (Forskjellige bestemmelser) samt §§ 2-1 (Tegninger) og 2-2 (Besiktigelse og inspeksjoner) trer i kraft straks. Kapittel 1 (Generelt) og kapittel 2 (Regler om hindring av oljeforurensning), med unntak av §§ 2-1 og 2-2, trer i kraft den 2. oktober 1983. Kapittel 3 (Regler om utslipp av søppel) trer i kraft på det tidspunkt Sjøfartsdirektoratet bestemmer. Forskriften gjelder både for nye og for eksisterende innretninger.</article><article class="legalP" data-absoluteaddress="/ledd/6/" id="ledd-6">Fra den 2. oktober 1983 oppheves § 25 a i forskrifter for flyttbare boreplattformer med innretning og utstyr som anvendes til boring etter petroleumsforekomster i indre norsk farvann, norsk sjørterritorium og den del av kontinentalsokkelen som er undergitt norsk statshøyhet, av 10. september 1973.</article><article class="legalP" data-absoluteaddress="/ledd/7/" id="ledd-7">Overtredelse av forskriften straffes med bøter eller fengsel inntil 4 mnd eller begge deler i henhold til den alminnelige borgerlige straffelov av 22. mai 1902 § 427.</article><article class="legalP" data-absoluteaddress="/ledd/8/" id="ledd-8">Forskriften blir tatt inn i forskriftssamlingen Flyttbare boreplattformer. Nærmere opplysninger fås ved hendvendelse til Sjøfartsdirektoratet.</article></main></body></html>