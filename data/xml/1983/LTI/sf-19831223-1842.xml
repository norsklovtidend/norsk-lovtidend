<!DOCTYPE html><html lang="no"><head><title>Forskrift om innberetning av livsforsikringspremier.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:55</dd><dt class="legacyID">Datokode</dt><dd class="legacyID">FOR-1983-12-23-1842</dd><dt class="dokid">DokumentID</dt><dd class="dokid">LTI/forskrift/1983-12-23-1842</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 28</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§6-6</li></ul></dd><dt class="dateOfPublication">Kunngjort</dt><dd class="dateOfPublication">1984-01-17</dd><dt class="title">Tittel</dt><dd class="title">Forskrift om innberetning av livsforsikringspremier.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 23. desember 1983 med hjemmel i ligningsloven av 13. juni 1980 nr. 24 § 6-6. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1983-12-23-1842</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innberetning av livsforsikringspremier.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-23-1842" id="dokument"><h1>Forskrift om innberetning av livsforsikringspremier.</h1><article class="legalArticle" data-lovdata-URL="LTI/forskrift/1983-12-23-1842/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Som grunnlag for skattefradrag etter skatteloven § 44 ellevte ledd nr. 1 skal norske forsikringsselskaper innberette betalte livsforsikringspremier til Skattedirektoratet.</article></article><article class="legalArticle" data-lovdata-URL="LTI/forskrift/1983-12-23-1842/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Innberetningene skal omfatte det enkelte års forfalte og betalte premier på hver livsforsikringspolise i selskapet, med angivelse av fødselsnummer, polisenummer og beløp. Det skal gis særskilte opplysninger om engangs- og avløsningspremier. Innberetningene leveres innen 2 måneder etter årets utløp, og i form som Skattedirektoratet bestemmer. Skattedirektoratet kan gi utsettelse med fristen.</article></article><article class="legalArticle" data-lovdata-URL="LTI/forskrift/1983-12-23-1842/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Innberetningene gjelder ikke premier som det etter skatteloven ikke kan gis eller som skattyteren ikke ønsker skattefradrag for. Premie til gruppelivsforsikring skal heller ikke innberettes etter disse forskrifter. På henvendelse fra ligningsmyndighetene plikter selskapet å opplyse om et premiebeløp er tatt med i innberetningen eller ikke.</article></article><article class="legalArticle" data-lovdata-URL="LTI/forskrift/1983-12-23-1842/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Skattedirektoratet kan gi nærmere regler om utfylling og gjennomføring i forskriftene og kan for det enkelte år bestemme at innberetningene helt eller delvis ikke skal brukes som grunnlag for skattefradrag.</article></article><article class="legalArticle" data-lovdata-URL="LTI/forskrift/1983-12-23-1842/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft 1. januar 1984.</article></article></main></body></html>