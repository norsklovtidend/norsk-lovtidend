<!DOCTYPE html><html lang="no"><head><title>Forskrift om plikten til å gi oppgaver over utbetalte beløp fra pensjonsfond og pensjonskasser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:21</dd><dt class="legacyID">Datokode</dt><dd class="legacyID">FOR-1983-12-30-1978</dd><dt class="dokid">DokumentID</dt><dd class="dokid">LTI/forskrift/1983-12-30-1978</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 29</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-01-24</dd><dt class="title">Tittel</dt><dd class="title">Forskrift om plikten til å gi oppgaver over utbetalte beløp fra pensjonsfond og pensjonskasser.</dd><dt class="refid">RefID</dt><dd class="refid">forskrift/1983-12-30-1978</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om plikten til å gi oppgaver over utbetalte beløp fra pensjonsfond og pensjonskasser.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-30-1978" id="dokument"><h1>Forskrift om plikten til å gi oppgaver over utbetalte beløp fra pensjonsfond og pensjonskasser.</h1><article class="legalP" data-absoluteaddress="/ledd/1/" id="ledd-1">Finansdepartementet har 30. desember 1983, fastsatt med hjemmel i ligningsloven § 6-16, jf. § 6-7 følgende forskrift:</article><article class="legalArticle" data-lovdata-URL="LTI/forskrift/1983-12-30-1978/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er bare nødvendig å gi oppgave dersom enten samlet utbetaling i et år eller den årlige utbetaling overstiger kr 300. Grensen gjelder utbetaling til den enkelte mottaker, men slik at utbetaling i samme år til flere etterlatte og samtidig løpende ytelser til flere etterlatte i denne henseende regnes som utbetaling til en person.</article></article><article class="legalArticle" data-lovdata-URL="LTI/forskrift/1983-12-30-1978/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Når ytelsen skal løpe til mottakeren dør eller når en bestemt alder, er det bare nødvendig å gi oppgave over utbetalte beløp i første utbetalingsår. Oppgaven skal inneholde opplysning om fremtidig årlig utbetaling. Kan ytelsen opphøre før mottakerens død, skal det samtidig oppgis forfallsdag for siste mulige termin. Hvis det etter første utbetalingsår blir utbetalt mer eller mindre enn forhåndsoppgitt, skal det da gis melding om forandringen.</article></article><article class="legalArticle" data-lovdata-URL="LTI/forskrift/1983-12-30-1978/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Begrensningsreglene i §§ 1 og 2 gjelder ikke oppgaver som ligningsmyndighetene forlanger for navngitte mottakere.</article></article><article class="legalArticle" data-lovdata-URL="LTI/forskrift/1983-12-30-1978/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Oppgave over utbetalinger fra «Bedriftspensjonskasse etter skattelovene» og fra «Bedriftspensjonsfond etter skattelovene» skal inneholde betegnelsen på framtredende plass.</article></article><article class="legalArticle" data-lovdata-URL="LTI/forskrift/1983-12-30-1978/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft 1. januar 1984.</article></article></main></body></html>