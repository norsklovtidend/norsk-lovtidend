<!DOCTYPE html><html lang="no"><head><title>Lov om endringer i lov av 19. mai 1933 nr. 3 om tilsyn med næringsmidler m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:22</dd><dt class="legacyID">Datokode</dt><dd class="legacyID">LOV-1983-02-18-2</dd><dt class="dokid">DokumentID</dt><dd class="dokid">LTI/lov/1983-02-18-2</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 4</dd><dt class="dateInForce">I kraft fra</dt><dd class="dateInForce">1983-02-18</dd><dt class="changesToDocuments">Endrer</dt><dd class="changesToDocuments"><ul><li>lov/1933-05-19-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-03-08</dd><dt class="titleShort">Korttittel</dt><dd class="titleShort">Endringslov til næringsmiddelloven</dd><dt class="title">Tittel</dt><dd class="title">Lov om endringer i lov av 19. mai 1933 nr. 3 om tilsyn med næringsmidler m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.25 (1982–1983), Innst.O.nr.34 (1982–1983) og Besl.O.nr.43 (1982–1983). Odels- og Lagtingsvedtak hhv. 14. og 17. februar 1983. Fremmet av Sosialdepartementet.</dd><dt class="refid">RefID</dt><dd class="refid">lov/1983-02-18-2</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 19. mai 1933 nr. 3 om tilsyn med næringsmidler m.v.<ul class="tocSubUl"><li>I<ul class="tocSubUl"><li>§ 1.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 9.</li><li>§ 11.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1983-02-18-2" id="dokument"><h1>Lov om endringer i lov av 19. mai 1933 nr. 3 om tilsyn med næringsmidler m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1983-02-18-2/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 19. mai 1933 nr. 3 om tilsyn med næringsmidler m.v. gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" data-partID="§1" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader">§ 1.</span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Med næringsmidler menes enhver mat- eller drikkevare, også drikkevann, og enhver annen vare som er bestemt til å konsumeres av mennesker, unntatt legemidler.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Produksjon, lagring, transport, frambud og import av næringsmidler skal være underkastet forskrifter og tilsyn etter Kongens nærmere bestemmelse.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Forskriftene kan ta sikte på:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/foreslåttparagraf/1/ledd/3/punkt/1/" id="kapittel-1-foreslåttparagraf-1-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/1/foreslåttparagraf/1/ledd/3/punkt/1/ledd/1/" id="kapittel-1-foreslåttparagraf-1-ledd-3-punkt-1-ledd-1">å forebygge tilvirkning og frambud av helseskadelige næringsmidler,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/foreslåttparagraf/1/ledd/3/punkt/2/" id="kapittel-1-foreslåttparagraf-1-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/1/foreslåttparagraf/1/ledd/3/punkt/2/ledd/1/" id="kapittel-1-foreslåttparagraf-1-ledd-3-punkt-2-ledd-1">å sikre renslighet og forhold som er tilfredsstillende i hygienisk henseende,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/foreslåttparagraf/1/ledd/3/punkt/3/" id="kapittel-1-foreslåttparagraf-1-ledd-3-punkt-3"><span class="data-originalId">-</span><article class="legalP" data-absoluteaddress="/kapittel/1/foreslåttparagraf/1/ledd/3/punkt/3/ledd/1/" id="kapittel-1-foreslåttparagraf-1-ledd-3-punkt-3-ledd-1">å angi hvorledes varene skal være tilvirket, hva de må inneholde, og hvilke krav de skal tilfredsstille, forat de de kan utbys til salg,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/foreslåttparagraf/1/ledd/3/punkt/4/" id="kapittel-1-foreslåttparagraf-1-ledd-3-punkt-4"><span class="data-originalId">-</span><article class="legalP" data-absoluteaddress="/kapittel/1/foreslåttparagraf/1/ledd/3/punkt/4/ledd/1/" id="kapittel-1-foreslåttparagraf-1-ledd-3-punkt-4-ledd-1">å forebygge uriktige forestillinger om varenes opprinnelse, beskaffenhet, art, mengde, sammensetning eller andre forhold som har betydning for forbrukerne.</article></article></li></ul></article><article class="legalP" data-absoluteaddress="/kapittel/1/foreslåttparagraf/1/ledd/4/" id="kapittel-1-foreslåttparagraf-1-ledd-4">I den utstrekning det anses påkrevet, kan Kongen pålegge den som utøver ervervsmessig virksomhet med næringsmidler å melde det til helserådet. Under samme forutsetning kan Kongen pålegge virksomheten å føre de bøker m.v. som anses nødvendige for tilsynet.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" data-partID="§3" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader">§ 3.</span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Kongen kan gi bestemmelser om de krav som skal stilles til drikkevann og vann som brukes ved produksjon og frambud av næringsmidler, samt om tilsyn med anlegg og drift av vannverk.</article></article> <article class="defaultP" margin-top="true">Ny § 4 skal lyde:</article><article class="futureLegalArticle" data-name="§4" data-partID="§4" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader">§ 4.</span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">Den kommunale eller interkommunale næringsmiddelkontrollen fører tilsyn med at bestemmelser gitt i medhold av denne lov overholdes.</article><article class="legalP" data-absoluteaddress="/kapittel/1/foreslåttparagraf/3/ledd/2/" id="kapittel-1-foreslåttparagraf-3-ledd-2">Kongen kan overdra tilsynet til andre.</article><article class="legalP" data-absoluteaddress="/kapittel/1/foreslåttparagraf/3/ledd/3/" id="kapittel-1-foreslåttparagraf-3-ledd-3">Politi og tollvesen skal være behjelpelige med å føre tilsyn med overholdelsen av bestemmelsene.</article><article class="legalP" data-absoluteaddress="/kapittel/1/foreslåttparagraf/3/ledd/4/" id="kapittel-1-foreslåttparagraf-3-ledd-4">Når ikke annet er bestemt fatter helserådet vedtak etter bestemmelser gitt i medhold av denne lov.</article><article class="legalP" data-absoluteaddress="/kapittel/1/foreslåttparagraf/3/ledd/5/" id="kapittel-1-foreslåttparagraf-3-ledd-5">Helserådet kan, når det finner det nødvendig, bestemme at andre kontrollorganer kan fatte vedtak på helserådets vegne.</article><article class="legalP" data-absoluteaddress="/kapittel/1/foreslåttparagraf/3/ledd/6/" id="kapittel-1-foreslåttparagraf-3-ledd-6">Kongen kan bestemme at den kommunale eller interkommunale næringsmiddelkontrollen eller andre offentlige kontrollorganer fatter vedtak etter ovennevnte bestemmelser.</article><article class="legalP" data-absoluteaddress="/kapittel/1/foreslåttparagraf/3/ledd/7/" id="kapittel-1-foreslåttparagraf-3-ledd-7">Når det gjelder forhold som angår hele eller deler av landet, kan departementet fatte vedtak som nevnt ovenfor.</article><article class="legalP" data-absoluteaddress="/kapittel/1/foreslåttparagraf/3/ledd/8/" id="kapittel-1-foreslåttparagraf-3-ledd-8">Klageinstans for vedtak fattet av næringsmiddelkontrollen eller annet kontrollorgan er helserådet.</article><article class="legalP" data-absoluteaddress="/kapittel/1/foreslåttparagraf/3/ledd/9/" id="kapittel-1-foreslåttparagraf-3-ledd-9">Klageinstans for helserådets vedtak er fylkesmannen.</article></article> <article class="defaultP" margin-top="true">§ 5 første ledd skal lyde:</article><article class="futureLegalArticle" data-name="§5" data-partID="§5" data-absoluteaddress="/kapittel/1/foreslåttparagraf/4/" id="kapittel-1-foreslåttparagraf-4"><span class="futureLegalArticleHeader">§ 5.</span><article class="legalP" data-absoluteaddress="/kapittel/1/foreslåttparagraf/4/ledd/1/" id="kapittel-1-foreslåttparagraf-4-ledd-1">Tilsynsmyndighetene har adgang overalt, hvor de i §§ 1 og 2 omhandlede varer produseres eller frambys, oppbevares eller sendes, og kan kreve seg forelagt de i § 1 nevnte bøker m.v.</article></article> <article class="defaultP" margin-top="true">Ny § 6 skal lyde:</article><article class="futureLegalArticle" data-name="§6" data-partID="§6" data-absoluteaddress="/kapittel/1/foreslåttparagraf/5/" id="kapittel-1-foreslåttparagraf-5"><span class="futureLegalArticleHeader">§ 6.</span><article class="legalP" data-absoluteaddress="/kapittel/1/foreslåttparagraf/5/ledd/1/" id="kapittel-1-foreslåttparagraf-5-ledd-1">Helserådet kan forby frambud og beslaglegge varer som anses som helseskadelige.</article><article class="legalP" data-absoluteaddress="/kapittel/1/foreslåttparagraf/5/ledd/2/" id="kapittel-1-foreslåttparagraf-5-ledd-2">Helserådet kan dersom det finner at næringsvirksomhet drives på en måte som kan medføre helseskade, påby hele eller deler av virksomheten stengt.</article><article class="legalP" data-absoluteaddress="/kapittel/1/foreslåttparagraf/5/ledd/3/" id="kapittel-1-foreslåttparagraf-5-ledd-3">Den som har myndighet etter § 4 kan i tilfelle der det anses nødvendig å gripe raskt inn, fatte vedtak i henhold til første og annet ledd.</article><article class="legalP" data-absoluteaddress="/kapittel/1/foreslåttparagraf/5/ledd/4/" id="kapittel-1-foreslåttparagraf-5-ledd-4">Omsetningsforbud, beslag og stenging som ikke er besluttet av helserådet kan påklages til dette. Påklage av helserådets beslutning kan skje til fylkesmannen.</article><article class="legalP" data-absoluteaddress="/kapittel/1/foreslåttparagraf/5/ledd/5/" id="kapittel-1-foreslåttparagraf-5-ledd-5">Klage etter denne paragraf virker ikke oppsettende for omsetningsforbud, beslag eller stenging.</article></article> <article class="defaultP" margin-top="true">Ny § 6 a skal lyde:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/foreslåttparagraf/5/ledd/5/punkt/1/" id="kapittel-1-foreslåttparagraf-5-ledd-5-punkt-1"><span class="data-originalId">a.</span><article class="legalP" data-absoluteaddress="/kapittel/1/foreslåttparagraf/5/ledd/5/punkt/1/ledd/1/" id="kapittel-1-foreslåttparagraf-5-ledd-5-punkt-1-ledd-1">Bedrift eller innehaver av bedrift som oversitter frist for oppfyllelse av pålegg etter bestemmelser gitt i medhold av denne lov, kan av helserådet ilegges tvangsmulkt i form av engangsmulkt eller løpende dagsmulkt. Tvangsmulktens størrelse fastsettes under hensyn til hvor viktig det er at pålegget blir gjennomført og hvilke kostnader det antas å medføre. Tvangsmulkten inndrives ved utpanting. Kongen kan gi nærmere bestemmelser om fastsettelse og beregning av tvangsmulkt.</article></article></li></ul></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" data-partID="§7" data-absoluteaddress="/kapittel/1/foreslåttparagraf/6/" id="kapittel-1-foreslåttparagraf-6"><span class="futureLegalArticleHeader">§ 7.</span><article class="legalP" data-absoluteaddress="/kapittel/1/foreslåttparagraf/6/ledd/1/" id="kapittel-1-foreslåttparagraf-6-ledd-1">Utgifter ved det tilsyn m.v. som føres i medhold av denne lov utredes av kommunen.</article><article class="legalP" data-absoluteaddress="/kapittel/1/foreslåttparagraf/6/ledd/2/" id="kapittel-1-foreslåttparagraf-6-ledd-2">I forskrifter gitt av Kongen kan ervervsdrivende pålegges å svare avgifter for å dekke utgifter ved undersøkelse og tilsyn etter denne lov.</article><article class="legalP" data-absoluteaddress="/kapittel/1/foreslåttparagraf/6/ledd/3/" id="kapittel-1-foreslåttparagraf-6-ledd-3">Utgifter ved å ta ut, sende og undersøke prøver pålegges vedkommende næringsdrivende eller foretagende, dersom det foreligger overtredelse av lovens bestemmelser.</article></article> <article class="defaultP" margin-top="true">Ny § 9 skal lyde:</article><article class="futureLegalArticle" data-name="§9" data-partID="§9" data-absoluteaddress="/kapittel/1/foreslåttparagraf/7/" id="kapittel-1-foreslåttparagraf-7"><span class="futureLegalArticleHeader">§ 9.</span><article class="legalP" data-absoluteaddress="/kapittel/1/foreslåttparagraf/7/ledd/1/" id="kapittel-1-foreslåttparagraf-7-ledd-1">Ved forsettlig eller uaktsom overtredelse av bestemmelser eller pålegg i denne lov eller av de forskrifter gitt i medhold av denne lov straffes innehaver av virksomhet, arbeidsgiver eller den som i arbeidsgivers sted leder virksomheten samt arbeidstager med bøter eller fengsel inntil 3 måneder eller begge deler.</article><article class="legalP" data-absoluteaddress="/kapittel/1/foreslåttparagraf/7/ledd/2/" id="kapittel-1-foreslåttparagraf-7-ledd-2">Medvirkning straffes på samme måte.</article><article class="legalP" data-absoluteaddress="/kapittel/1/foreslåttparagraf/7/ledd/3/" id="kapittel-1-foreslåttparagraf-7-ledd-3">Er overtredelse av bestemmelser eller pålegg gitt i medhold av denne lov, begått av noen som har handlet på vegne av juridisk person, så som et selskap, en stiftelse, en sammenslutning eller offentlig virksomhet, kan bøtestraff idømmes virksomheten som sådan, selv om ingen kan straffes etter bestemmelsens første ledd. Ved utmåling av straffen skal det særlig legges vekt på om overtredelsen er foretatt for å fremme virksomhetens interesser, eller om virksomheten har hatt fordel av overtredelsen.</article></article> <article class="defaultP" margin-top="true">§ 10, annet ledd, skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Kongen kan gi nærmere bestemmelser om tilsyn med næringsmidler som føres til frilager eller transittopplag.</article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" data-partID="§11" data-absoluteaddress="/kapittel/1/foreslåttparagraf/8/" id="kapittel-1-foreslåttparagraf-8"><span class="futureLegalArticleHeader">§ 11.</span><article class="legalP" data-absoluteaddress="/kapittel/1/foreslåttparagraf/8/ledd/1/" id="kapittel-1-foreslåttparagraf-8-ledd-1">Bestemmelser om tilvirkning og frambud av næringsmidler og om bruks- og forbruksgjenstander som er eller blir gitt i henhold til sunnhetsloven av 16. mai 1860, blir ved å gjelde for så vidt de ikke strider mot denne lov eller forskrifter som gis i henhold til den.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1983-02-18-2/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven her trer i kraft straks.</article></section></main></body></html>