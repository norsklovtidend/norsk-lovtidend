<!DOCTYPE html><html lang="no"><head><title>Forskrift om tilleggsreservekrav for sparebanker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:02</dd><dt class="legacyID">Datokode</dt><dd class="legacyID">FOR-1983-06-24-1128</dd><dt class="dokid">DokumentID</dt><dd class="dokid">LTI/forskrift/1983-06-24-1128</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 14</dd><dt class="dateInForce">I kraft fra</dt><dd class="dateInForce">1983-06-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2/§4</li><li>lov/1965-06-25-2/§5</li><li>lov/1965-06-25-2/§6</li><li>lov/1965-06-25-2/§8</li><li>lov/1965-06-25-2/§12</li><li>lov/1965-06-25-2/§16</li><li>lov/1965-06-25-2/§17</li></ul></dd><dt class="dateOfPublication">Kunngjort</dt><dd class="dateOfPublication">1983-07-14</dd><dt class="title">Tittel</dt><dd class="title">Forskrift om tilleggsreservekrav for sparebanker.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 24. juni 1983 med hjemmel i lov av 25. juni 1965 nr. 2 om adgang til regulering av penge- og kredittforholdene, § 4, § 5, § 6, § 8, § 12, § 16 og § 17. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1983-06-24-1128</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilleggsreservekrav for sparebanker.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-06-24-1128" id="dokument"><h1>Forskrift om tilleggsreservekrav for sparebanker.</h1><article class="legalArticle" data-lovdata-URL="LTI/forskrift/1983-06-24-1128/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Sparebanker i Sør-Norge som i løpet av 12 måneders perioden forut for utgangen av månedene september, oktober, november og desember har en prosentvis utlånsøking som er større enn henholdsvis 13,5, 12,5, 11,5 og 10,5 prosent skal holde en tilleggsreserve som innskudd på separat foliokonto i Norges Bank. Tilleggsreserven fastsettes til 100 prosent av det beløp utlånene er økt med ut over det beløp som tilsvarer de nevnte prosentsatser.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">For sparebanker i Nord-Norge som i løpet av 12 måneders perioden forut for utgangen av månedene september, oktober, november og desember har en prosentvis utlånsøking som er større enn henholdsvis 17,5, 16,5, 15,5 og 14,5 prosent gjelder samme bestemmelse om tilleggsreserve.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Som sparebanker i Nord-Norge regnes sparebanker med hovedkontor i Nordland, Troms eller Finnmark. Betegnelsen Sør-Norge gjelder sparebanker for øvrig.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Unntatt fra reguleringen er:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/4/punkt/1/" id="paragraf-1-ledd-4-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/4/punkt/1/ledd/1/" id="paragraf-1-ledd-4-punkt-1-ledd-1">Langsiktige grunnlån og tilleggslån under PSV-ordningen gitt etter tilvisning fra statens boligbanker.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/4/punkt/2/" id="paragraf-1-ledd-4-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/4/punkt/2/ledd/1/" id="paragraf-1-ledd-4-punkt-2-ledd-1">Boligbyggelån med konverteringstilsagn fra Husbanken eller Landbruksbanken eller i PSV-grunnlån og PSV-tilleggslån fra private banker.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/4/punkt/3/" id="paragraf-1-ledd-4-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/4/punkt/3/ledd/1/" id="paragraf-1-ledd-4-punkt-3-ledd-1">Statsgaranterte miljøvern- og effektiviseringslån til industrien.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/ledd/4/punkt/4/" id="paragraf-1-ledd-4-punkt-4"><span class="data-originalId">d)</span><article class="legalP" data-absoluteaddress="/paragraf/1/ledd/4/punkt/4/ledd/1/" id="paragraf-1-ledd-4-punkt-4-ledd-1">Utlån i norske kroner gitt etter 7. mai 1982 til finansiering av virksomhet i oljesektoren, når Norges Bank har gruppert lånene som lån til oljevirksomhet.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/1/ledd/4/punkt/5/" id="paragraf-1-ledd-4-punkt-5"><span class="data-originalId">e)</span><article class="legalP" data-absoluteaddress="/paragraf/1/ledd/4/punkt/5/ledd/1/" id="paragraf-1-ledd-4-punkt-5-ledd-1">Utlån til statsforvaltningen, andre finansinstitusjoner og utlandet.</article></article></li></ul></article></article><article class="legalArticle" data-lovdata-URL="LTI/forskrift/1983-06-24-1128/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilleggsreserven skal være innbetalt på separat foliokonto i Norges Bank senest innen utgangen av den andre måned etter kontrolltidspunktet og holdes frem til neste månedsskifte. Banker som ikke innbetaler pliktige tilleggsreserver innen de fastsatte frister, skal for et tidsrom av 30 dager betale renter til statskassen av det beløp som ikke er innbetalt. Den årlige rentesats fastsettes lik gjennomsnittet av enmånedsrenten på norske kroner i swap-markedet (tagerrenten) de tre siste virkedager i andre måned etter at utlånsoverskridelsen fant sted, og de tre påfølgende virkedager, pluss 3 prosentpoeng.</article></article><article class="legalArticle" data-lovdata-URL="LTI/forskrift/1983-06-24-1128/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tilleggsreservekravene kan ikke regnes med i de pålagte reserver av primære likvider.</article></article><article class="legalArticle" data-lovdata-URL="LTI/forskrift/1983-06-24-1128/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Norges Bank fører tilsyn med at disse forskrifter overholdes. Bankene plikter å gi Norges Bank de opplysninger som er nødvendige for beregning av reservekravet og for gjennomføringen av kontrollen.</article></article><article class="legalArticle" data-lovdata-URL="LTI/forskrift/1983-06-24-1128/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Disse bestemmelser trer i kraft straks.</article></article></main></body></html>