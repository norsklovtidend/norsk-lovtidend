<!DOCTYPE html><html lang="no"><head><title>Forskrift om særskilt oppgaveplikt for lønn til barn fra foreldres bedrift m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:42</dd><dt class="legacyID">Datokode</dt><dd class="legacyID">FOR-1983-12-23-1840</dd><dt class="dokid">DokumentID</dt><dd class="dokid">LTI/forskrift/1983-12-23-1840</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 28</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§6-2</li></ul></dd><dt class="dateOfPublication">Kunngjort</dt><dd class="dateOfPublication">1984-01-17</dd><dt class="title">Tittel</dt><dd class="title">Forskrift om særskilt oppgaveplikt for lønn til barn fra foreldres bedrift m.v.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 23. desember 1983 med hjemmel i ligningsloven av 13. juni 1980 nr. 24 § 6-2 nr. 4 a. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1983-12-23-1840</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilt oppgaveplikt for lønn til barn fra foreldres bedrift m.v.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-23-1840" id="dokument"><h1>Forskrift om særskilt oppgaveplikt for lønn til barn fra foreldres bedrift m.v.</h1><article class="legalArticle" data-lovdata-URL="LTI/forskrift/1983-12-23-1840/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ansvarlige enkeltmannsforetak skal ukrevet sende inn særskilt oppgave over lønn eller annen arbeidsgodtgjørelse som er utbetalt i inntektsåret til innehaverens barn.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Ansvarlige selskaper skal ukrevet sende inn særskilt oppgave over lønn eller annen arbeidsgodtgjørelse som er utbetalt i inntektsåret til en deltakers ektefeller og barn. Oppgave skal bare gis i selskap med utelukkende fullt personlig ansvarlige deltakere og bare når antall deltakere er under 6.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Aksjeselskaper og andre skattepliktige foretak skal ukrevet sende inn særskilt oppgave over lønn eller annen arbeidsgodtgjørelse utbetalt i inntektsåret til barn og ektefelle til aksjonær (andelshaver) med vesentlig innflytelse i selskapet. En aksjonær (andelshaver) anses å ha vesentlig innflytelse i selskapet når han alene eller sammen med person som han er i slekt eller svogerskap med i opp- eller nedstigende linje eller i sidelinjen så nær som onkel eller tante, eier mer enn 50 pst av aksjene (andelene) i selskapet. Når begge ektefeller har aksjer (andeler) i selskapet og begge har fått utbetalt lønn m.v., skal det bare gis særskilt oppgave over den laveste av disse to lønnsinntekter.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Oppgaveplikten etter de foregående ledd gjelder ikke for lønn eller annen arbeidsgodtgjørelse til en deltakers/andelshavers barn som i hele inntektsåret har hatt heldags stilling i selskapet.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Denne oppgaveplikt kommer i tillegg til plikten til å levere lønnsoppgave.</article></article><article class="legalArticle" data-lovdata-URL="LTI/forskrift/1983-12-23-1840/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Oppgaven skal inneholde opplysninger om arbeidets art og omfang, om når det er utført og timebetalingen. Den skal videre inneholde opplysninger om lønnen eller godtgjørelsen er utgiftsført fortløpende gjennom inntektsåret og om det er betalt arbeidsgiveravgift til fastsatt tid.</article></article><article class="legalArticle" data-lovdata-URL="LTI/forskrift/1983-12-23-1840/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Oppgaveplikten påhviler i enkeltmannsforetak innehaveren av foretaket. I aksjeselskaper og andre skattepliktige foretak påhviler oppgaveplikten den daglige leder av virksomheten, eller hvis det ikke er noen slik leder, styrets formann. I ansvarlig selskap påhviler oppgaveplikten den deltaker hvis ektefelle eller barn har fått utbetalt lønn eller annen arbeidsgodtgjørelse.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Oppgaven skal innleveres sammen med selvangivelsen.</article></article><article class="legalArticle" data-lovdata-URL="LTI/forskrift/1983-12-23-1840/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Finansdepartementet kan gi nærmere regler om oppgaveplikten og kan herunder begrense eller utvide området for oppgaveplikten.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Departementet gir også nærmere regler om hvordan oppgaven skal utferdiges og fastsetter skjema for oppgaven.</article></article><article class="legalArticle" data-lovdata-URL="LTI/forskrift/1983-12-23-1840/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft 1. januar 1984.</article></article></main></body></html>