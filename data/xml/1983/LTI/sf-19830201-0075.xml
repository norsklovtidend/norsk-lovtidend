<!DOCTYPE html><html lang="no"><head><title>Forskrift om regulering av fisket etter sild i ICES statistikkområde IVc i EF-sonen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1983-02-01-75</dd><dt class="dokid">DokumentID</dt><dd class="dokid">LTI/forskrift/1983-02-01-75</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 3</dd><dt class="dateInForce">I kraft fra</dt><dd class="dateInForce">1983-02-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1937-06-25-20/§1</li><li>lov/1937-06-25-20/§36</li><li>lov/1937-06-25-20/§38</li><li>lov/1972-06-16-57/§10</li></ul></dd><dt class="dateOfPublication">Kunngjort</dt><dd class="dateOfPublication">1983-03-02</dd><dt class="title">Tittel</dt><dd class="title">Forskrift om regulering av fisket etter sild i ICES statistikkområde IVc i EF-sonen.</dd><dt class="refid">RefID</dt><dd class="refid">forskrift/1983-02-01-75</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter sild i ICES statistikkområde IVc i EF-sonen.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-02-01-75" id="dokument"><h1>Forskrift om regulering av fisket etter sild i ICES statistikkområde IVc i EF-sonen.</h1><article class="legalP" data-absoluteaddress="/ledd/1/" id="ledd-1">I medhold av § 1, § 37 og § 38 i lov av 25. juni 1937 nr. 20 om sild- og brislingfiskeriene, jf. kgl.res. av 17. januar 1964 og § 10 i lov av 16. juni 1972 nr. 57 om regulering av deltagelsen i fisket, har Fiskeridepartementet 1. februar 1983 bestemt:</article><article class="legalArticle" data-lovdata-URL="LTI/forskrift/1983-02-01-75/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å fiske etter sild i EF-sonen i Nordsjøen.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Uten hinder av forbudet i første ledd kan norske fartøy frem til 28. februar 1983 fiske inntil 2.000 tonn sild til konsum i ICES statistikkområde IVc. Fiskeridirektøren kan stoppe fisket når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/1983-02-01-75/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Deltakende fartøy kan ikke ilandbringe større fangstmengde pr. tur enn 3.500 hl. Denne turkvote trer ut av kraft for det tidsrom salgslagene fastsetter mindre turkvoter i medhold av § 5 i lov av 14. desember 1951 om omsetning av råfisk.</article></article><article class="legalArticle" data-lovdata-URL="LTI/forskrift/1983-02-01-75/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fartøy skal melde fra til Noregs Sildesalslag, Haugesund, ved utseiling til feltet.</article></article><article class="legalArticle" data-lovdata-URL="LTI/forskrift/1983-02-01-75/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren kan i særlige tilfeller gi tillatelse til levering til mel og olje.</article></article><article class="legalArticle" data-lovdata-URL="LTI/forskrift/1983-02-01-75/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Uten hinder av forbudet i § 1 kan brislingfangster inneholde inntil 10 % i vekt av sild i hver landing, i andre fangster må vekten av innblandet sild ikke overstige 5 % i hver landing.</article></article><article class="legalArticle" data-lovdata-URL="LTI/forskrift/1983-02-01-75/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektøren kan gi nærmere forskrifter om gjennomføring og utfylling av bestemmelsene i disse forskrifter, herunder fastsette utseilingstopp og pålegge fartøy plikt til å melde fra om utseiling fra havn og gi fangstmeldinger på feltet.</article></article><article class="legalArticle" data-lovdata-URL="LTI/forskrift/1983-02-01-75/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Uaktsom eller forsettlig overtredelse av bestemmelsene i eller i medhold av disse forskrifter straffes med bøter i henhold til § 80 i lov av 25. juni 1937 nr. 20 om sild- og brislingfiskeriene og § 11 i lov av 16. juni 1972 nr. 57 om regulering av deltagelsen i fisket.</article></article><article class="legalArticle" data-lovdata-URL="LTI/forskrift/1983-02-01-75/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Disse forskrifter trer i kraft straks. Samtidig oppheves Fiskeridepartementets forskrifter av 8. november 1982 om regulering av fisket etter sild i statistikkområde IVc i EF-sonen og forskrifter av 22. desember 1982 om regulering av fisket etter sild i EF-sonen i 1983.</article></article></main></body></html>