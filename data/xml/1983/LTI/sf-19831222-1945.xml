<!DOCTYPE html><html lang="no"><head><title>Forskrift om endringer i forskrift om godtgjørelse av utgifter ved reise for undersøkelse og behandling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:46</dd><dt class="legacyID">Datokode</dt><dd class="legacyID">FOR-1983-12-22-1945</dd><dt class="dokid">DokumentID</dt><dd class="dokid">LTI/forskrift/1983-12-22-1945</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 29</dd><dt class="dateInForce">I kraft fra</dt><dd class="dateInForce">1984-04-01</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§2-6</li><li>lov/1982-11-19-66/§8-1</li></ul></dd><dt class="dateOfPublication">Kunngjort</dt><dd class="dateOfPublication">1984-01-24</dd><dt class="title">Tittel</dt><dd class="title">Forskrift om endringer i forskrift om godtgjørelse av utgifter ved reise for undersøkelse og behandling.</dd><dt class="refid">RefID</dt><dd class="refid">forskrift/1983-12-22-1945</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om godtgjørelse av utgifter ved reise for undersøkelse og behandling.</li></ul></dd></dl></header><main class="documentBody" data-lovdata-URL="LTI/forskrift/1983-12-22-1945" id="dokument"><h1>Forskrift om endringer i forskrift om godtgjørelse av utgifter ved reise for undersøkelse og behandling.</h1><article class="legalP" data-absoluteaddress="/ledd/1/" id="ledd-1">Sosialdepartementet har 22. desember 1983, med hjemmel i lov av 17. juni 1966 nr. 12 om folketrygd § 2-6 nr. 1 og 2, jf. lov av 19. november 1982 nr. 66 om helsetjenesten i kommunene § 8-1, bestemt at det i forskrifter om godtgjørelse av utgifter ved reise for undersøkelse og behandling av 22. august 1983 nr. 1380, skal foretas følgende endringer:</article> <article class="defaultP" margin-top="true">§ 1 nr. 1 første ledd skal lyde:</article><article class="legalP" data-absoluteaddress="/ledd/2/" id="ledd-2">Godtgjørelse etter disse forskrifter ytes for den trygdedes utgifter til skyss, til ledsagelse og til opphold utenfor hjemstedet i forbindelse med reise for undersøkelse eller behandling som det ytes stønad for etter lovens §§ 2-2 og 2-5. Det samme gjelder dersom behandling som nevnt i § 2-5 gis av ansatt i kommunens helsetjeneste og ved reise til helsestasjon. For at det skal ytes slik godtgjørelse må det på en for trygdekontoret tilfredsstillende måte godtgjøres at reisen, ledsagelsen og/eller oppholdet er nødvendig av medisinske eller behandlingsmessige grunner.</article> <article class="defaultP" margin-top="true">§ 2 nr. 3 første punktum skal lyde:</article><article class="legalP" data-absoluteaddress="/ledd/3/" id="ledd-3">Ved hver enkeltreise skal den trygdede betale en egenandel på 15 kroner (30 kroner ved tur-returreise).</article> <article class="defaultP" margin-top="true">§ 3 annet ledd skal lyde:</article><article class="legalP" data-absoluteaddress="/ledd/4/" id="ledd-4">Ved fravær som varer over 12 timer er kostgodtgjørelsen 70 kroner pr. døgn. Varer fraværet mer enn ett døgn skal overskytende fraværstid utover seks timer regnes som helt døgn.</article> <article class="defaultP" margin-top="true">§ 4 første ledd skal lyde:</article><article class="legalP" data-absoluteaddress="/ledd/5/" id="ledd-5">Godtgjørelse for utgifter til losji ytes mot kvittering med inntil 105 kroner pr. døgn dersom overnatting har funnet sted i hotell, pensjonat, gjestgiveri o.l. Unntaksvis kan slik godtgjørelse også ytes selv om overnatting ikke har funnet sted hvis særlige grunner taler for det.</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/ledd/6/" id="ledd-6">Varer oppholdet på det sted undersøkelsen eller behandlingen finner sted seks døgn eller mer i sammenheng, ytes mot kvittering godtgjørelse for nødvendige utgifter til kost og losji samlet med inntil 120 kroner pr. døgn.</article><article class="legalP" data-absoluteaddress="/ledd/7/" id="ledd-7">Hvis utgiftene til kost og losji overstiger 120 kroner pr. døgn, kan godtgjørelse ytes med inntil 175 kroner dersom den trygdede godtgjør at billigere opphold ikke kunne skaffes.</article> <article class="defaultP" margin-top="true">§ 6 punkt 5 (nytt) skal lyde:<ul class="defaultList"><li data-li-identifier="5." data-name="5."><article class="listArticle" data-absoluteaddress="/ledd/7/punkt/1/" id="ledd-7-punkt-1"><span class="data-originalId">5.</span><article class="legalP" data-absoluteaddress="/ledd/7/punkt/1/ledd/1/" id="ledd-7-punkt-1-ledd-1">Det ytes ikke ledsagergodtgjørelse til personer som er tilknyttet hjemmesykepleien.</article></article></li></ul></article> <article class="defaultP" margin-top="true">§ 7 første ledd skal lyde:</article><article class="legalP" data-absoluteaddress="/ledd/8/" id="ledd-8">I tilfelle trygdede nytter ekstraskyss hvor billigere rutegående transportmiddel kunne ha vært benyttet begrenses den samlede godtgjørelse ved bruk av ekstraskyss til hva godtgjørelsen, herunder skyss-, kost- og losjigodtgjørelse, samt eventuell godtgjørelse til ledsager, ville ha utgjort dersom rutegående transportmiddel hadde vært benyttet. Losjigodtgjørelse beregnes i så fall med 75 kroner.</article><article class="legalP" data-absoluteaddress="/ledd/9/" id="ledd-9">Endringen i § 2 nr. 3 første punktum trer i kraft 1. april 1984. De øvrige endringer trer ikraft 1. januar 1984.</article></main></body></html>