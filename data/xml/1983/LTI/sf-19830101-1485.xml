<!DOCTYPE html><html lang="no"><head><title>Forskrift om betaling av gebyr ved omsetning av såkorn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:26</dd><dt class="legacyID">Datokode</dt><dd class="legacyID">FOR-1983-01-01-1485</dd><dt class="dokid">DokumentID</dt><dd class="dokid">LTI/forskrift/1983-01-01-1485</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 20</dd><dt class="dateInForce">I kraft fra</dt><dd class="dateInForce">1983-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-12-04-82/§6</li></ul></dd><dt class="dateOfPublication">Kunngjort</dt><dd class="dateOfPublication">1983-10-20</dd><dt class="title">Tittel</dt><dd class="title">Forskrift om betaling av gebyr ved omsetning av såkorn.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 1. januar 1983 med hjemmel i § 6 i lov av 4. desember 1970 nr. 82 om såvarer m.m. og kgl.res. av 21. desember 1975.</dd><dt class="refid">RefID</dt><dd class="refid">forskrift/1983-01-01-1485</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om betaling av gebyr ved omsetning av såkorn.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-01-01-1485" id="dokument"><h1>Forskrift om betaling av gebyr ved omsetning av såkorn.</h1><article class="legalArticle" data-lovdata-URL="LTI/forskrift/1983-01-01-1485/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved omsetning av norskprodusert såkorn fra godkjent såvareforretning, skal det betales gebyr til dekning av utgifter for offentlig kontroll og analyse av såkorn.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Gebyret settes til 2% av verdien av omsatt vare.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fastsatt ved kgl.res. av 7. januar 1983 (Nr. 9).</article></footer></article><article class="legalArticle" data-lovdata-URL="LTI/forskrift/1983-01-01-1485/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Gebyret betales ikke ved omsetning av såkorn som er overtatt fra annen forretning som ferdig pakket vare.</article></article><article class="legalArticle" data-lovdata-URL="LTI/forskrift/1983-01-01-1485/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det betales gebyr for en periode av et år ad gangen. Perioden regnes fra 1. juli til 30. juni neste år.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Innen 1. september hvert år skal gebyr for såkorn som er pakket og omsatt i perioden som løp ut 30. juni samme år, sendes til Statens frøkontroll. Gebyret skal tillegges merverdiavgift.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Samtidig med innbetalingen sendes oppgave over det kvantum såkorn som er pakket og omsatt i perioden. Oppgaven skal være attestert av forretningens revisor.</article></article><article class="legalArticle" data-lovdata-URL="LTI/forskrift/1983-01-01-1485/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tilsynet med overholdelsen av denne forskrift påhviler Statens frøkontroll.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Statens frøkontroll eller den Frøkontrollen bemyndiger, kan kreve seg forelagt såvareforretningens regnskap og øvrig materiale i den utstrekning det anses nødvendig for gjennomføringen av denne forskrift.</article></article><article class="legalArticle" data-lovdata-URL="LTI/forskrift/1983-01-01-1485/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den som forsettlig eller uaktsomt overtrer denne forskrift eller bestemmelser gitt i medhold av denne, straffes med bøter. På samme måte straffes forsøk.</article></article><article class="legalArticle" data-lovdata-URL="LTI/forskrift/1983-01-01-1485/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft 1. januar 1983, samtidig oppheves forskrifter av 1. januar 1976.</article></article></main></body></html>