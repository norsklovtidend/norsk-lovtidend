<!DOCTYPE html><html lang="no"><head><title>Forskrift om norsk linefiske i islandsk sone i 1983.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:51</dd><dt class="legacyID">Datokode</dt><dd class="legacyID">FOR-1983-06-06-1110</dd><dt class="dokid">DokumentID</dt><dd class="dokid">LTI/forskrift/1983-06-06-1110</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 14</dd><dt class="dateInForce">I kraft fra</dt><dd class="dateInForce">1983-06-06 – 1983-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-06-17/§4</li><li>forskrift/1964-01-17-9176</li><li>lov/1972-06-16-57/§6</li><li>lov/1972-06-16-57/§10</li></ul></dd><dt class="dateOfPublication">Kunngjort</dt><dd class="dateOfPublication">1983-07-14</dd><dt class="title">Tittel</dt><dd class="title">Forskrift om norsk linefiske i islandsk sone i 1983.</dd><dt class="refid">RefID</dt><dd class="refid">forskrift/1983-06-06-1110</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om norsk linefiske i islandsk sone i 1983.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-06-06-1110" id="dokument"><h1>Forskrift om norsk linefiske i islandsk sone i 1983.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 6. juni 1983, i medhold av § 4 i lov av 17. juni 1955 om saltvannsfiskeriene, jf. kgl.res. av 17. januar 1964, og § 6 og § 10 i lov av 16. juni 1972 om deltagelsen i fisket, bestemt:</article><article class="legalArticle" data-lovdata-URL="LTI/forskrift/1983-06-06-1110/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Norsk linefiske innenfor den islandske 200 n.mils økonomiske sone er forbudt. Uten hinder av dette forbud kan ca. 45 linefartøyer av størrelse opp til 125 fots lengde, registrert i Norge, i tidsrommet 16. mai 1983 kl 0000 GMT til 1. desember 1983 kl 2400 GMT drive fiske i området mellom 12 og 200 n.mil fra Islands grunnlinjer. I spesielle tilfeller vil det kunne bli gitt tillatelse til fartøyer som har en større lengde. Ca. 30 fartøyer kan drive fiske i området samtidig. For å hindre at deltakerantallet overskrides, gis Fiskeridirektøren fullmakt til å begrense deltakelsen.</article></article><article class="legalArticle" data-lovdata-URL="LTI/forskrift/1983-06-06-1110/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fangstkvoten er på inntil 2.000 tonn rund vekt, hvorav bifangstene av torsk ikke må overstige 15 % i vekt pr. fartøy for hver fangsttur.</article></article><article class="legalArticle" data-lovdata-URL="LTI/forskrift/1983-06-06-1110/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved fiske i området skal fartøyene følge de samme regler som islandske fiskere under samme slags fiske, og bla. gi daglig melding om sine posisjoner m.v. til de islandske myndigheter.</article></article><article class="legalArticle" data-lovdata-URL="LTI/forskrift/1983-06-06-1110/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fisketillatelsene gis av de islandske myndigheter for 2-4 måneder og kan fornyes.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fartøyene skal gi melding til Fiskeridirektøren når de går fra norsk havn eller fra andre steder til fiskefeltene ved Island. Ved direkte avgang fra annet fiskefelt skal også oppgis fartøyposisjon. Videre skal fartøyene gi melding til Fiskeridirektøren når sonen forlates og da med oppgaver over fangsten som er tatt i sonen fordelt på fiskeslag.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fiskeridirektøren kan pålegge fartøyene å sende fangstmeldinger så ofte dette måtte være nødvendig for å hindre kvoteoverskridelse. Fiskeridirektøren bemyndiges til å stoppe fisket når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/1983-06-06-1110/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Disse forskrifter trer i kraft straks og gjelder til 31. desember 1983. Samtidig oppheves Fiskeridepartementets forskrifter av 23. mars 1983 nr. 727 om norsk linefiske i islandsk sone i 1983.</article></article></main></body></html>