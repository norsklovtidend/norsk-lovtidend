<!DOCTYPE html><html lang="no"><head><title>Forskrift om lønnsoppgaveplikt ved utbetalinger til personer bosatt i utlandet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:31</dd><dt class="legacyID">Datokode</dt><dd class="legacyID">FOR-1983-12-30-1975</dd><dt class="dokid">DokumentID</dt><dd class="dokid">LTI/forskrift/1983-12-30-1975</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 29</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-01-24</dd><dt class="title">Tittel</dt><dd class="title">Forskrift om lønnsoppgaveplikt ved utbetalinger til personer bosatt i utlandet.</dd><dt class="refid">RefID</dt><dd class="refid">forskrift/1983-12-30-1975</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om lønnsoppgaveplikt ved utbetalinger til personer bosatt i utlandet.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-30-1975" id="dokument"><h1>Forskrift om lønnsoppgaveplikt ved utbetalinger til personer bosatt i utlandet.</h1><article class="legalP" data-absoluteaddress="/ledd/1/" id="ledd-1">Finansdepartementet har 30. desember 1983 med hjemmel i ligningsloven § 6-16, jf. § 6-2 fastsatt følgende:</article><article class="legalArticle" data-lovdata-URL="LTI/forskrift/1983-12-30-1975/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Følgende utbetalinger skal innberettes når mottakeren etter norske skatteregler anses bosatt (hjemmehørende) i utlandet og arbeidet ikke er utført i Norge:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Ytelser som har karakter av lønn eller annen godtgjørelse for arbeid, pensjon m.v., jf. ligningsloven § 6-2 nr. 1 a – c. Det forlanges dog ikke oppgave over lønnsutbetalinger til ansatte ved norske bedrifters faste driftssteder i utlandet, såfremt utbetalingene skal belastes regnskapet for vedkommende driftssted. Skipsrederier fritas likeledes for å innberette lønn som vedrører skipenes drift, når utbetalingene ikke er foretatt her i riket.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Tantieme, gratiale og godtgjørelse (herunder pensjon) som direktør eller medlem av styre, kontrollkomité e.l. i selskap eller innretning hjemmehørende her i riket, jf. skatteloven § 15 første ledd c. Oppgaveplikten gjelder uten hensyn til om Norge i skatteavtale med vedkommende land har frafalt beskatningsretten til slike godtgjørelser.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Utbetalinger til personer som bare midlertidig antas å oppholde seg i utlandet, skal alltid innberettes når det ikke er på det rene at skatteplikten til Norge er falt bort. Innberetningsplikten har her samme omfang som når det gjelder personer fast bosatt i Norge.</article></article><article class="legalArticle" data-lovdata-URL="LTI/forskrift/1983-12-30-1975/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Oppgaver over godtgjørelse til personer under midlertidige arbeidsopphold i Norge skal sendes den kommune hvor mottakeren anses skattepliktig etter skatteloven § 24. Oppgaver over godtgjørelse til personer under midlertidig arbeidsopphold på kontinentalsokkelen skal sendes Oljeskattekontoret, avdeling Sandnes. Oppgaver vedrørende personer som anses bosatt i utlandet, skal ellers sendes utbetalerens kontorkommune hvor utbetalingen har en tilknytning til næring eller virksomhet, eller til utbetalerens bopelskommune.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Utbetalinger til nordmenn som midlertidig oppholder seg i utlandet, skal sendes den kommune hvor vedkommende sist hadde bopel. Er bopelskommunen ikke kjent, sendes oppgaven til utbetalerens kontor- eller bopelskommune, jf. første ledd.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Oppgaver vedrørende personer som ikke blir tatt opp til beskatning ved det ligningskontor som har mottatt oppgaven, skal snarest sendes Skattedirektoratet, eller eventuelt den kommune i Norge som må antas å tilkomme beskatningsretten.</article></article><article class="legalArticle" data-lovdata-URL="LTI/forskrift/1983-12-30-1975/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Skattedirektoratet kan i det enkelte tilfelle frita for oppgaveplikten etter § 1 første ledd hvor arbeidsgiveren påføres et særlig merarbeid ved avgivelse av oppgaver over utbetalinger til personer og selskaper som er bosatt/hjemmehørende i land som Norge ikke har skatteavtale med.</article></article><article class="legalArticle" data-lovdata-URL="LTI/forskrift/1983-12-30-1975/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Oppgaver vedrørende personer bosatt/hjemmehørende i utlandet skal gis på samme skjemaer som for mottakere bosatt i Norge.</article></article><article class="legalArticle" data-lovdata-URL="LTI/forskrift/1983-12-30-1975/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft 1. januar 1984.</article></article></main></body></html>