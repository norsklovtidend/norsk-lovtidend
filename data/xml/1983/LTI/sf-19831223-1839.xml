<!DOCTYPE html><html lang="no"><head><title>Forskrift om bokettersyn m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:54</dd><dt class="legacyID">Datokode</dt><dd class="legacyID">FOR-1983-12-23-1839</dd><dt class="dokid">DokumentID</dt><dd class="dokid">LTI/forskrift/1983-12-23-1839</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 28</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§3-14</li><li>lov/1980-06-13-24/§3-5</li><li>lov/1980-06-13-24/§3-6</li><li>lov/1980-06-13-24/§4-9</li><li>lov/1980-06-13-24/§6-15</li></ul></dd><dt class="dateOfPublication">Kunngjort</dt><dd class="dateOfPublication">1984-01-17</dd><dt class="title">Tittel</dt><dd class="title">Forskrift om bokettersyn m.v.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 23. desember 1983 med hjemmel i ligningsloven av 13. juni 1980 nr. 24 § 3-14, jf. § 3-5, § 3-6, § 4-9 og § 6-15. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1983-12-23-1839</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bokettersyn m.v.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-12-23-1839" id="dokument"><h1>Forskrift om bokettersyn m.v.</h1><article class="legalArticle" data-lovdata-URL="LTI/forskrift/1983-12-23-1839/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ligningssjefen, fylkesskattesjefen og skattedirektøren, eller den som disse særskilt gir fullmakt, kan beslutte at bokettersyn og undersøkelser som nevnt i ligningsloven §§ 4-9 nr. 1 og 6-15 nr. 1 skal avholdes.</article></article><article class="legalArticle" data-lovdata-URL="LTI/forskrift/1983-12-23-1839/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ved bokettersyn og undersøkelser som nevnt i § 1 skal de som deltar i undersøkelsen vise legitimasjon overfor den opplysningspliktige.</article></article><article class="legalArticle" data-lovdata-URL="LTI/forskrift/1983-12-23-1839/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Den opplysningspliktige skal orienteres om sin opplysningsplikt og om sin rett til å påklage pålegg om å medvirke ved undersøkelsen.</article></article><article class="legalArticle" data-lovdata-URL="LTI/forskrift/1983-12-23-1839/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Påklages pålegg om utlevering av dokumenter, skal de aktuelle dokumenter plasseres i forseglet konvolutt. Den som leder undersøkelsen kan, når han finner grunn til det, bestemme at konvolutten skal deponeres hos ham inntil klagen er avgjort. Gis klageren medhold, skal konvolutten overleveres klageren. Tas klagen ikke til følge, skal klageren underrettes. Dersom det ikke vil føre til nevneverdig forsinkelse, skal den opplysningspliktige gis anledning til å være til stede når forseglingen brytes.</article></article><article class="legalArticle" data-lovdata-URL="LTI/forskrift/1983-12-23-1839/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den som leder undersøkelsen har ansvaret for at det blir utarbeidet rapport. Rapporten skal inneholde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">opplysninger om når undersøkelsen fant sted,</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">opplysninger om varsel til den opplysningspliktige forut for undersøkelsen,</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">angivelse av hvem som var til stede ved undersøkelsen,</article></article></li><li data-li-identifier="4." data-name="4."><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">oversikt over dokumenter m.v. som ble utlevert til ligningsmyndighetene ved undersøkelsen,</article></article></li><li data-li-identifier="5." data-name="5."><article class="listArticle" data-absoluteaddress="/paragraf/5/ledd/1/punkt/5/" id="paragraf-5-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/5/ledd/1/punkt/5/ledd/1/" id="paragraf-5-ledd-1-punkt-5-ledd-1">oversikt over de faktiske forhold som ble registrert gjennom undersøkelsen med oppdeling på henholdsvis faktiske opplysninger vedrørende den skattyter som undersøkelsen ble avholdt hos og opplysninger vedrørende andre skattytere,</article></article></li><li data-li-identifier="6." data-name="6."><article class="listArticle" data-absoluteaddress="/paragraf/5/ledd/1/punkt/6/" id="paragraf-5-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/5/ledd/1/punkt/6/ledd/1/" id="paragraf-5-ledd-1-punkt-6-ledd-1">opplysninger om andre særlige forhold.</article></article></li></ul></article></article><article class="legalArticle" data-lovdata-URL="LTI/forskrift/1983-12-23-1839/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Rapporten fra undersøkelsen skal sendes den opplysningspliktige, med unntak av oversikten over opplysninger vedrørende andre skattytere.</article></article><article class="legalArticle" data-lovdata-URL="LTI/forskrift/1983-12-23-1839/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Dokumenter som er utlevert eller innsendt i medhold av §§ 4-9 og 6-15, skal tilbakeleveres så snart som mulig, eventuelt etter at det er tatt kopier av særskilte dokumenter som antas å få betydning for ligningen eller ligningskontrollen.</article></article><article class="legalArticle" data-lovdata-URL="LTI/forskrift/1983-12-23-1839/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft 1. januar 1984.</article></article></main></body></html>