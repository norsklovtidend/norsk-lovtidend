<!DOCTYPE html><html lang="no"><head><title>Forskrift om saksbehandling etter forurensningsloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:37</dd><dt class="legacyID">Datokode</dt><dd class="legacyID">FOR-1983-07-11-1328</dd><dt class="dokid">DokumentID</dt><dd class="dokid">LTI/forskrift/1983-07-11-1328</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 17</dd><dt class="dateInForce">I kraft fra</dt><dd class="dateInForce">1983-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§12</li><li>lov/1981-03-13-6/§85</li><li>lov/1981-03-13-6/§88</li></ul></dd><dt class="dateOfPublication">Kunngjort</dt><dd class="dateOfPublication">1983-08-23</dd><dt class="title">Tittel</dt><dd class="title">Forskrift om saksbehandling etter forurensningsloven.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 11. juli 1983 i medhold av lov 13. mars 1981 nr. 6 om vern mot forurensninger og om avfall (Forurensningsloven) § 12, § 85 og § 88, jf kgl.res. 8. juli 1983.</dd><dt class="refid">RefID</dt><dd class="refid">forskrift/1983-07-11-1328</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om saksbehandling etter forurensningsloven.<ul class="tocSubUl"><li>§ 1. Forskriftenes saklige virkeområde</li><li>§ 2. Søknadens innhold</li><li>§ 3. Forhåndsvarsling</li><li>§ 4. Skriftlig forhåndsvarsel</li><li>§ 5. Offentlig kunngjøring</li><li>§ 6. Utlegging til offentlig gjennomsyn</li><li>§ 7. Unntak fra kravet om forhåndsvarsling</li><li>§ 8. Behandling av innkomne uttalelser</li><li>§ 9. Vedtaket</li><li>§ 10. Underretning om vedtaket</li><li>§ 11. Klage</li><li>§ 12. Ikrafttredelse og opphevelse av andre forskrifter</li></ul></li></ul></dd></dl></header><main class="documentBody" data-lovdata-URL="LTI/forskrift/1983-07-11-1328" id="dokument"><h1>Forskrift om saksbehandling etter forurensningsloven.</h1><article class="legalArticle" data-lovdata-URL="LTI/forskrift/1983-07-11-1328/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftenes saklige virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskriftene gjelder behandlingen av søknader om tillatelse i medhold av forurensningsloven §§ 11 og 29. Forskriftene, med unntak av § 2, gjelder også for vedtak i medhold av forurensningslovens § 7 fjerde ledd, § 11 første ledd annet punktum og § 18.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriftene gjelder ikke saker som omfattes av særskilte forskrifter, saker som også behandles etter vassdragsloven og vassdragsreguleringsloven eller for virksomheten på kontinentalsokkelen.</article></article><article class="legalArticle" data-lovdata-URL="LTI/forskrift/1983-07-11-1328/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Søknadens innhold</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Søknaden om tillatelse i medhold av forurensningsloven §§ 11 og 29 skal inneholde opplysninger om<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">søkerens navn og adresse</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">virksomheten det søkes om tillatelse til</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">entydig angivelse av den eller de eiendommer som virksomheten knytter seg til</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">forurensning som ventes fra virksomheten og hvilke virkninger dette kan få</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">planlagte tiltak for å avverge eller begrense skadevirkningene</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">interesser som antas å bli berørt av virksomheten</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">vedtak eller uttalelser fra offentlige organer saken har vært forelagt</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For øvrig skal søknaden inneholde opplysninger som vil være av betydning for forurensningsmyndighetenes behandling av saken, herunder kart som viser virksomhetens beliggenhet og opplysning om forholdet til eventuelle oversikts- og reguleringsplaner.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Forurensningsmyndigheten kan lempe på disse kravene eller kreve ytterligere opplysninger, herunder sakkyndige undersøkelser.</article></article><article class="legalArticle" data-lovdata-URL="LTI/forskrift/1983-07-11-1328/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forhåndsvarsling</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Før det treffes vedtak skal forurensningsmyndigheten sørge for at parter, berørte offentlige organer og andre varsles i samsvar med §§ 4, 5 og 7 og gis anledning til å uttale seg innen en frist som ikke skal være kortere enn 4 uker. Dersom det haster med å treffe en avgjørelse kan denne fristen settes kortere.</article></article><article class="legalArticle" data-lovdata-URL="LTI/forskrift/1983-07-11-1328/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Skriftlig forhåndsvarsel</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Skriftlig forhåndsvarsel skal sendes vedkommende fylkesmann, fylkeskommune, kommune, helseråd, kjente organisasjoner som ivaretar berørte interesser og parter som på grunn av naboskap e.l. kan bli særlig berørt.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Skriftlig forhåndsvarsel skal inneholde en orientering om saken og det som er nødvendig ellers for at den som mottar varselet kan avgi uttalelse.</article></article><article class="legalArticle" data-lovdata-URL="LTI/forskrift/1983-07-11-1328/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Offentlig kunngjøring</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I saker der avgjørelsen vil kunne få betydning for en ubestemt krets av personer, skal forhåndsvarsel overfor disse skje ved offentlig kunngjøring.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Offentlig kunngjøring skal inneholde et kort utdrag av de opplysninger som kreves i søknad i henhold til § 2 a -g. Kunngjøringen skal opplyse om fristen for uttalelse, hvem uttalelsen skal rettes til og hvor sakens dokumenter er gjort tilgjengelige for almenheten.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Kunngjøringen skal rykkes inn i Norsk lysingsblad og to aviser som er alminnelig lest på stedet. Utgiftene til offentlig kunngjøring betales av søkeren.</article></article><article class="legalArticle" data-lovdata-URL="LTI/forskrift/1983-07-11-1328/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utlegging til offentlig gjennomsyn</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Når offentlig kunngjøring foretas i medhold av § 5, skal forurensningsmyndigheten sørge for at sakens dokumenter legges ut til gjennomsyn for almenheten.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Utlegging kan unnlates dersom dokumentene ikke inneholder vesentlige opplysninger ut over de som er gitt i kunngjøringen eller av andre grunner må anses unødvendig.</article></article><article class="legalArticle" data-lovdata-URL="LTI/forskrift/1983-07-11-1328/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak fra kravet om forhåndsvarsling</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forhåndsvarsling etter §§ 3-5 kan unnlates dersom:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">saken haster, slik at avgjørelse må treffes før uttalelse kan innhentes</article></article></li><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">de saken gjelder kjenner til saken fra før, og har hatt anledning til å uttale seg</article></article></li><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/3/" id="paragraf-7-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/3/ledd/1/" id="paragraf-7-ledd-1-punkt-3-ledd-1">varsel av andre grunner må anses åpenbart unødvendig.</article></article></li></ul></article></article><article class="legalArticle" data-lovdata-URL="LTI/forskrift/1983-07-11-1328/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Behandling av innkomne uttalelser</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Når fristen for å avgi uttalelse er ute, skal forurensningsmyndigheten sørge for at uttalelsene som er kommet inn i alminnelighet forelegges søkeren med en kort frist for mulige merknader.</article></article><article class="legalArticle" data-lovdata-URL="LTI/forskrift/1983-07-11-1328/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vedtaket</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Vedtaket skal treffes skriftlig. I saker som haster kan det i særlige tilfeller treffes muntlig vedtak. Hvis vedtaket er gitt muntlig, skal det så snart som mulig bekreftes skriftlig.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Samtidig med det skriftlige vedtaket eller skriftlig bekreftelse av muntlig vedtak, skal det gis en begrunnelse for avgjørelsen. Begrunnelsen skal:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/9/ledd/2/punkt/1/" id="paragraf-9-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/9/ledd/2/punkt/1/ledd/1/" id="paragraf-9-ledd-2-punkt-1-ledd-1">vise til reglene vedtaket bygger på</article></article></li><li data-li-identifier="-" data-name="-"><article class="listArticle" data-absoluteaddress="/paragraf/9/ledd/2/punkt/2/" id="paragraf-9-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/9/ledd/2/punkt/2/ledd/1/" id="paragraf-9-ledd-2-punkt-2-ledd-1">gi en oversikt over de faktiske forhold vedtaket bygger på</article></article></li><li data-li-identifier="-" data-name="-"><article class="listArticle" data-absoluteaddress="/paragraf/9/ledd/2/punkt/3/" id="paragraf-9-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/9/ledd/2/punkt/3/ledd/1/" id="paragraf-9-ledd-2-punkt-3-ledd-1">gi en redegjørelse for de hovedhensyn som har vært avgjørende for vedtaket.</article></article></li></ul></article></article><article class="legalArticle" data-lovdata-URL="LTI/forskrift/1983-07-11-1328/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Underretning om vedtaket</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Partene og berørte offentlige organer skal ha skriftlig underretning om vedtaket. Når flere parter har avgitt felles uttalelse, er det tilstrekkelig at underretning gis til en representant for disse.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">I saker med mange parter kan offentlig kunngjøring i samsvar med § 5 tredje ledd benyttes i stedet for skriftlig underretning etter første ledd. Parter som har uttalt seg tidligere under saksbehandlingen og berørte offentlige organer skal likevel ha skriftlig underretning.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Underretningen skal gjengi grunnene for vedtaket, opplyse om klageadgang, klagefrist og den nærmere fremgangsmåte ved klage samt om partenes rett til å se saksdokumentene etter forvaltningslovens § 18 jf. § 19. Kravene til underretning gjelder tilsvarende for kunngjøring av vedtaket.</article></article><article class="legalArticle" data-lovdata-URL="LTI/forskrift/1983-07-11-1328/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Klagefristen er 3 uker.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Innkomne klager skal forelegges motparten med en kort frist til merknader. Forurensningsmyndigheten kan bestemme at klagen skal ha utsettende virkning på iverksettelsen av vedtaket.</article></article><article class="legalArticle" data-lovdata-URL="LTI/forskrift/1983-07-11-1328/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse og opphevelse av andre forskrifter</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Forskriftene trer i kraft 1. oktober 1983.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Når disse forskriftene trer i kraft, oppheves forskrifter 22. desember 1961 om søknadsplikt og innholdet i og behandling og avgjørelse av søknader om røykskadekonsesjoner.</article></article></main></body></html>