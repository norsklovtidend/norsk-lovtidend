<!DOCTYPE html><html lang="no"><head><title>Forskrift om helsestasjonsvirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:00</dd><dt class="legacyID">Datokode</dt><dd class="legacyID">FOR-1983-11-23-1778</dd><dt class="dokid">DokumentID</dt><dd class="dokid">LTI/forskrift/1983-11-23-1778</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 26</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1982-11-19-66/§1-3</li><li>lov/1982-11-19-68/§8-1</li></ul></dd><dt class="dateOfPublication">Kunngjort</dt><dd class="dateOfPublication">1983-12-29</dd><dt class="title">Tittel</dt><dd class="title">Forskrift om helsestasjonsvirksomhet.</dd><dt class="refid">RefID</dt><dd class="refid">forskrift/1983-11-23-1778</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om helsestasjonsvirksomhet.<ul class="tocSubUl"><li>§ 1. Formål/oppgaver</li><li>§ 2. Organisasjon</li><li>§ 3. Personell/ansvar</li><li>§ 4. Tilsyn</li><li>§ 5. Planer</li><li>§ 6. Utfylling/gjennomføring</li><li>§ 7. Dispensasjon</li><li>§ 8. Ikrafttrede</li></ul></li></ul></dd></dl></header><main class="documentBody" data-lovdata-URL="LTI/forskrift/1983-11-23-1778" id="dokument"><h1>Forskrift om helsestasjonsvirksomhet.</h1><article class="legalP" data-absoluteaddress="/ledd/1/" id="ledd-1">Sosialdepartementet har 23. november 1983 i medhold av lov av 19. november 1982 nr. 66 om helsetjenesten i kommunene, § 1-3, 5 ledd, jfr. § 8-1, og lov av 19. november 1982 nr. 68 om planlegging av og forsøksvirksomhet i sosialtjenesten og helsetjenesten i kommunene § 7, fastsatt følgende:</article><article class="legalArticle" data-lovdata-URL="LTI/forskrift/1983-11-23-1778/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål/oppgaver</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Helsestasjonsvirksomhetens formål er<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">å forebygge medfødte og ervervede sykdommer, også tannsykdommer og skader blant barn og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">å fremme barns fysiske, psykiske og sosiale helse.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Helsestasjonsvirksomheten kan utvides til å omfatte også helsefremmende og sykdomsforebyggende tiltak for andre grupper.</article></article><article class="legalArticle" data-lovdata-URL="LTI/forskrift/1983-11-23-1778/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Organisasjon</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Helsestasjonsvirksomheten er en del av den kommunale helsetjenesten. Driften av virksomheten kan også skje ved interkommunalt samarbeid. Kommunene kan inngå avtale med privat organisasjon om at denne kan delta i den daglige drift av helsestasjonen.</article></article><article class="legalArticle" data-lovdata-URL="LTI/forskrift/1983-11-23-1778/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Personell/ansvar</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Helsestasjonsvirksomheten omfatter i første rekke tjenester fra helsesøster og lege. Av annet personell kan bl.a. nevnes jordmor, fysioterapeut, tannlege, sosionom og psykolog.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Personellet er tillagt det faglige ansvar for sine respektive tjenester.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Helsesøster skal være daglig administrativ og sykepleiefaglig leder ved helsestasjonen. I særlige tilfeller kan departementet godkjenne sykepleier med annen spesialutdanning, fortrinnsvis som jordmor, når det er godtgjort at vedkommende har den nødvendige kyndighet. Den daglige administrative ledelse kan tillegges lege dersom lege er tilsatt i heldagsstilling ved helsestasjon.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Det medisinsk-faglige ansvar ved helsestasjon skal ligge hos lege.</article></article><article class="legalArticle" data-lovdata-URL="LTI/forskrift/1983-11-23-1778/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fylkeslege/stadsfysikus i Oslo skal føre det overordnede tilsyn med helsestasjonsvirksomheten i fylket og påse at forskrifter og retningslinjer blir fulgt.</article></article><article class="legalArticle" data-lovdata-URL="LTI/forskrift/1983-11-23-1778/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Planer</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Helsestasjonsvirksomheten skal planlegges som ledd i utarbeidingen av kommunens helse- og sosialplan, jfr. lov av 19. november 1982 nr. 68 om planlegging av og forsøksvirksomhet i sosialtjenesten og helsetjenesten i kommunene samt gjeldende retningslinjer.</article></article><article class="legalArticle" data-lovdata-URL="LTI/forskrift/1983-11-23-1778/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utfylling/gjennomføring</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Sosialdepartementet kan gi nærmere retningslinjer til utfylling og gjennomføring av denne forskrift.</article></article><article class="legalArticle" data-lovdata-URL="LTI/forskrift/1983-11-23-1778/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Sosialdepartementet kan når særlige grunner foreligger gjøre unntak fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/1983-11-23-1778/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttrede</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft fra 1. januar 1984. Fra samme dato oppheves forskrifter, retningslinjer m.v. gitt med hjemmel i lov av 16. juni 1972 om helsestasjoner og helsetiltak blant barn m.v.</article></article></main></body></html>