<!DOCTYPE html><html lang="no"><head><title>Forskrift om prøveordning med forkynning av dokumenter gjennom postverket.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:04</dd><dt class="legacyID">Datokode</dt><dd class="legacyID">FOR-1983-11-01-2121</dd><dt class="dokid">DokumentID</dt><dd class="dokid">LTI/forskrift/1983-11-01-2121</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 1</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1915-08-13-5/§159</li></ul></dd><dt class="dateOfPublication">Kunngjort</dt><dd class="dateOfPublication">1984-02-06</dd><dt class="title">Tittel</dt><dd class="title">Forskrift om prøveordning med forkynning av dokumenter gjennom postverket.</dd><dt class="refid">RefID</dt><dd class="refid">forskrift/1983-11-01-2121</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om prøveordning med forkynning av dokumenter gjennom postverket.<ul class="tocSubUl"><li>Forskriftens område<ul class="tocSubUl"><li>§ 1. Hva forskriften gjelder</li><li>§ 2. Hvilke myndigheter omfattes</li></ul></li><li>Fremgangsmåte<ul class="tocSubUl"><li>§ 3. Hovedregel</li><li>§ 4. Unntak fra hovedregel</li><li>§ 5. Bruk av skjemaer og konvolutter</li></ul></li><li>Forkynningstidspunktet<ul class="tocSubUl"><li>§ 6. Fastsettelse av forkynningstidspunktet</li><li>§ 7. Endring av forkynningstidspunktet</li></ul></li><li>Diverse bestemmelser<ul class="tocSubUl"><li>§ 8. Domstollovens regler</li><li>§ 9. Føring av journal</li><li>§ 10. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1983-11-01-2121" id="dokument"><h1>Forskrift om prøveordning med forkynning av dokumenter gjennom postverket.</h1><article class="legalP" data-absoluteaddress="/ledd/1/" id="ledd-1">Justisdepartementet har 1. november 1983, med hjemmel i lov om domstolene av 13. august 1915 nr. 5 § 159, 2. ledd fastsatt følgende:</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-11-01-2121/KAPITTEL_1" data-partID="k1"><h2>Forskriftens område</h2><article class="legalArticle" data-lovdata-URL="LTI/forskrift/1983-11-01-2121/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriften gjelder</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften gjelder en prøveordning hvor forkynning av dokumenter i hovedsak skal skje ved bruk av brev; såkalt postforkynning.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">De myndigheter som omfattes av ordningen (jf. § 2) skal selv foreta all forkynning av sine dokumenter dersom ikke annet er bestemt (se § 4 c og § 4 d).</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Disse forskrifter gjør ingen endringer i de regler om forkynning som finnes i spesiallovgivningen.</article></article><article class="legalArticle" data-lovdata-URL="LTI/forskrift/1983-11-01-2121/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Hvilke myndigheter omfattes</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Følgende myndigheter omfattes av prøveordningen:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">alle forliksråd i landet</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">alle offentlige myndigheter i Buskerud, Møre og Romsdal og Finnmark fylker</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">fylkesmannen i Oslo og Akershus.</article></article></li></ul></article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Prøveordningen omfatter også forkynning fra myndigheter i prøvefylkene overfor personer utenfor prøvefylkene, og dokumenter som mottas til forkynning i medhold av overenskomst med fremmed stat.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-11-01-2121/KAPITTEL_2" data-partID="k2"><h2>Fremgangsmåte</h2><article class="legalArticle" data-lovdata-URL="LTI/forskrift/1983-11-01-2121/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hovedregel</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Alle forliksrådsdokumenter skal som hovedregel forkynnes i vanlig brev vedlagt forkynningsskjema uten mottakskvittering.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Postforkynning av dokumenter fra andre myndigheter skal som hovedregel foretas ved at dokumentene sendes i vanlig brev, vedlagt forkynningsskjema med mottakskvittering for utfylling og retur; samt frankert svarkonvolutt.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Når det ansees hensiktsmessig kan rekommandert sending tre istedenfor forsendelse som nevnt i 2. ledd; isåfall skal skjema uten mottakskvittering vedlegges.</article></article><article class="legalArticle" data-lovdata-URL="LTI/forskrift/1983-11-01-2121/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Unntak fra hovedregel</span></h3><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/2/punkt/1/" id="kapittel-2-paragraf-2-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/2/punkt/1/ledd/1/" id="kapittel-2-paragraf-2-punkt-1-ledd-1">Ved forkynning overfor advokater og offentlige myndigheter kan man, når det ansees hensiktsmessig, forkynne i henhold til reglene i domstolsloven § 179.</article><article class="legalP" data-absoluteaddress="/kapittel/2/paragraf/2/punkt/1/ledd/2/" id="kapittel-2-paragraf-2-punkt-1-ledd-2">Forkynningstidspunktet skal likevel fastsettes i henhold til § 6 i disse forskrifter.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/2/punkt/2/" id="kapittel-2-paragraf-2-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/2/punkt/2/ledd/1/" id="kapittel-2-paragraf-2-punkt-2-ledd-1">Dom i straffesak skal normalt forkynnes etter domstolslovens regler ved stevnevitne eller ansatt i politiet dersom forkynningen ikke har funnet sted i rettsmøte.</article><article class="legalP" data-absoluteaddress="/kapittel/2/paragraf/2/punkt/2/ledd/2/" id="kapittel-2-paragraf-2-punkt-2-ledd-2">Når vedkommende myndighet finner det hensiktsmessig, kan dom i straffesak likevel forkynnes ved vanlig brev vedlagt mottakskvittering. Dersom kvitteringen ikke er returnert innen 1 uke etter den fastsatte forkynningsdatoen skal forkynning ved stevnevitne straks foretas.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/2/punkt/3/" id="kapittel-2-paragraf-2-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/2/punkt/3/ledd/1/" id="kapittel-2-paragraf-2-punkt-3-ledd-1">Stevnevitneforkynning skal ellers bare brukes dersom postforkynning ikke når fram, eller det foreligger særlige forhold som gjør det mest hensiktsmessig med Stevnevitneforkynning.</article><article class="legalP" data-absoluteaddress="/kapittel/2/paragraf/2/punkt/3/ledd/2/" id="kapittel-2-paragraf-2-punkt-3-ledd-2">At postforkynning ikke når fram, inkluderer også de tilfeller hvor mottakskvittering ikke returneres innen rimelig tid.</article></article></li></ul></article><article class="legalArticle" data-lovdata-URL="LTI/forskrift/1983-11-01-2121/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Bruk av skjemaer og konvolutter</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Ved hver postforkynning skal det fylles ut og vedlegges et særskilt forkynningsskjema utarbeidet av Justisdepartementet. Den forkynnende myndighet kan istedet nytte egne skjemaer dersom de inneholder tilsvarende opplysninger. Disse skjemaene skal isåfall godkjennes av departementet før de benyttes.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Forkynningen skal sendes i lukket konvolutt som påføres en oppfordring om at den straks skal returneres til avsender dersom adressaten ikke finnes på den oppgitte adresse.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-11-01-2121/KAPITTEL_3" data-partID="k3"><h2>Forkynningstidspunktet</h2><article class="legalArticle" data-lovdata-URL="LTI/forskrift/1983-11-01-2121/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fastsettelse av forkynningstidspunktet</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Forkynningstidspunktet skal fastsettes til kl. 14.00 5 dager fra den dag brevet postlegges. Dette tidspunktet gjelder som forkynningstidspunkt selv om brevet kommer fram tidligere. Hvis særlige grunner foreligger, kan en tidligere eller senere dato fastsettes.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Forkynningsdatoen skal noteres i myndighetens journal/evt, en særskilt forkynningsprotokoll, og dessuten påføres det dokument som forkynnes.</article></article><article class="legalArticle" data-lovdata-URL="LTI/forskrift/1983-11-01-2121/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Endring av forkynningstidspunktet</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Dersom adressaten godtgjør at han ikke har kunnet gjøre seg kjent med dokumentet innen forkynningsdatoen, og han vil påberope seg dette, må han straks si fra til den forkynnende myndighet. Forkynningsdatoen skal da settes til det tidspunkt da han først hadde mulighet til å gjøre seg kjent med dokumentet. Endringen noteres i journalen.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Eventuell motpart bør underrettes dersom forkynningstidspunktet endres.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Endring som nevnt i 1. ledd, er ikke til hinder for at det senere kan reises tvist om hva som er rett forkynningstidspunkt.</article></article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1983-11-01-2121/KAPITTEL_4" data-partID="k4"><h2>Diverse bestemmelser</h2><article class="legalArticle" data-lovdata-URL="LTI/forskrift/1983-11-01-2121/§8" data-name="§8" data-partID="§8" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Domstollovens regler</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Medmindre annet er bestemt i disse forskrifter, kommer reglene i domstolloven kap. 9 til anvendelse så langt de passer.</article></article><article class="legalArticle" data-lovdata-URL="LTI/forskrift/1983-11-01-2121/§9" data-name="§9" data-partID="§9" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Føring av journal</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Myndighetene som deltar i prøveordningen kan pålegges å registrere forkynningene etter nærmere regler gitt av departementet.</article></article><article class="legalArticle" data-lovdata-URL="LTI/forskrift/1983-11-01-2121/§10" data-name="§10" data-partID="§10" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Forskriften trer ikraft fra 1. januar 1984.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">Forskriften avløser den tidligere forskrift om prøveordning med forkynning av dokumenter gjennom postverket og på annen måte av 16. februar 1981 med endringer av 28. juni 1982 nr. 1062.</article></article></section></main></body></html>