<!DOCTYPE html><html lang="no"><head><title>Forskrift om merking av sigarettpakker, røyketobakkspakker og sigarettpapirpakker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:32</dd><dt class="legacyID">Datokode</dt><dd class="legacyID">FOR-1983-03-25-830</dd><dt class="dokid">DokumentID</dt><dd class="dokid">LTI/forskrift/1983-03-25-830</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 9</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1973-03-09-14/§3</li><li>lov/1973-03-09-14/§8</li></ul></dd><dt class="dateOfPublication">Kunngjort</dt><dd class="dateOfPublication">1983-05-04</dd><dt class="title">Tittel</dt><dd class="title">Forskrift om merking av sigarettpakker, røyketobakkspakker og sigarettpapirpakker.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartmentet 25. mars 1983 med hjemmel i § 3 første og tredje ledd, jf. § 8, i lov av 9. mars 1973 nr. 14 om restriktive tiltak ved omsetning av tobakksvarer m.v.</dd><dt class="refid">RefID</dt><dd class="refid">forskrift/1983-03-25-830</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om merking av sigarettpakker, røyketobakkspakker og sigarettpapirpakker.<ul class="tocSubUl"><li>Kapittel I. Generelle bestemmelser.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li><li>Kapittel II. Særbestemmelser.<ul class="tocSubUl"><li>§ 7.</li><li>§ 8.</li><li>§ 9.</li></ul></li><li>Kapittel III. Straffe- og dispensasjonsbestemmelser m.v.<ul class="tocSubUl"><li>§ 10.</li><li>§ 11.</li><li>§ 12.</li><li>§ 13.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1983-03-25-830" id="dokument"><h1>Forskrift om merking av sigarettpakker, røyketobakkspakker og sigarettpapirpakker.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1983-03-25-830/KAPITTEL_1" data-partID="k1"><h2>Kapittel I. Generelle bestemmelser.</h2><article class="legalArticle" data-lovdata-URL="LTI/forskrift/1983-03-25-830/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det er forbudt å føre inn i Norge, selge eller utdele merkingspliktige varer, jf. § 2, dersom varens emballasje ikke er merket i samsvar med disse forskrifter. Merkingsplikten gjelder ikke de varer som reisende til Norge på lovlig måte innfører toll- og avgiftsfritt.</article></article><article class="legalArticle" data-lovdata-URL="LTI/forskrift/1983-03-25-830/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Merkingsplikten omfatter følgende varer:<ul class="defaultList"><li><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">sigaretter,</article></article></li><li><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">røyketobakk og</article></article></li><li><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">sigarettpapir.</article></article></li></ul></article></article><article class="legalArticle" data-lovdata-URL="LTI/forskrift/1983-03-25-830/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Den som produserer eller selger tobakksvarer kan ikke ved symbol eller tekst på pakninger gi egne opplysninger om de helsemessige konsekvenser ved å røyke, utover hva som følger av § 4 i disse forskrifter.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Med tobakksvarer forstås i første ledd sigaretter, sigarer, røyketobakk, skråtobakk, snus, sigarettpapir, sigarettrullere og piper.</article></article><article class="legalArticle" data-lovdata-URL="LTI/forskrift/1983-03-25-830/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Merkingspliktige varer skal være påført et symbol som er godkjent av departementet og en norsk tekst som peker på farene for helseskade ved bruk av sigaretter (advarselstekst) i samsvar med disse forskrifter.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Advarselstekstens innhold og formulering skal til enhver tid være godkjent av Helsedirektoratet.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Sigarettpakker skal også være påført innholdsdeklarasjon i samsvar med disse forskrifter.</article></article><article class="legalArticle" data-lovdata-URL="LTI/forskrift/1983-03-25-830/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Merkingen skal foretas ved trykking direkte på den enkelte pakke eller på en etikett som er festet direkte på pakken slik at etiketten vanskelig kan fjernes.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Merking skal foretas også av ytteremballasje når dette følger av særbestemmelsene for de enkelte vareslag, jfr. kapittel II.</article></article><article class="legalArticle" data-lovdata-URL="LTI/forskrift/1983-03-25-830/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Symbol og advarselstekster skal plasseres sammen på et lett iøyenfallende sted og rammes inn av sammenhengende linje. Symbol, tekst og ramme skal stå i klar kontrast til bunnfargen som skal være ensfarget.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Innholdsdeklarasjonen skal plasseres adskilt fra den øvrige tekst.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1983-03-25-830/KAPITTEL_2" data-partID="k2"><h2>Kapittel II. Særbestemmelser.</h2><article class="legalArticle" data-lovdata-URL="LTI/forskrift/1983-03-25-830/§7" data-name="§7" data-partID="§7" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Sigarettpakker skal merkes med:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">Symbol og advarselstekst i skala 1:1 som fastsatt i vedlegg A.<sup class="footnotereference" data-footnotereferencevalue="1" data-unique-footnote-counter="1">1</sup> Advarselsteksten skal være plassert på en av de yttersider på pakken som har størst overflate eller på et av sidepanelene, dog ikke på pakkens underside. De alternative advarselstekster skal ha jevn utbredelse tidsmessig, geografisk og med hensyn til merker.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">Innholdsdeklarasjon etter mønster fastsatt i vedlegg B<sup class="footnotereference" data-footnotereferencevalue="1" data-unique-footnote-counter="1">1</sup> og med bokstaver ikke under 8 punkt skrift (petit).</article></article></li></ul></article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">På pakker som inneholder mindre enn 20 sigaretter, kan merkingen gjengis i forminsket skala 4:5.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Nærmeste ugjennomsiktige ytteremballasje, som også er salgsemballasje for til og med 200 sigaretter, skal være merket med symbol angitt i vedlegg A, jf. § 4. Symbolet skal ha en høyde av minst 3 cm. og være plassert på et lett synlig sted på emballasjen.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Vedlegg A og B gjengis i særtrykk. Disse kan fås ved henvendelse til Sosialdepartementet.</article></footer></article><article class="legalArticle" data-lovdata-URL="LTI/forskrift/1983-03-25-830/§8" data-name="§8" data-partID="§8" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Røyketobakkspakker og bokser skal merkes med symbol og advarselstekst som bestemt for sigarettpakker, jf. § 7 første ledd nr. 1, dog ikke under klaffen (lokket), jf. § 6.</article></article><article class="legalArticle" data-lovdata-URL="LTI/forskrift/1983-03-25-830/§9" data-name="§9" data-partID="§9" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Sigarettpapirpakker skal merkes i samsvar med nedenstående utforming av advarselstekst og symbol, og med bokstaver som ikke må være under 8 punkt skrift (petit). Advarsel fra Helsedirektoratet.</article><article class="defaultP">Daglig sigarettrøyking er helsefarlig.<p class="leddfortsettelse">Vanlig sigarettpapir i bøker skal merkes under klaffen (lokket).</p></article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1983-03-25-830/KAPITTEL_3" data-partID="k3"><h2>Kapittel III. Straffe- og dispensasjonsbestemmelser m.v.</h2><article class="legalArticle" data-lovdata-URL="LTI/forskrift/1983-03-25-830/§10" data-name="§10" data-partID="§10" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Overtredelse av disse forskrifter er straffbart, jf. § 7 i lov av 9. mars 1973 nr. 14 om restriktive tiltak ved omsetning av tobakksvarer m.v.</article></article><article class="legalArticle" data-lovdata-URL="LTI/forskrift/1983-03-25-830/§11" data-name="§11" data-partID="§11" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Departementet kan i særlige tilfeller gjøre unntak fra reglene i disse forskrifter.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Ved søknad om unntak for en enkelt type emballasje må søkeren framlegge forslag til annen merking for departementet som bestemmer hvordan merkingen i det enkelte tilfelle skal foretas.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Før departementet treffer avgjørelse etter første og annet ledd, skal det i alminnelighet innhentes uttalelse fra Statens tobakkskaderåd.</article></article><article class="legalArticle" data-lovdata-URL="LTI/forskrift/1983-03-25-830/§12" data-name="§12" data-partID="§12" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Disse forskrifter gjelder ikke for Svalbard og Jan Mayen.</article></article><article class="legalArticle" data-lovdata-URL="LTI/forskrift/1983-03-25-830/§13" data-name="§13" data-partID="§13" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Disse forskrifter trer i kraft 1. januar 1984.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Samtidig oppheves forskrifter om merking av sigarettpakker, røyketobakkspakker og sigarettpapirpakker gitt 25. oktober 1974.</article></article></section></main></body></html>