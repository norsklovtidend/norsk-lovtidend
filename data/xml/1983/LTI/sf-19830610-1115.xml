<!DOCTYPE html><html lang="no"><head><title>Forskrift om regulering av fisket etter sild i Skagerrak og Kattegat i 1983.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:04</dd><dt class="legacyID">Datokode</dt><dd class="legacyID">FOR-1983-06-10-1115</dd><dt class="dokid">DokumentID</dt><dd class="dokid">LTI/forskrift/1983-06-10-1115</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 14</dd><dt class="dateInForce">I kraft fra</dt><dd class="dateInForce">1983-08-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1937-06-25-20/§1</li><li>lov/1937-06-25-20/§37</li><li>forskrift/1964-01-17-9176</li><li>lov/1972-06-16-57/§10</li></ul></dd><dt class="dateOfPublication">Kunngjort</dt><dd class="dateOfPublication">1983-07-14</dd><dt class="title">Tittel</dt><dd class="title">Forskrift om regulering av fisket etter sild i Skagerrak og Kattegat i 1983.</dd><dt class="refid">RefID</dt><dd class="refid">forskrift/1983-06-10-1115</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter sild i Skagerrak og Kattegat i 1983.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1983-06-10-1115" id="dokument"><h1>Forskrift om regulering av fisket etter sild i Skagerrak og Kattegat i 1983.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 10. juni 1983, med heimel i § 1 og § 37 i lov av 25. juni 1937 nr. 20 om sild- og brislingfiskeriene jfr. kgl.res. av 17. januar 1964 og 8. januar 1971, og § 10 i lov av 16. juni 1972 om regulering av deltagelsen i fisket, jf. kgl.res. av 8. september 1972, bestemt:</article><article class="legalArticle" data-lovdata-URL="LTI/forskrift/1983-06-10-1115/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I området i Skagerrak og det nordaustlege Kattegat avgrensa i vest av ei line mellom Hanstholmen fyr og Lindesnes fyr og i sør av ei line mellom Skagens fyr og Tistlarna fyr, er det forbode for norske ringnotfarty å fiske sild.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Utanfor 4 n. mil av grunnlinene frå svenske, danske og norske kystar i nemnde område, kan norske ringnotfarty likevel fiske inntil 4.000 tonn sild til menneskemat.</article></article><article class="legalArticle" data-lovdata-URL="LTI/forskrift/1983-06-10-1115/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fiskeridirektøren kan i tida 1. juni til og med 24. september 1983 opne fiske i inntil 12 veker.</article></article><article class="legalArticle" data-lovdata-URL="LTI/forskrift/1983-06-10-1115/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ingen kan levere meir enn 1.100 hl. pr. tur.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Noregs Sildesalslag kan innanfor turkvoten nemnd i første ledd fatsetje særskild turkvote for landing i Danmark.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Noregs Sildesalslag kan innanfor turkvoten nemnd i første ledd fastsetje særskild turkvote med heimel i § 5 i lov av 14. desember 1951 om omsetning av råfisk.</article></article><article class="legalArticle" data-lovdata-URL="LTI/forskrift/1983-06-10-1115/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Konsesjonspliktige ringnotfarty som skal ta del i fisket, må melde frå skriftleg til Fiskeridirektøren. Fiskeridirektøren kan fastsetje frist for påmelding.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Farty som er med i dette fisket, kan ikkje ta del i sommarloddefisket i Barentshavet i 1983.</article></article><article class="legalArticle" data-lovdata-URL="LTI/forskrift/1983-06-10-1115/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridirektøren kan stogge fisket når kvoten nemnd i § 1 andre ledd er pårekna oppfiska.</article></article><article class="legalArticle" data-lovdata-URL="LTI/forskrift/1983-06-10-1115/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det er forbode å ta opp av sjøen, låssetje eller omsetje sild mindre enn 18 cm.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Utan hinder av forbodet i første ledd kan kvar landing ha inntil 10 % i vekt av sild under 18 cm.</article></article><article class="legalArticle" data-lovdata-URL="LTI/forskrift/1983-06-10-1115/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved tråling etter andre fiskeslag enn brisling er det forbode å ha meir enn 5 % sild i vekt av fangsten om bord og ved landing.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Når det er lovleg å fiske sild, kan ein ved tråling etter brisling med trål med maskevidde under 32 mm ha inntil 10 % sild i vekt av fangsten om bord og ved landing.</article></article><article class="legalArticle" data-lovdata-URL="LTI/forskrift/1983-06-10-1115/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridirektøren kan gje nærare føresegner om gjennomføring og utfylling av desse føresegnene, også reglar om prøvetaking og kontroll av fangstane.</article></article><article class="legalArticle" data-lovdata-URL="LTI/forskrift/1983-06-10-1115/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Forsettlege eller aktlause brot på desse føresegnene vert straffa med bøter med heimel i § 11 i lov av 16. juni 1972 om regulering av deltagelsen i fisket og § 80 i lov av 25. juni 1937 om silde- og brislingfiskeriene.</article></article><article class="legalArticle" data-lovdata-URL="LTI/forskrift/1983-06-10-1115/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Desse føresegnene tek til å gjelde straks. Samtidig vert Fiskeridepartementet sine føresegner av 30. desember 1982 om regulering av fisket etter sild i Skagerrak og Kattegat i 1983 oppheva.</article></article></main></body></html>