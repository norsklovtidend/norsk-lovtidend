<!DOCTYPE html><html lang="no"><head><title>Lov om endringer i lov av 18. august 1911 nr. 8 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:07</dd><dt class="legacyID">Datokode</dt><dd class="legacyID">LOV-1983-11-11-59</dd><dt class="dokid">DokumentID</dt><dd class="dokid">LTI/lov/1983-11-11-59</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1983 Nr. 23</dd><dt class="dateInForce">I kraft fra</dt><dd class="dateInForce">1983-12-28</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1983-11-28</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov av 18. august 1911 nr. 8 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.55 (1982–1983), Innst.O.nr.2 (1983–1984) og Besl.O.nr.2 (1983–1984). Odels- og Lagtingsvedtak hhv. 25. oktober og 4. november 1983. Fremmet av Finans- og tolldepartementet.</dd><dt class="refid">RefID</dt><dd class="refid">lov/1983-11-11-59</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 18. august 1911 nr. 8 om skatt av formue og inntekt (skatteloven).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1983-11-11-59" id="dokument"><h1>Lov om endringer i lov av 18. august 1911 nr. 8 om skatt av formue og inntekt (skatteloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1983-11-11-59/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 18. august 1911 nr. 8 om skatt av formue og inntekt (skatteloven) skal følgende bestemmelser lyde:</article> <article class="defaultP" margin-top="true">§ 42 ellevte ledd første til tredje punktum:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Gevinst ved avhendelse av fast eiendom eller varig bruksrett til fast eiendom fritas for skattlegging i den utstrekning skattyteren har mottatt Statens grunnkjøpsobligasjoner for et beløp tilsvarende gevinsten og blir sittende med obligasjonene til forfallstid. Skal det etter lånevilkårene betales avdrag på obligasjonene og skattyteren krever innløsing før alle avdrag er betalt, innrømmes skattefrihet for den del av gevinsten som svarer til de betalte avdrag. For øvrig blir ved innløsning den del av gevinsten som svarer til de innløste obligasjoner å medregne ved inntektsligningen for det år innløsningen skjer.</article> <article class="defaultP" margin-top="true">§ 43 annet ledd d femte punktum:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Ved avhendelse av annen bygning hvorav en del har vært brukt av selgeren som bolig, herunder bygning hvorav en del har vært brukt til nærings- eller forretningsforetak, gjelder bestemmelsene tilsvarende for den forholdsmessige del av gevinsten som faller på selgerens leilighet.</article> <article class="defaultP" margin-top="true">§ 43 fjerde ledd femte punktum:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Gevinst ved avhendelse eller ved erstatning for tap av forretningseiendom, derunder eiendom med kontorlokaler, regnes også alltid som inntekt når eiendommen har bebyggelse som etter skattelovens regler kan gjøres til gjenstand for avskrivning, med unntak for tilfelle som nevnt i annet ledd d femte punktum.</article> <article class="defaultP" margin-top="true">§ 43 femte ledd nytt tredje punktum:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Videre gjelder det samme ved avhendelse av avskrivbar bygning hvorav en del har vært brukt av selgeren som egen bolig, herunder bygning hvor en del har vært brukt til nærings- eller forretningsforetak, forsåvidt gjelder den del av kostprisen som faller på boligen.</article> <article class="defaultP" margin-top="true">§ 43 femte ledd tredje punktum blir fjerde punktum.</article> <article class="defaultP" margin-top="true">§ 45 femtende ledd første og nytt annet punktum:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Gevinst ved avhendelse av boligeiendom, herunder andel med tilhørende borett i boligselskap, hvor skattyteren har sin faste bopel samt gevinst ved avhendelse av fritidsbolig, kan kreves fritatt for inntektsbeskatning når og så langt skattyteren bruker gevinsten til å skaffe seg ny fast bolig. Gevinst ved avhendelse av fritidsbolig kan likevel nyttes til påkostning på bolig som er tatt i bruk som fast bolig før avhendelsen av fritidsboligen.</article> <article class="defaultP" margin-top="true">§ 45 femtende ledd fjerde punktum:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Dersom den eiendom som er avhendet, herunder eiendom hvor en del er brukt til nærings- eller forretningsforetak, bare delvis var tatt i bruk som bolig for skattyteren gis det ikke fritagelse for mer enn den del av gevinsten som faller på skattyterens leilighet.</article> <article class="defaultP" margin-top="true">§ 45 femtende ledd annet til sjette punktum blir tredje til syvende punktum.</article> <article class="defaultP" margin-top="true">§ 45 syttende ledd:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Gevinst som oppnås ved ekspropriasjon av alminnelig gårdsbruk eller skogbruk eller del derav kan kreves fritatt for inntektsbeskatning når og så langt skattyteren bruker gevinsten til å erverve ny eiendom av denne art. Likestilt med ekspropriasjon er odelsløsning samt salg og makeskifte i tilfelle hvor erververen kunne krevd eiendommen avstått ved ekspropriasjon. Et det ved utmålingen av erstatningen lagt til grunn at den avståtte eiendom eller del av den har verdi som tomt, gis skattefritagelse bare for den del av gevinsten som tillagt kostprisen ikke overstiger den verdi eiendommen må antas å ha når man ser bort fra tomteverdien. Skattefritagelse etter disse bestemmelser gis bare når såvel den avståtte som den nye eiendom drives av skattyteren selv.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1983-11-11-59/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen i § 43 femte ledd tredje punktum gjelder første gang for inntektsåret 1984.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">De øvrige endringer under I trer i kraft fra og med inntektsåret 1983. § 45 femtende og syttende ledd gjelder første gang for reinvesteringer som foretas i inntektsåret 1983.</article></section></main></body></html>