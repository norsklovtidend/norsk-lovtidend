<!DOCTYPE html><html lang="no"><head><title>Forskrift om vedtekter til plan- og bygningsloven § 63 nr. 2 og 3, § 67 a annet ledd, § 69 nr. 3, § 74 nr. 2, § 75 nr. 1, § 76, § 78 nr. 1 tredje ledd og nr. 2, § 103 nr. 1, § 104 og § 107 første ledd, Moss kommune, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:58</dd><dt class="legacyID">Datokode</dt><dd class="legacyID">FOR-1995-02-28-211</dd><dt class="dokid">DokumentID</dt><dd class="dokid">LTII/forskrift/1995-02-28-211</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 3</dd><dt class="dateInForce">I kraft fra</dt><dd class="dateInForce">1995-04-01</dd><dt class="appliesTo">Gjelder for</dt><dd class="appliesTo">Moss kommune, Østfold.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1995-03-31</dd><dt class="titleShort">Korttittel</dt><dd class="titleShort">Forskrift til plan- og bygningsl., Moss</dd><dt class="title">Tittel</dt><dd class="title">Forskrift om vedtekter til plan- og bygningsloven § 63 nr. 2 og 3, § 67 a annet ledd, § 69 nr. 3, § 74 nr. 2, § 75 nr. 1, § 76, § 78 nr. 1 tredje ledd og nr. 2, § 103 nr. 1, § 104 og § 107 første ledd, Moss kommune, Østfold.</dd><dt class="miscInformation">Annet om dokumentet</dt><dd class="miscInformation">Fastsatt av Moss kommunestyre 4. november 1993 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal- og arbeidsdepartementet 28. februar 1995.</dd><dt class="refid">RefID</dt><dd class="refid">forskrift/1995-02-28-211</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningsloven § 63 nr. 2 og 3, § 67 a annet ledd, § 69 nr. 3, § 74 nr. 2, § 75 nr. 1, § 76, § 78 nr. 1 tredje ledd og nr. 2, § 103 nr. 1, § 104 og § 107 første ledd, Moss kommune, Østfold.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1995-02-28-211" id="dokument"><h1>Forskrift om vedtekter til plan- og bygningsloven § 63 nr. 2 og 3, § 67 a annet ledd, § 69 nr. 3, § 74 nr. 2, § 75 nr. 1, § 76, § 78 nr. 1 tredje ledd og nr. 2, § 103 nr. 1, § 104 og § 107 første ledd, Moss kommune, Østfold.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-02-28-211/KAPITTEL_1" data-partID="k1"><h2 data-text-align="center">I</h2><article class="defaultP">Til § 63 nr. 2:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Kommunen kan kreve at grunneier som ønsker fradeling av tomt, skal fremlegges en samlet delingsplan over hele eller deler av eiendommen som viser hvordan deling på hensiktsmessig måte kan inngå i fremtidig utnyttelse.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Ved søknad om fradeling av små og vanskelig bebyggbare tomter, skal fremlegges illustrert bebyggelsesforslag som viser at tomtene kan bebygges på forsvarlig måte og hvordan kravene i vedtekt til § 69 nr. 3 kan oppfylles.</article> <article class="defaultP" margin-top="true">Til § 63 nr. 3:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Kommunen kan som vilkår ved delingstillatelse kreve at eiendommer som har samme eier og som utnyttes under ett, sammenføyes i grunnboken.</article> <article class="defaultP" margin-top="true">Til § 67 a annet ledd:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">I industriområde hvor det i reguleringsplan eller bebyggelsesplan er fastsatt parkbelte, skal kommunen sette som vilkår for byggetillatelse på de tilgrensende tomter at parkbelte langs tomta erverves, opparbeides og ferdigstilles i samsvar med planen samtidig med bebyggelsen:</article> <article class="defaultP" margin-top="true">Til § 69 nr. 3:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">I bebyggelses- og reguleringsplaner samt i byggesaker skal gjøres rede for plassering av de anlegg som er nevnt i § 69.1. Kommunen kan kreve at forslag til plan for bebyggelse, herunder søknad om byggetillatelse og bruksendring (jf. § 93 annet ledd og § 69 nr. 5), omfatter plan i bestemt målestokk for utforming av ubebygd areal og felles areal med angivelse av terrengarrondering, beplantning, parkbelter i industriområder, lekeplasser, parkeringsplasser, søppelkasser, tørkeplasser, adkomst, kjøre- og gangveger m.m. Slik plan skal alltid innsendes for område større enn 5 da som utbygges under ett eller for boligbygging med mer enn 2 boenheter. Kommunen kan påby endringer i planen, og kan kreve at verdifullt landskap og vegetasjon skal bevares. Det kan sette frist for fullføring av anlegg, slik at utenomhusanlegg ferdigstilles samtidig med bebyggelsen. Areal og anlegg må holdes forsvarlig ved like.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/4/punkt/2/" id="kapittel-1-ledd-4-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/4/punkt/2/ledd/1/" id="kapittel-1-ledd-4-punkt-2-ledd-1">Ved boligbebyggelse avsettes minst 30 m<sup>2</sup> tilfredsstillende uteareal for opphold og lek pr. boenhet. For boligbebyggelse med mer enn 4 boenheter anlegges sandlekeplass på minst 100 m<sup>2</sup> pr. 25 boenheter. For boligbebyggelse med mer enn 25 boenheter anlegges i tillegg kvartalslekeplass på minst 1,5 da pr. 150 boenheter. Maksimal avstand til bolig må ikke overskride 100 meter.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/4/punkt/3/" id="kapittel-1-ledd-4-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/4/punkt/3/ledd/1/" id="kapittel-1-ledd-4-punkt-3-ledd-1">For bebyggelsens behov avsettes parkeringsplasser på egen grunn eller fellesareal etter følgende regler:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/4/punkt/3/ledd/1/punkt/1/" id="kapittel-1-ledd-4-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/4/punkt/3/ledd/1/punkt/1/ledd/1/" id="kapittel-1-ledd-4-punkt-3-ledd-1-punkt-1-ledd-1">For bebyggelse skal det være 2 plasser pr. boenhet. For boliggrupper med mer enn 4 boenheter kan kravet reduseres til 1,5 plasser pr. boenhet i felles løsning.</article><article class="legalP" data-absoluteaddress="/kapittel/1/ledd/4/punkt/3/ledd/1/punkt/1/ledd/2/" id="kapittel-1-ledd-4-punkt-3-ledd-1-punkt-1-ledd-2">I sentrale områder med offentlige parkeringsplasser i umiddelbar nærhet, er kravet 1 plass pr. boenhet.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/4/punkt/3/ledd/1/punkt/2/" id="kapittel-1-ledd-4-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/4/punkt/3/ledd/1/punkt/2/ledd/1/" id="kapittel-1-ledd-4-punkt-3-ledd-1-punkt-2-ledd-1">For forretnings- og kontorlokaler kreves minst 1 parkeringsplass pr. 50 m<sup>2</sup> BRA. I tillegg kommer plass for lasteareal for vare- og lastebiler.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/4/punkt/3/ledd/1/punkt/3/" id="kapittel-1-ledd-4-punkt-3-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/4/punkt/3/ledd/1/punkt/3/ledd/1/" id="kapittel-1-ledd-4-punkt-3-ledd-1-punkt-3-ledd-1">For industri- og lagerbebyggelse kreves 1 plass pr. 100 m<sup>2</sup> BRA.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/4/punkt/3/ledd/1/punkt/4/" id="kapittel-1-ledd-4-punkt-3-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/4/punkt/3/ledd/1/punkt/4/ledd/1/" id="kapittel-1-ledd-4-punkt-3-ledd-1-punkt-4-ledd-1">For restaurant, hotell, idrettsanlegg, bensinstasjon, forsamlingslokale og lignende, hvor det gjelder spesielle forhold, bestemmes antall parkeringsplasser og inn- og utkjøringsforhold av kommunen i det enkelte tilfelle.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/4/punkt/3/ledd/1/punkt/5/" id="kapittel-1-ledd-4-punkt-3-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/4/punkt/3/ledd/1/punkt/5/ledd/1/" id="kapittel-1-ledd-4-punkt-3-ledd-1-punkt-5-ledd-1">Gatekjøkken, kiosk og lignende skal ha 4 parkeringsplasser pr. salgsluke.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/ledd/4/punkt/3/ledd/1/punkt/6/" id="kapittel-1-ledd-4-punkt-3-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/1/ledd/4/punkt/3/ledd/1/punkt/6/ledd/1/" id="kapittel-1-ledd-4-punkt-3-ledd-1-punkt-6-ledd-1">Kommunen kan i spesielle tilfelle i sentrale bydeler godkjenne at parkeringsplasser helt eller delvis anlegges på annen eiendom i rimelig nærhet. Det er en forutsetning for en slik godkjenning at rett til parkeringsplassene tinglyses som heftelse på denne eiendommen.</article></article></li></ul></article></article></li></ul></article> <article class="defaultP" margin-top="true">Til § 74 nr. 2:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">I søknad om byggetillatelse kan det kreves redegjort for planlagt bruk av tak- og fasadematerialer. Kommunen kan treffe bestemmelse om farver, takform samt tak- og fasadematerialer.</article> <article class="defaultP" margin-top="true">Til § 75 nr. 1:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Enhver boenhet, herunder hybel og generasjonsbolig, skal ha eget WC og bad eller dusj.</article> <article class="defaultP" margin-top="true">Til § 76:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">For boligbebyggelse kreves det garasjeplass på minst 15 m<sup>2</sup> pr. boenhet. Hvor det er nødvendig for å oppfylle godkjent utomhusplan etter vedtekt til § 69 nr. 3, kan kommunen kreve at garasje oppføres samtidig med bolig.</article> <article class="defaultP" margin-top="true">Til § 78 nr. 1 tredje ledd:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Kommunen kan forby at bedrift, anlegg, tankanlegg, opplag, lager og lignende som med sin virksomhet eller på annen måte kan forårsake sjenerende støy, forurensnings-, brann- eller eksplosjonsfare blir lagt innenfor kommunens område.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Kommunen kan forby at det på den enkelte eiendom blir lagt bedrift, anlegg, opplag, lager og lignende dersom det etter kommunens skjønn vil virke skjemmende eller være sjenerende for naboskapet.</article> <article class="defaultP" margin-top="true">Til § 78 nr. 2:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/ledd/9/punkt/1/" id="kapittel-1-ledd-9-punkt-1"><span class="data-originalId">2.</span><article class="legalP" data-absoluteaddress="/kapittel/1/ledd/9/punkt/1/ledd/1/" id="kapittel-1-ledd-9-punkt-1-ledd-1">Plassering av idrettsanlegg, bensin- og servicestasjon, garasje- og tankanlegg, bevertningssted, restaurant e.l. og kiosk skal godkjennes av kommunen. Ved avgjørelse av om godkjenning skal gis, tas hensyn til bl.a. om anlegget vil virke skjemmende eller være sjenerende for trafikken eller beboerne i strøket.</article></article></li></ul></article> <article class="defaultP" margin-top="true">Til § 103 nr. 1:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Når ikke annet er bestemt i reguleringsplan, skal tomt i tettbygd strøk være forsynt med gjerde mot veg, når den ikke er fullt utbygd til veglinjen. Det faste utvalg for plansaker kan bestemme at tomter innenfor samme område skal ha innhegning med enhetlig løsning mot veg. Kommunen kan påby at deler at eiendom innhegnes når den finner det nødvendig.</article> <article class="defaultP" margin-top="true">Til § 104:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Innenfor hele kommunen skal ubebygd areal holdes i ryddig ordentlig stand. Bygningsrådet kan forby lagring eller annen bruk av ubebygd areal, når den etter rådets skjønn vil virke sterkt skjemmende eller være til vesentlig ulempe for andre.</article> <article class="defaultP" margin-top="true">Til § 107 første ledd:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Innen hele kommunen må skilt, reklameinnretninger ikke settes opp uten at kommunen på forhånd har gitt samtykke. Samtykke kan bare gis inntil videre eller for et begrenset tidsrom.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">I boligstrøk tillates ikke lysreklame, takreklame eller større reklameinnretninger. Mindre reklame for virksomhet i bygning som betjener strøket kan tillates. Reklame som etter kommunens skjønn virker sjenerende for beboerne i strøket kan forbys.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Skilt og reklame skal ha moderat størrelse, utforming og farver og harmonere med bygningen og omgivelsene ellers. Takskilt tillates ikke plassert på møne. På fredede eller bevaringsverdige bygninger tillates bare uthengsskilt eller mindre skilt på veggen for angivelse av virksomhet i bygningen.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Skilt, reklameinnretninger, reklamemarkiser eller lignende må ikke hindre ferdsel på veg eller annen offentlig grunn eller være til fare for omgivelsene. Skilt og reklameinnretninger må ikke komme i vegen for eller hindre innsyn til trafikkskilt eller andre offentlige skilt.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Fri høyde under uthengsskilt skal være minst 2,5 meter, og fremspringet maksimalt 1 meter. Fremspringet tillates ført frem til 0,5 meter fra ytterkant fortau.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-02-28-211/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 1. april 1995</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Samtidig oppheves følgende forskrifter om vedtekter til bygningsloven av 18. juni 1965 nr. 7:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">§ 41, stadfestet 13. mars 1973.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">§ 69 nr. 3 og § 104, stadfestet 15. april 1982.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">§ 76, § 78 nr. 1 og § 107, stadfestet 11. juni 1967.</article></section></main></body></html>