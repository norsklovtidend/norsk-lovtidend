<!DOCTYPE html><html lang="no"><head><title>Forskrift om vedtekter til plan- og bygningsloven, Vennesla kommune, Vest-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:16</dd><dt class="legacyID">Datokode</dt><dd class="legacyID">FOR-1995-01-04-36</dd><dt class="dokid">DokumentID</dt><dd class="dokid">LTII/forskrift/1995-01-04-36</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 1</dd><dt class="dateInForce">I kraft fra</dt><dd class="dateInForce">1995-02-01</dd><dt class="appliesTo">Gjelder for</dt><dd class="appliesTo">Vennesla kommune, Vest-Agder.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1995-02-14</dd><dt class="titleShort">Korttittel</dt><dd class="titleShort">Forskrift til plan- og bygningsl., Vennesla</dd><dt class="title">Tittel</dt><dd class="title">Forskrift om vedtekter til plan- og bygningsloven, Vennesla kommune, Vest-Agder.</dd><dt class="miscInformation">Annet om dokumentet</dt><dd class="miscInformation">Fastsatt av Vennesla kommunestyre 21. oktober 1993 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal- og arbeidsdepartementet 4. januar 1995.</dd><dt class="refid">RefID</dt><dd class="refid">forskrift/1995-01-04-36</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningsloven, Vennesla kommune, Vest-Agder.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1995-01-04-36" id="dokument"><h1>Forskrift om vedtekter til plan- og bygningsloven, Vennesla kommune, Vest-Agder.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-01-04-36/KAPITTEL_1" data-partID="k1"><h2 data-text-align="center">I</h2><article class="defaultP">Til § 69 nr. 3:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1)</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">I bebyggelsesplaner, reguleringsplaner og søknad om byggetillatelse skal gjøres rede for plassering av de anlegg som er nevnt i § 69 nr. 1. I den grad behovet for slike anlegg er dekket på tilstøtende areal må dette dokumenteres. Anleggene må vises i sin sammenheng med kjøreveger, gangveger og friareal. Plass foran garasje regnes ikke som biloppstillingsplass.</article><article class="legalP" data-absoluteaddress="/kapittel/1/punkt/1/ledd/2/" id="kapittel-1-punkt-1-ledd-2">Kommunen kan kreve at det som bilag til reguleringsplan, bebyggelsesplan og søknad/melding skal utarbeides plan i bestemt målestokk for utforming av ubebygd areal og fellesareal.</article><article class="legalP" data-absoluteaddress="/kapittel/1/punkt/1/ledd/3/" id="kapittel-1-punkt-1-ledd-3">Det kan kreves at denne plan skal omfatte bl.a. terrassering, planering, beplantning, privat kjøre- og gangveger, lekeplasser og oppstillingsplasser for motorkjøretøy og sykler.</article><article class="legalP" data-absoluteaddress="/kapittel/1/punkt/1/ledd/4/" id="kapittel-1-punkt-1-ledd-4">Kommunen kan påby endringer i innsendte planer.</article><article class="legalP" data-absoluteaddress="/kapittel/1/punkt/1/ledd/5/" id="kapittel-1-punkt-1-ledd-5">Kommunen kan alltid kreve at verdifullt landskap og vegetasjon skal søkes bevart, uavhengig om slik utenomhusplan er krevd utarbeidet. Kommunen kan sette tidsfrist for opparbeiding av utenomhusarealer.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2)</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Parkeringsplasser skal opparbeides etter disse normer:</article><article class="legalP" data-absoluteaddress="/kapittel/1/punkt/2/ledd/2/" id="kapittel-1-punkt-2-ledd-2">Boligbebyggelse skal ha parkeringsplasser på egen tomt som følger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/punkt/2/ledd/2/punkt/1/" id="kapittel-1-punkt-2-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/punkt/2/ledd/2/punkt/1/ledd/1/" id="kapittel-1-punkt-2-ledd-2-punkt-1-ledd-1">Småhusbebyggelse   2,0 plasser pr. enhet.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/punkt/2/ledd/2/punkt/2/" id="kapittel-1-punkt-2-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/punkt/2/ledd/2/punkt/2/ledd/1/" id="kapittel-1-punkt-2-ledd-2-punkt-2-ledd-1">Blokker/ terrassehus   1,5 plasser pr. enhet.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/punkt/2/ledd/2/punkt/3/" id="kapittel-1-punkt-2-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/punkt/2/ledd/2/punkt/3/ledd/1/" id="kapittel-1-punkt-2-ledd-2-punkt-3-ledd-1">Rene hybelleilighetprosjekter<br />(mindre enn 65 m<sup>2</sup> BRA)   1,0 plass pr. enhet.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/punkt/2/ledd/2/punkt/4/" id="kapittel-1-punkt-2-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/1/punkt/2/ledd/2/punkt/4/ledd/1/" id="kapittel-1-punkt-2-ledd-2-punkt-4-ledd-1">Ekstra enhet i enebolig/<br />2-mannsbolig   1,0 plass pr. enhet</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/punkt/2/ledd/2/punkt/5/" id="kapittel-1-punkt-2-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/1/punkt/2/ledd/2/punkt/5/ledd/1/" id="kapittel-1-punkt-2-ledd-2-punkt-5-ledd-1">Der det er felles parkeringsareal kan<br />kravene reduseres.</article></article></li></ul></article><article class="legalP" data-absoluteaddress="/kapittel/1/punkt/2/ledd/3/" id="kapittel-1-punkt-2-ledd-3">Forretningsbebyggelse skal ha oppstillingsplass på egen tomt eller på fellesareal for flere tomter for 1 bil pr. 50 m<sup>2</sup> gulvflate i bebyggelse, til dette kommer lasteareal for vare- og lastebiler. Lager i slik bebyggelse skal ha oppstillingsplass for 1 bil pr. 100 m<sup>2</sup> golvflate i bebyggelse.</article><article class="legalP" data-absoluteaddress="/kapittel/1/punkt/2/ledd/4/" id="kapittel-1-punkt-2-ledd-4">Industri- og lagerbebyggelse skal ha oppstillingsplass for 1 bil pr. 100 m2 gulvflate i bebyggelsen.</article><article class="legalP" data-absoluteaddress="/kapittel/1/punkt/2/ledd/5/" id="kapittel-1-punkt-2-ledd-5">Restauranter, kafeer, bistroer o.l. skal ha 0,15 parkeringsplasser pr. sitteplass.</article><article class="legalP" data-absoluteaddress="/kapittel/1/punkt/2/ledd/6/" id="kapittel-1-punkt-2-ledd-6">Forsamlingslokale, skal ha 0,30 parkeringsplasser pr. sitteplass.</article><article class="legalP" data-absoluteaddress="/kapittel/1/punkt/2/ledd/7/" id="kapittel-1-punkt-2-ledd-7">Idrettshaller og anlegg skal ha 0,5 parkeringsplasser pr. tilskuerplass, minimum 20 plasser.</article><article class="legalP" data-absoluteaddress="/kapittel/1/punkt/2/ledd/8/" id="kapittel-1-punkt-2-ledd-8">Andre varige konstruksjoner/anlegg etter plan- og bygningsloven § 84 samt midlertidige eller transportable konstruksjoner eller anlegg etter § 85 skal ha parkeringsplasser fastsatt etter skjønn av kommunen.</article></article></li></ul></article> <article class="defaultP" margin-top="true">Til § 76:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">For boligbebyggelse skal det avsettes plass til en garasje pr. enhet. Ved søknad om oppføring av boligbygg skal garasjen være inntegnet på planen selv om garasjen ikke blir bygget samtidig med boligen.</article> <article class="defaultP" margin-top="true">Til § 78 nr. 1 tredje ledd:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Kommunen kan forby at bedrifter, anlegg, opplag og lagre av farlig eller særlig sjenerende art blir lagt innenfor kommunens område eller del av dette.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Likeledes kan kommunen forby at det på den enkelte eiendom blir lagt bedrifter, anlegg, opplag og lagre dersom disse vil medføre forhold som er til vesentlig ulempe.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-01-04-36/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Vedtektene trer i kraft 1. februar 1995.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Fra samme tid oppheves forskrifter om eldre vedtekter til bygningsloven 1965 § 69 nr. 3, § 76 og § 78 nr. 1, stadfestet 1. mars 1967.</article></section></main></body></html>