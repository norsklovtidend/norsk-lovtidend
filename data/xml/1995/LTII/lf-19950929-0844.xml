<!DOCTYPE html><html lang="no"><head><title>Forskrift om vedtekt til plan- og bygningslovens § 107, Elverum kommune, Hedmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:22</dd><dt class="legacyID">Datokode</dt><dd class="legacyID">FOR-1995-09-29-844</dd><dt class="dokid">DokumentID</dt><dd class="dokid">LTII/forskrift/1995-09-29-844</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 10</dd><dt class="dateInForce">I kraft fra</dt><dd class="dateInForce">1995-11-06</dd><dt class="appliesTo">Gjelder for</dt><dd class="appliesTo">Elverum kommune, Hedmark.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1995-11-10</dd><dt class="titleShort">Korttittel</dt><dd class="titleShort">Forskrift om vedtekt til pbl. § 107, Elverum</dd><dt class="title">Tittel</dt><dd class="title">Forskrift om vedtekt til plan- og bygningslovens § 107, Elverum kommune, Hedmark.</dd><dt class="miscInformation">Annet om dokumentet</dt><dd class="miscInformation">Fastsatt av Elverum kommunestyre 27. mars 1995 med hjemmel i plan- og bygningsloven 14. juni 1985 nr. 77 § 4. Stadfestet av Kommunal- og arbeidsdepartementet 29. september 1995.</dd><dt class="refid">RefID</dt><dd class="refid">forskrift/1995-09-29-844</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til plan- og bygningslovens § 107, Elverum kommune, Hedmark.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1995-09-29-844" id="dokument"><h1>Forskrift om vedtekt til plan- og bygningslovens § 107, Elverum kommune, Hedmark.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-09-29-844/KAPITTEL_1" data-partID="k1"><h2 data-text-align="center">I</h2><article class="marginIdArticle" data-partID="a1" data-absoluteaddress="/kapittel/1/punkt/1/" id="kapittel-1-punkt-1"><span class="data-marginOriginalId">1</span><span class="miscHeadline"><i>Søknad – godkjenning</i></span></article><article class="marginIdArticle" data-partID="a1.1" data-absoluteaddress="/kapittel/1/punkt/2/" id="kapittel-1-punkt-2"><span class="data-marginOriginalId">1.1</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Innen Elverum kommune må ingen skilt, reklameinnretninger o.l. settes opp uten at kommunen på forhånd har gitt samtykke. Samtykke kan bare gis inntil videre eller for et bestemt tidsrom.</article></article><article class="marginIdArticle" data-partID="a1.2" data-absoluteaddress="/kapittel/1/punkt/3/" id="kapittel-1-punkt-3"><span class="data-marginOriginalId">1.2</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Kommunen kan kreve utarbeidet en samlet skiltplan for hele bygningen eller et avgrenset område.</article></article><article class="marginIdArticle" data-partID="a1.3" data-absoluteaddress="/kapittel/1/punkt/4/" id="kapittel-1-punkt-4"><span class="data-marginOriginalId">1.3</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Disse vedtektene gjelder ikke for skilt/transparenter med inntil 3 ukers varighet tilknyttet festivaler, idrettsarrangementer o.l. over eller langs veger/gater.</article></article><article class="marginIdArticle" data-partID="a2" data-absoluteaddress="/kapittel/1/punkt/5/" id="kapittel-1-punkt-5"><span class="data-marginOriginalId">2</span><span class="miscHeadline"><i>Reklameinnretninger – utforming</i></span></article><article class="marginIdArticle" data-partID="a2.1" data-absoluteaddress="/kapittel/1/punkt/6/" id="kapittel-1-punkt-6"><span class="data-marginOriginalId">2.1</span><article class="legalP" data-absoluteaddress="/kapittel/1/punkt/6/ledd/1/" id="kapittel-1-punkt-6-ledd-1">Skilt og reklameinnretninger skal ikke virke skjemmende i seg selv eller i forhold til omgivelsene. De skal ha moderat størrelse, utforming og farge, og skal harmonere med bygningen og miljøet forøvrig.</article></article><article class="marginIdArticle" data-partID="a2.2" data-absoluteaddress="/kapittel/1/punkt/7/" id="kapittel-1-punkt-7"><span class="data-marginOriginalId">2.2</span><article class="legalP" data-absoluteaddress="/kapittel/1/punkt/7/ledd/1/" id="kapittel-1-punkt-7-ledd-1">På fredete eller bevaringsverdige bygninger eller miljøer skal det ikke oppføres reklameinnretninger som ikke er tilpasset stedets karakter og historie. Før godkjenning skal forslag forelegges antikvarisk myndighet.</article></article><article class="marginIdArticle" data-partID="a2.3" data-absoluteaddress="/kapittel/1/punkt/8/" id="kapittel-1-punkt-8"><span class="data-marginOriginalId">2.3</span><article class="legalP" data-absoluteaddress="/kapittel/1/punkt/8/ledd/1/" id="kapittel-1-punkt-8-ledd-1">Uthengsskilt på bygninger o.l. skal ikke ha større bredde enn 1,0 meter, og ha en fri høyde over fortau på min. 2,5 meter.</article></article><article class="marginIdArticle" data-partID="a2.4" data-absoluteaddress="/kapittel/1/punkt/9/" id="kapittel-1-punkt-9"><span class="data-marginOriginalId">2.4</span><article class="legalP" data-absoluteaddress="/kapittel/1/punkt/9/ledd/1/" id="kapittel-1-punkt-9-ledd-1">Følgende skilt/reklameinnretninger er ikke tillatt:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/punkt/9/ledd/1/punkt/1/" id="kapittel-1-punkt-9-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/punkt/9/ledd/1/punkt/1/ledd/1/" id="kapittel-1-punkt-9-ledd-1-punkt-1-ledd-1">blinkende eller bevegelige skilt/reklameinnretninger</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/9/ledd/1/punkt/2/" id="kapittel-1-punkt-9-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/punkt/9/ledd/1/punkt/2/ledd/1/" id="kapittel-1-punkt-9-ledd-1-punkt-2-ledd-1">frittstående reklameinnretninger. Etter en helhetsvurdering kan slike tillates dersom de er tilpasset stedets karakter.</article></article></li></ul></article></article><article class="marginIdArticle" data-partID="a2.5" data-absoluteaddress="/kapittel/1/punkt/10/" id="kapittel-1-punkt-10"><span class="data-marginOriginalId">2.5</span><article class="legalP" data-absoluteaddress="/kapittel/1/punkt/10/ledd/1/" id="kapittel-1-punkt-10-ledd-1">Løsfotreklame tillates ikke.</article></article><article class="marginIdArticle" data-partID="a2.6" data-absoluteaddress="/kapittel/1/punkt/11/" id="kapittel-1-punkt-11"><span class="data-marginOriginalId">2.6</span><article class="legalP" data-absoluteaddress="/kapittel/1/punkt/11/ledd/1/" id="kapittel-1-punkt-11-ledd-1">Flagg/vimpler skal ikke dominere bebyggelse/miljø.</article></article><article class="marginIdArticle" data-partID="a3" data-absoluteaddress="/kapittel/1/punkt/12/" id="kapittel-1-punkt-12"><span class="data-marginOriginalId">3</span><span class="miscHeadline"><i>Plassering</i></span></article><article class="marginIdArticle" data-partID="a3.1" data-absoluteaddress="/kapittel/1/punkt/13/" id="kapittel-1-punkt-13"><span class="data-marginOriginalId">3.1</span><article class="legalP" data-absoluteaddress="/kapittel/1/punkt/13/ledd/1/" id="kapittel-1-punkt-13-ledd-1">Skilt og reklameinnretninger på bygninger skal plasseres på husets hovedfasade eller annen fasade langs fortau eller gate, og i tilknytning til dør.</article></article><article class="marginIdArticle" data-partID="a3.2" data-absoluteaddress="/kapittel/1/punkt/14/" id="kapittel-1-punkt-14"><span class="data-marginOriginalId">3.2</span><article class="legalP" data-absoluteaddress="/kapittel/1/punkt/14/ledd/1/" id="kapittel-1-punkt-14-ledd-1">Følgende plassering av skilt/reklame er ikke tillatt:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/punkt/14/ledd/1/punkt/1/" id="kapittel-1-punkt-14-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/punkt/14/ledd/1/punkt/1/ledd/1/" id="kapittel-1-punkt-14-ledd-1-punkt-1-ledd-1">på møne, takflate eller gesims,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/14/ledd/1/punkt/2/" id="kapittel-1-punkt-14-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/punkt/14/ledd/1/punkt/2/ledd/1/" id="kapittel-1-punkt-14-ledd-1-punkt-2-ledd-1">på stolper, gjerder eller støyskjermer.</article></article></li></ul></article></article><article class="marginIdArticle" data-partID="a3.3" data-absoluteaddress="/kapittel/1/punkt/15/" id="kapittel-1-punkt-15"><span class="data-marginOriginalId">3.3</span><article class="legalP" data-absoluteaddress="/kapittel/1/punkt/15/ledd/1/" id="kapittel-1-punkt-15-ledd-1">På markiser og baldakin tillates bare firmanavn/logo. Etter en helhetsvurdering kan likevel annen reklame tillates.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-09-29-844/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft f.o.m. 6. november 1995.</article></section></main></body></html>