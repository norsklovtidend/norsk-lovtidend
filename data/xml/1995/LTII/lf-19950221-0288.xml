<!DOCTYPE html><html lang="no"><head><title>Forskrift om avfallsbrenning m.m. i Bærum kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:14</dd><dt class="legacyID">Datokode</dt><dd class="legacyID">FOR-1995-02-21-288</dd><dt class="dokid">DokumentID</dt><dd class="dokid">LTII/forskrift/1995-02-21-288</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 4</dd><dt class="dateInForce">I kraft fra</dt><dd class="dateInForce">1995-05-03</dd><dt class="appliesTo">Gjelder for</dt><dd class="appliesTo">Bærum kommune, Akershus.</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1981-03-13-6/§7</li></ul></dd><dt class="dateOfPublication">Kunngjort</dt><dd class="dateOfPublication">1995-05-03</dd><dt class="titleShort">Korttittel</dt><dd class="titleShort">Forskrift om avfallsbrenning m.m., Bærum</dd><dt class="title">Tittel</dt><dd class="title">Forskrift om avfallsbrenning m.m. i Bærum kommune, Akershus.</dd><dt class="miscInformation">Annet om dokumentet</dt><dd class="miscInformation">Fastsatt av Hovedutvalget for tekniske tjenester i Bærum kommune 21. februar 1995 med hjemmel i lov av 13. mars 1981 nr. 6 om vern mot forurensninger og om avfall (forurensningsloven) § 9 jfr. § 7, jfr. Formannskapets vedtak av 22. desember 1993.</dd><dt class="refid">RefID</dt><dd class="refid">forskrift/1995-02-21-288</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avfallsbrenning m.m. i Bærum kommune, Akershus.<ul class="tocSubUl"><li>§ 1. Formål</li><li>§ 2. Omfang, virkeområde</li><li>§ 3. Myndighet</li><li>§ 4. Dispensasjon</li><li>§ 5. Reaksjon ved overtredelse</li><li>§ 6. Klage</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1995-02-21-288" id="dokument"><h1>Forskrift om avfallsbrenning m.m. i Bærum kommune, Akershus.</h1><article class="legalArticle" data-lovdata-URL="LTII/forskrift/1995-02-21-288/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Av helse og trivselsmessige årsaker vil Bærum kommune arbeide for å hindre utslipp til luft fra avfallsbrenning m.m. fra virksomheter og husholdninger innenfor kommunens grenser.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Kommunen ønsker i størst mulig grad å resirkulere avfallet. Forholdene må legges best mulig til rette for at hageavfall komposteres på egen eiendom eller ved et sentralanlegg, og at avfall fra virksomheter/byggeplasser m.m. kildesorteres og leveres på godkjent avfallsplass.</article></article><article class="legalArticle" data-lovdata-URL="LTII/forskrift/1995-02-21-288/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omfang, virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er forbudt med all brenning utendørs, unntatt tilfeller hvor det er gitt tillatelse til brenning etter forurensningslovens § 11 eller det er gjort unntak i denne forskriften.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med avfallsbrenning forstås brenning av kondemnerte byggverk, byggeavfall o.l., løsøregjenstander, brennbare væsker, hageavfall, halm, gras og bålbrenning generelt.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Fra forskriften unntas brenning av små mengder tørt og lett brennbart hageavfall. Unntaket gjelder under den forutsetning at det ikke utvikles røyk eller lukt som fører til urimelig helse- eller trivselsmessige plager for naboer.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Utslipp fra grillinnretninger og utepeiser i normal bruk omfattes ikke av forskriften. Små bål («kaffebål») i skog og mark er tillatt i perioden 15.09 til 15.04, jf dog brannlovgivningen.</article></article><article class="legalArticle" data-lovdata-URL="LTII/forskrift/1995-02-21-288/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Myndighet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Myndighet etter denne forskriften er lagt til kommunaldirektøren for tekniske tjenester, med adgang for ham til å delegere videre til annen tjenestemann. Myndigheten utøves i samråd med kommuneoverlegen. Kommuneoverlegens myndighet etter kommunehelseloven, jf § 4-3 a, påvirkes ikke av denne forskriften.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Når det gjelder den brannfaglige avgjørelsen er den tillagt brannsjefen, jf forskrift om brannvern m.v. av 15. desember 1987 nr. 960 kap. 8.</article></article><article class="legalArticle" data-lovdata-URL="LTII/forskrift/1995-02-21-288/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kommunaldirektøren for tekniske tjenester kan etter søknad dispensere fra forskriften. Dispensasjonssaker forelegges kommuneoverlegen til uttalelse før vedtak. Før vedtak fattes må brannsjefens brannfaglige avgjørelse innhentes.</article></article><article class="legalArticle" data-lovdata-URL="LTII/forskrift/1995-02-21-288/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Reaksjon ved overtredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Kommunaldirektøren for tekniske tjenester kan ved overtredelse av forskriften<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">gi pålegg om å stanse, fjerne eller begrense forurensingen, jf forurensningslovens § 7, eller om pålegget ikke etterfølges iverksette nødvendige tiltak, jf forurensningslovens § 74.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">ilegge den ansvarlige forurensningsgebyr etter forurensningslovens § 73.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">anmelde forholdet til politiet i medhold av forurensningslovens § 78.</article></article></li></ul></article></article><article class="legalArticle" data-lovdata-URL="LTII/forskrift/1995-02-21-288/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Vedtak etter forskriften kan påklages til fylkesmannen. Klagen sendes via hovedutvalget for tekniske tjenester som har myndighet til å omgjøre vedtaket. Fastholdes vedtaket legges saken fram for fylkesmannen, jf. forurensningslovens § 85 annet ledd.</article></article><article class="legalArticle" data-lovdata-URL="LTII/forskrift/1995-02-21-288/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriften trer i kraft fra kunngjøring.</article></article></main></body></html>