<!DOCTYPE html><html lang="no"><head><title>Forskrift om kvotejakt på gaupe 1995, Nord- og Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:15</dd><dt class="legacyID">Datokode</dt><dd class="legacyID">FOR-1995-01-30-144</dd><dt class="dokid">DokumentID</dt><dd class="dokid">LTII/forskrift/1995-01-30-144</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 2</dd><dt class="dateInForce">I kraft fra</dt><dd class="dateInForce">1995-02-01 – 1995-03-31</dd><dt class="appliesTo">Gjelder for</dt><dd class="appliesTo">Nord- og Sør-Trøndelag</dd><dt class="basedOn">Hjemmel</dt><dd class="basedOn"><ul><li>forskrift/1993-07-09-594/§5</li><li>lov/1981-05-29-38/§9</li><li>lov/1981-05-29-38/§12</li><li>lov/1981-05-29-38/§26</li><li>lov/1981-05-29-38/§4</li><li>lov/1981-05-29-38/§48</li><li>lov/1981-05-29-38/§50</li></ul></dd><dt class="dateOfPublication">Kunngjort</dt><dd class="dateOfPublication">1995-03-03</dd><dt class="titleShort">Korttittel</dt><dd class="titleShort">Forskrift om gaupejakt, 1995, Trøndelag</dd><dt class="title">Tittel</dt><dd class="title">Forskrift om kvotejakt på gaupe 1995, Nord- og Sør-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av fylkesmennene i Nord- og Sør-Trøndelag fylker 30. januar 1995 med hjemmel i forskrift av 9. juli 1993 nr. 594 om forvaltning av bjørn, jerv, ulv og gaupe § 5 jf. lov 29. mai 1981 nr. 38 om viltet §§ 9, 12, 26 nr. 3 og §§ 4, 48 og 50.</dd><dt class="refid">RefID</dt><dd class="refid">forskrift/1995-01-30-144</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kvotejakt på gaupe 1995, Nord- og Sør-Trøndelag.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTII/forskrift/1995-01-30-144" id="dokument"><h1>Forskrift om kvotejakt på gaupe 1995, Nord- og Sør-Trøndelag.</h1><article class="legalArticle" data-lovdata-URL="LTII/forskrift/1995-01-30-144/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I Nord- og Sør-Trøndelag fylker er det tilsammen tillatt å felle 12 dyr, fordelt på følgende regioner:</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Region 1 (Fosen) gis en kvote på 4 gauper. Regionen omfattes av alt areal innenfor kommunene Flatanger, Namdalseid, Verran, Mosvik, Leksvik, Rissa, Ørland, Bjugn, Åfjord, Roan, Osen og det areal av Namsos kommune som ligger sør og vest for Namsenfjorden.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Region 2 (Namdalen) gis en kvote på 4 gauper. Regionen omfattes av alt areal innenfor kommunene Vikna, Nærøy, Leka, Fosnes, Høylandet, Overhalla, Grong, Namskogan, Røyrvik, Lierne, Snåsa og det areal av Namsos som ligger nord og øst for Namsenfjorden.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Region 3 (Innherred) gis en kvote på 4 gauper. Regionen omfattes av alt areal innenfor kommunene Steinkjer, Inderøy, Verdal, Levanger, Frosta, Stjørdal og Meråker.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Fylkesmannen kan ut fra en bestandsmessig vurdering til en hver tid stanse kvotejakten eller redusere den fastsatte kvote.</article></article><article class="legalArticle" data-lovdata-URL="LTII/forskrift/1995-01-30-144/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Jeger plikter å melde fra til respektive fylkesmann straks gaupe er felt på tlf. nr. 73 94 94 51 i Sør-Trøndelag eller tlf. nr. 74 16 80 61 i Nord-Trøndelag. På dette telefonnummer fås også opplysninger om gjenværende kvote. Telefonene er betjent med telefonsvarer etter kontortid. Jegeren plikter å holde seg orientert om kvotens størrelse og hvor mange dyr som til en hver tid er felt.</article></article><article class="legalArticle" data-lovdata-URL="LTII/forskrift/1995-01-30-144/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Lovlig jakttid er fra 1. februar til og med 31. mars. Kvotejakt på gaupe er en ordinær jaktutøvelse som er underlagt alle bestemmelser i viltloven og forskrifter fastsatt i medhold av viltloven.</article></article><article class="legalArticle" data-lovdata-URL="LTII/forskrift/1995-01-30-144/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Jegeren plikter å sende flådd, godt innpakket og dypfryst skrott av gaupe med hode til Norsk Institutt for Naturforskning, Pattedyravdelingen, Tungasletta 2, 7005 Trondheim. Pakken skal merkes med innhold: gaupe. Utgifter til frakt dekkes av mottaker.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Ytterligere informasjon om kvotejakt på gaupe fås hos fylkesmennenes miljøvernavdelinger eller kommunal viltmyndighet.</article></article></main></body></html>