<!DOCTYPE html><html lang="no"><head><title>Forskrift om støyforebyggende regler for Oslo lufthavn, Fornebu, Bærum kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:11</dd><dt class="legacyID">Datokode</dt><dd class="legacyID">FOR-1995-09-01-811</dd><dt class="dokid">DokumentID</dt><dd class="dokid">LTII/forskrift/1995-09-01-811</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 9</dd><dt class="dateInForce">I kraft fra</dt><dd class="dateInForce">1995-11-01, 1996-04-01</dd><dt class="appliesTo">Gjelder for</dt><dd class="appliesTo">Bærum kommune, Akershus.</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>lov/1993-06-11-101/§6-2</li><li>lov/1993-06-11-101/§15-4</li><li>forskrift/1994-03-11-200</li></ul></dd><dt class="dateOfPublication">Kunngjort</dt><dd class="dateOfPublication">1995-10-09</dd><dt class="titleShort">Korttittel</dt><dd class="titleShort">Forskrift om støyforebyggende regler, Fornebu</dd><dt class="title">Tittel</dt><dd class="title">Forskrift om støyforebyggende regler for Oslo lufthavn, Fornebu, Bærum kommune, Akershus.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 1. september 1995 med hjemmel i lov 11. juni 1993 nr. 101 om luftfart § 9-1 og § 6-2, jfr. § 15-4 og kgl.res. 11. mars 1994 nr. 200.</dd><dt class="refid">RefID</dt><dd class="refid">forskrift/1995-09-01-811</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om støyforebyggende regler for Oslo lufthavn, Fornebu, Bærum kommune, Akershus.<ul class="tocSubUl"><li>I. Generelt<ul class="tocSubUl"><li>§ 1.</li></ul></li><li>II. Åpningstid<ul class="tocSubUl"><li>§ 2.</li></ul></li><li>III. Spesielle begrensninger for charterflyging<ul class="tocSubUl"><li>§ 3.</li></ul></li><li>IV. Ikrafttredelse<ul class="tocSubUl"><li>§ 4.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1995-09-01-811" id="dokument"><h1>Forskrift om støyforebyggende regler for Oslo lufthavn, Fornebu, Bærum kommune, Akershus.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-09-01-811/KAPITTEL_1" data-partID="k1"><h2>I. Generelt</h2><article class="legalArticle" data-lovdata-URL="LTII/forskrift/1995-09-01-811/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder for all flyging til/fra Oslo lufthavn, Fornebu. Posisjonsflyginger behandles som den type flyging flyet skal inn i etter posisjoneringen.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-09-01-811/KAPITTEL_2" data-partID="k2"><h2>II. Åpningstid</h2><article class="legalArticle" data-lovdata-URL="LTII/forskrift/1995-09-01-811/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Fornebus ordinære åpningstid er fra klokken 0700 til klokken 2300 lokal tid.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">For jetfly som ikke tilfredsstiller støykravene etter ICAO Annex 16 kapittel 3, er åpningstiden fra klokken 0800 til klokken 1800 lokal tid.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Fra bestemmelsens første ledd gjelder følgende unntak:<ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/2/paragraf/1/ledd/3/punkt/1/" id="kapittel-2-paragraf-1-ledd-3-punkt-1"><span class="data-originalId">(1)</span><article class="legalP" data-absoluteaddress="/kapittel/2/paragraf/1/ledd/3/punkt/1/ledd/1/" id="kapittel-2-paragraf-1-ledd-3-punkt-1-ledd-1">For rutefly godtas ikke tidtabellmessige avganger etter klokken 2230 lokal tid.</article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/2/paragraf/1/ledd/3/punkt/2/" id="kapittel-2-paragraf-1-ledd-3-punkt-2"><span class="data-originalId">(2)</span><article class="legalP" data-absoluteaddress="/kapittel/2/paragraf/1/ledd/3/punkt/2/ledd/1/" id="kapittel-2-paragraf-1-ledd-3-punkt-2-ledd-1">Forsinkede rutefly tillates å starte frem til klokken 2300 lokal tid.</article></article></li><li data-li-identifier="(3)" data-name="(3)"><article class="listArticle" data-absoluteaddress="/kapittel/2/paragraf/1/ledd/3/punkt/3/" id="kapittel-2-paragraf-1-ledd-3-punkt-3"><span class="data-originalId">(3)</span><article class="legalP" data-absoluteaddress="/kapittel/2/paragraf/1/ledd/3/punkt/3/ledd/1/" id="kapittel-2-paragraf-1-ledd-3-punkt-3-ledd-1">Forsinkede rutefly tillates å lande frem til klokken 2400 lokal tid.</article></article></li><li data-li-identifier="(4)" data-name="(4)"><article class="listArticle" data-absoluteaddress="/kapittel/2/paragraf/1/ledd/3/punkt/4/" id="kapittel-2-paragraf-1-ledd-3-punkt-4"><span class="data-originalId">(4)</span><article class="legalP" data-absoluteaddress="/kapittel/2/paragraf/1/ledd/3/punkt/4/ledd/1/" id="kapittel-2-paragraf-1-ledd-3-punkt-4-ledd-1">Ankommende rutefly om morgenen tillates å lande før åpningstid når det ikke kan holdes på en tidligere flyplass på ruten eller når man av sikkerhetsmessige grunner ikke kan forlenge flytiden. Fartøysjefen skal skriftlig rapportere til Luftfartsverket om årsaken til landingen.</article></article></li><li data-li-identifier="(5)" data-name="(5)"><article class="listArticle" data-absoluteaddress="/kapittel/2/paragraf/1/ledd/3/punkt/5/" id="kapittel-2-paragraf-1-ledd-3-punkt-5"><span class="data-originalId">(5)</span><article class="legalP" data-absoluteaddress="/kapittel/2/paragraf/1/ledd/3/punkt/5/ledd/1/" id="kapittel-2-paragraf-1-ledd-3-punkt-5-ledd-1">Landing på Fornebu er til enhver tid tillatt når det etter fartøysjefens vurdering er sikkerhetsmessige betenkelig å fly til en annen flyplass. Fartøysjefen skal skriftlig rapportere til Luftfartsverket om årsaken til landingen.</article></article></li><li data-li-identifier="(6)" data-name="(6)"><article class="listArticle" data-absoluteaddress="/kapittel/2/paragraf/1/ledd/3/punkt/6/" id="kapittel-2-paragraf-1-ledd-3-punkt-6"><span class="data-originalId">(6)</span><article class="legalP" data-absoluteaddress="/kapittel/2/paragraf/1/ledd/3/punkt/6/ledd/1/" id="kapittel-2-paragraf-1-ledd-3-punkt-6-ledd-1">Ambulanseflyging og flyging for ettersøkings- eller redningsaksjoner tillates til enhver tid på Fornebu.</article></article></li><li data-li-identifier="(7)" data-name="(7)"><article class="listArticle" data-absoluteaddress="/kapittel/2/paragraf/1/ledd/3/punkt/7/" id="kapittel-2-paragraf-1-ledd-3-punkt-7"><span class="data-originalId">(7)</span><article class="legalP" data-absoluteaddress="/kapittel/2/paragraf/1/ledd/3/punkt/7/ledd/1/" id="kapittel-2-paragraf-1-ledd-3-punkt-7-ledd-1">Luftfartøy der Kongen eller Dronningen er om bord for reise til/fra offisielt ærend, kan benytte Fornebu også utenfor åpningstiden.</article></article></li></ul></article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Fra bestemmelsen i § 2 annet ledd gjelder kun unntakene i tredje ledd nr. 4, 5, 6 og 7.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1995-09-01-811/KAPITTEL_3" data-partID="k3"><h2>III. Spesielle begrensninger for charterflyging</h2><article class="legalArticle" data-lovdata-URL="LTII/forskrift/1995-09-01-811/§3" data-name="§3" data-partID="§3" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Oslo lufthavn, Fornebu tillates ikke benyttet til sivil charterflyging med luftfartøyer som er sertifisert for 15 passasjerseter eller mer.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Fra bestemmelsen i første ledd gjelder følgende unntak:<ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/3/paragraf/1/ledd/2/punkt/1/" id="kapittel-3-paragraf-1-ledd-2-punkt-1"><span class="data-originalId">(1)</span><article class="legalP" data-absoluteaddress="/kapittel/3/paragraf/1/ledd/2/punkt/1/ledd/1/" id="kapittel-3-paragraf-1-ledd-2-punkt-1-ledd-1">Forbudet mot charterflyging i § 3 første ledd gjelder ikke for luftfartøy engasjert i ambulanseflyging eller i ettersøkings- og redningsaksjoner.</article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/3/paragraf/1/ledd/2/punkt/2/" id="kapittel-3-paragraf-1-ledd-2-punkt-2"><span class="data-originalId">(2)</span><article class="legalP" data-absoluteaddress="/kapittel/3/paragraf/1/ledd/2/punkt/2/ledd/1/" id="kapittel-3-paragraf-1-ledd-2-punkt-2-ledd-1">Fornebu kan i åpningstiden benyttes som alternativ flyplass for charterflyginger når den planlagte flyplassen av operative eller sikkerhetsmessige årsaker ikke kan benyttes.</article></article></li><li data-li-identifier="(3)" data-name="(3)"><article class="listArticle" data-absoluteaddress="/kapittel/3/paragraf/1/ledd/2/punkt/3/" id="kapittel-3-paragraf-1-ledd-2-punkt-3"><span class="data-originalId">(3)</span><article class="legalP" data-absoluteaddress="/kapittel/3/paragraf/1/ledd/2/punkt/3/ledd/1/" id="kapittel-3-paragraf-1-ledd-2-punkt-3-ledd-1">Landing på Fornebu er tillatt når det etter fartøysjefens oppfatning er sikkerhetsmessig betenkelig å fly til en annen flyplass. Fartøysjefen skal skriftlig rapportere til Luftfartsverket om årsaken til landingen.</article></article></li><li data-li-identifier="(4)" data-name="(4)"><article class="listArticle" data-absoluteaddress="/kapittel/3/paragraf/1/ledd/2/punkt/4/" id="kapittel-3-paragraf-1-ledd-2-punkt-4"><span class="data-originalId">(4)</span><article class="legalP" data-absoluteaddress="/kapittel/3/paragraf/1/ledd/2/punkt/4/ledd/1/" id="kapittel-3-paragraf-1-ledd-2-punkt-4-ledd-1">Luftfartsverket kan gi dispensasjon for charterflyging i strid med første ledd der reisen av sosiale, medisinske eller humanitære årsaker kan gjøres lettere for passasjerer ved at de gis tillatelse til å benytte Fornebu.</article></article></li><li data-li-identifier="(5)" data-name="(5)"><article class="listArticle" data-absoluteaddress="/kapittel/3/paragraf/1/ledd/2/punkt/5/" id="kapittel-3-paragraf-1-ledd-2-punkt-5"><span class="data-originalId">(5)</span><article class="legalP" data-absoluteaddress="/kapittel/3/paragraf/1/ledd/2/punkt/5/ledd/1/" id="kapittel-3-paragraf-1-ledd-2-punkt-5-ledd-1">Charterfly der Kongen eller Dronningen er om bord for reise til/fra offisielt ærend, kan benytte Fornebu innenfor og utenfor åpningstiden. For charterfly der Statsministeren er om bord gjelder tilsvarende innenfor åpningstiden.</article></article></li><li data-li-identifier="(6)" data-name="(6)"><article class="listArticle" data-absoluteaddress="/kapittel/3/paragraf/1/ledd/2/punkt/6/" id="kapittel-3-paragraf-1-ledd-2-punkt-6"><span class="data-originalId">(6)</span><article class="legalP" data-absoluteaddress="/kapittel/3/paragraf/1/ledd/2/punkt/6/ledd/1/" id="kapittel-3-paragraf-1-ledd-2-punkt-6-ledd-1">Innenfor åpningstiden kan Fornebu benyttes ved offisielle statsbesøk av stats- og regjeringssjefer samt andre offisielle gjester på høyt nivå som anvender chartret fly for reise til/fra Oslo. Luftfartsverket kan gi dispensasjon for slik bruk utenfor åpningstiden når ekstraordinære forhold tilsier dette.</article></article></li></ul></article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1995-09-01-811/KAPITTEL_4" data-partID="k4"><h2>IV. Ikrafttredelse</h2><article class="legalArticle" data-lovdata-URL="LTII/forskrift/1995-09-01-811/§4" data-name="§4" data-partID="§4" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Denne forskriften trer i kraft 1. november 1995 med unntak av forskriftens § 2 annet ledd som trer i kraft fra 1. april 1996. Samtidig oppheves forskrift av 15. juli 1994<sup class="footnotereference" data-footnotereferencevalue="1" data-unique-footnote-counter="1">1</sup> om støyforebyggende regler for Oslo lufthavn, Fornebu.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend</article></footer></article></section></main></body></html>