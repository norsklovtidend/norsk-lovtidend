<!DOCTYPE html><html lang="no"><head><title>Forskrift om kvoteregulert vårjakt på ender for 1995, Kautokeino kommune, Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:11</dd><dt class="legacyID">Datokode</dt><dd class="legacyID">FOR-1995-04-21-420</dd><dt class="dokid">DokumentID</dt><dd class="dokid">LTII/forskrift/1995-04-21-420</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 5</dd><dt class="dateInForce">I kraft fra</dt><dd class="dateInForce">1995-04-21</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-05-02-422</li></ul></dd><dt class="appliesTo">Gjelder for</dt><dd class="appliesTo">Kautokeino kommune, Finnmark.</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§15</li><li>forskrift/1982-04-02-593</li></ul></dd><dt class="dateOfPublication">Kunngjort</dt><dd class="dateOfPublication">1995-06-07</dd><dt class="titleShort">Korttittel</dt><dd class="titleShort">Forskrift om andejakt, 1995, Kautokeino</dd><dt class="title">Tittel</dt><dd class="title">Forskrift om kvoteregulert vårjakt på ender for 1995, Kautokeino kommune, Finnmark.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for Naturforvaltning 21. april 1995 med hjemmel i lov av 29. mai 1981 nr. 38 om viltet § 15 annet punktum, jfr. kgl.res. av 2. april 1982 nr. 593 om jaktbare arter og deres tidsrammer.</dd><dt class="refid">RefID</dt><dd class="refid">forskrift/1995-04-21-420</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kvoteregulert vårjakt på ender for 1995, Kautokeino kommune, Finnmark.<ul class="tocSubUl"><li>§ 1. Forsøksordning med kvoteregulert vårjakt på ender</li><li>§ 2. Virkeområde og varighet</li><li>§ 3. Begrensninger i jaktbare arter, kjønn og fellingskvote</li><li>§ 4. Jakttid og fordelingen av jaktkort</li><li>§ 5. Jegers plikter</li><li>§ 6. Rapportering og evaluering</li><li>§ 7. Straff</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1995-04-21-420" id="dokument"><h1>Forskrift om kvoteregulert vårjakt på ender for 1995, Kautokeino kommune, Finnmark.</h1><article class="legalArticle" data-lovdata-URL="LTII/forskrift/1995-04-21-420/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forsøksordning med kvoteregulert vårjakt på ender</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kautokeino kommune gis myndighet til etter søknad å tildele inntil 160 jaktkort for felling av ender om våren til personer som har betalt jegeravgift og som de siste fem år har vært og fortsatt er fast bosatt i Kautokeino kommune. Jaktkortet er personlig og gis for en jaktsesong. Fornyet tillatelse krever ny søknad.</article></article><article class="legalArticle" data-lovdata-URL="LTII/forskrift/1995-04-21-420/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde og varighet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Vårjakten avgrenses til områdene langs følgende vann og vassdrag i Kautokeino kommune:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Calbmejavri, Luovosjavri, Luovosluoppal, Aidejavri og Lahppojavri. Kautokeinoelva på strekningen fra brua ved Økseidet til Suophatjohka-munningen, fra Labbesuolo nord for Kautokeino kirkested til Lahppojohka-munningen (unntatt Mieronjavvi), fra Habatguoika til Mazejohka-munningen og fra Cievramielli i nedre Maze til Heastanjarga i Latnetjavri.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Sihccajavri, Roggeluoppal ved Galaniito og Raggesluoppal.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Forsøksordningen varer frem til avsluttet vårjakt i 1995.</article></article><article class="legalArticle" data-lovdata-URL="LTII/forskrift/1995-04-21-420/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Begrensninger i jaktbare arter, kjønn og fellingskvote</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er kun tillatt å felle hannfugler av artene: stokkand, brunnakke, kvinand, toppand, havelle og siland.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det er tillatt å felle inntil 300 ender. Kommunen fordeler fellingskvoten med antall tillatt felte ender pr. jeger.</article></article><article class="legalArticle" data-lovdata-URL="LTII/forskrift/1995-04-21-420/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Jakttid og fordelingen av jaktkort</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Jakttiden fastsettes til tiden fra kl. 17.00 den 20. mai til kl. 09.00 den 29. mai.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Det er kun tillatt å drive jakt i tidsrommet fra kl. 17.00 til kl. 09.00.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">For områder under § 2 nr. 1 gis kommunen myndighet til å utstede inntil 150 jaktkort i den ni dager lange jakttiden slik at kortene fordeles på tre perioder hver på tre dager. Det kan ikke utstedes mer enn 50 jaktkort for hver periode.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">For områdene under § 2 nr. 2 gis kommunen myndighet til innenfor kvoten på 300 ender å fordele inntil 10 jaktkort til de fastboende i disse områdene.</article></article><article class="legalArticle" data-lovdata-URL="LTII/forskrift/1995-04-21-420/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Jegers plikter</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Jegeren plikter å følge de anvisninger som er angitt på jaktkort og kontrollkort.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">I tillegg til personlig jaktkort skal jegeren utstyres med nummererte kontrollkort i et antall som tilsvarer fellingskvoten. Jegeren skal straks etter avlivingen skjære kontrollkortet i overensstemmelse med teksten på kortet og feste dette til andas høyre vinge. Rapportdelen av kontrollkortet og ubrukte kontrollkort skal oppbevares sammen med jaktkortet under hele jaktperioden og kunne framvises ved kontroll. Alle kontrollkort og vinger med avskåret del av kontrollkort skal innleveres til kommunen etter jakttidens slutt hvert år, senest innen 10. juni.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Jakten må forøvrig foregå i overensstemmelse med gjeldende forskrifter for småviltjakt. Det presiseres at viltlovens § 21 setter forbud mot jakt fra motorkjøretøy og motorbåt.</article></article><article class="legalArticle" data-lovdata-URL="LTII/forskrift/1995-04-21-420/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering og evaluering</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kommunen skal utarbeide en rapport til fylkesmannen i Finnmark og Direktoratet for naturforvaltning etter hver sesong etter nærmere retningslinjer gitt av fylkesmannen.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Kommunen skal sende alle kontrollkort og vinger med kontrollkort til fylkesmannen i Finnmark innen 20. juni.</article></article><article class="legalArticle" data-lovdata-URL="LTII/forskrift/1995-04-21-420/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Overtredelser av denne forskrift straffes etter viltlovens § 56.</article></article><article class="legalArticle" data-lovdata-URL="LTII/forskrift/1995-04-21-420/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft straks. Samtidig oppheves midlertidig forskrift av 2. mai 1994 nr. 422 om kvoteregulert vårjakt på ender i Kautokeino kommune.</article></article></main></body></html>