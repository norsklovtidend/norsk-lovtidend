<!DOCTYPE html><html lang="no"><head><title>Forskrift til lov om motorferdsel i utmark og vassdrag, Gratangen kommune, Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:18</dd><dt class="legacyID">Datokode</dt><dd class="legacyID">FOR-1995-06-09-717</dd><dt class="dokid">DokumentID</dt><dd class="dokid">LTII/forskrift/1995-06-09-717</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 8</dd><dt class="dateInForce">I kraft fra</dt><dd class="dateInForce">1995-06-09</dd><dt class="appliesTo">Gjelder for</dt><dd class="appliesTo">Gratangen kommune, Troms.</dd><dt class="basedOn">Hjemmel</dt><dd class="basedOn"><ul><li>lov/1977-06-10-82/§4a</li><li>forskrift/1988-05-15-356/§3</li><li>forskrift/1988-05-15-356/§7</li></ul></dd><dt class="dateOfPublication">Kunngjort</dt><dd class="dateOfPublication">1995-09-08</dd><dt class="titleShort">Korttittel</dt><dd class="titleShort">Forskrift om motorferdsel i utmark, Gratangen</dd><dt class="title">Tittel</dt><dd class="title">Forskrift til lov om motorferdsel i utmark og vassdrag, Gratangen kommune, Troms.</dd><dt class="miscInformation">Annet om dokumentet</dt><dd class="miscInformation">Fastsatt av Gratangen kommunestyre 9. juni 1995 med hjemmel i lov av 10. juni 1977 nr. 82 om motorferdsel i utmark og vassdrag § 4a, og forskrift av 15. mai 1988 nr. 356 for bruk av motorkjøretøyer i utmark og på islagte vassdrag § 3 andre ledd og § 7.</dd><dt class="refid">RefID</dt><dd class="refid">forskrift/1995-06-09-717</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til lov om motorferdsel i utmark og vassdrag, Gratangen kommune, Troms.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTII/forskrift/1995-06-09-717" id="dokument"><h1>Forskrift til lov om motorferdsel i utmark og vassdrag, Gratangen kommune, Troms.</h1><article class="legalArticle" data-lovdata-URL="LTII/forskrift/1995-06-09-717/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I medhold av nasjonal forskrifts § 5 og § 6 kan kommunen etter skriftlig søknad gi tillatelse til bruk av motorkjøretøy i utmark. Med hjemmel i samme forskrifts § 3 andre ledd og § 7 kan kommunen sette vilkår for motorferdselen.</article></article><article class="legalArticle" data-lovdata-URL="LTII/forskrift/1995-06-09-717/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Følgende standardvilkår for kjøring etter § 3 første ledd bokstavene b – h, § 5 og § 6 i nasjonal forskrift gjelder:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Kjøring skal foregå på den/de/dato/-er eller det tidsrom som tillatelsen er gitt for. Dette gjelder alle kjøreformål som krever skriftlig søknad.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Kjøring utenom kartfestet trasé er forbudt. Kjøring skal foregå etter korteste strekning fra brøyta bilveg og fortrinnsvis etter eksisterende driftsveger, ikke brøyta bil-/traktorveg o.l. Forbudet gjelder all kjøring.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Det er forbudt å kjøre mellom kl. 22.00 og kl. 07.00. Forbudet gjelder for all kjøring.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Det er helgeforbud f.o.m. lørdag kl. 14.00 t.o.m. søndag kl. 16.00. Forbudet gjelder for all kjøring unntatt tråkking av skibakker og skiløyper og drift av turistanlegg.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Kjøring er ikke tillatt 1. og 2. juledag, skjærtorsdag, langfredag og 1. påskedag. Forbudet gjelder for all kjøring unntatt tråkking av skibakker og skiløyper og drift av turistanlegg.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">Kjøring under opphold på hytte er forbudt. Dispensasjon gitt i medhold av nasjonal forskrifts § 5 første ledd bokstav e gjelder kun nødvendig transportbehov for bagasje og utstyr til hytte.</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">I tilfelle hytta benyttes av flere familiemedlemmer/rettighetshavere i samme tidsrom skal kun et kjøretøy brukes.</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/2/ledd/1/punkt/8/" id="paragraf-2-ledd-1-punkt-8"><span class="data-originalId">h)</span><article class="legalP" data-absoluteaddress="/paragraf/2/ledd/1/punkt/8/ledd/1/" id="paragraf-2-ledd-1-punkt-8-ledd-1">Vedkjøring i egen skog til egen bolig er tillatt med hjemmel i nasjonal forskrifts § 3 første ledd bokstav h.</article></article></li><li data-li-identifier="i)" data-name="i)"><article class="listArticle" data-absoluteaddress="/paragraf/2/ledd/1/punkt/9/" id="paragraf-2-ledd-1-punkt-9"><span class="data-originalId">i)</span><article class="legalP" data-absoluteaddress="/paragraf/2/ledd/1/punkt/9/ledd/1/" id="paragraf-2-ledd-1-punkt-9-ledd-1">Før kjøring skal grunneiers skriftlige tillatelse innhentes. Dette gjelder for all kjøring. Vilkårene begrenser ikke grunneiers rett til å nekte eller innskrenke kjøring på sin eiendom.</article></article></li><li data-li-identifier="j)" data-name="j)"><article class="listArticle" data-absoluteaddress="/paragraf/2/ledd/1/punkt/10/" id="paragraf-2-ledd-1-punkt-10"><span class="data-originalId">j)</span><article class="legalP" data-absoluteaddress="/paragraf/2/ledd/1/punkt/10/ledd/1/" id="paragraf-2-ledd-1-punkt-10-ledd-1">All kjøring med snøscooter etter denne forskrift er forbudt f.o.m. 1. mai t.o.m. 1. november.</article></article></li><li data-li-identifier="k)" data-name="k)"><article class="listArticle" data-absoluteaddress="/paragraf/2/ledd/1/punkt/11/" id="paragraf-2-ledd-1-punkt-11"><span class="data-originalId">k)</span><article class="legalP" data-absoluteaddress="/paragraf/2/ledd/1/punkt/11/ledd/1/" id="paragraf-2-ledd-1-punkt-11-ledd-1">Mislighold av dispensasjon medfører inndragning. Personer som er fratatt dispensasjonen kan ikke søke på nytt før etter minst ett år.</article></article></li><li data-li-identifier="l)" data-name="l)"><article class="listArticle" data-absoluteaddress="/paragraf/2/ledd/1/punkt/12/" id="paragraf-2-ledd-1-punkt-12"><span class="data-originalId">l)</span><article class="legalP" data-absoluteaddress="/paragraf/2/ledd/1/punkt/12/ledd/1/" id="paragraf-2-ledd-1-punkt-12-ledd-1">Dispensasjonsmyndighet kan sette utfyllende vilkår når det er ønskelig eller nødvendig ut fra hensikten med motorferdselloven. I helt spesielle tilfeller kan den samme myndighet gjøre unntak fra standardvilkårene.</article></article></li><li data-li-identifier="m)" data-name="m)"><article class="listArticle" data-absoluteaddress="/paragraf/2/ledd/1/punkt/13/" id="paragraf-2-ledd-1-punkt-13"><span class="data-originalId">m)</span><article class="legalP" data-absoluteaddress="/paragraf/2/ledd/1/punkt/13/ledd/1/" id="paragraf-2-ledd-1-punkt-13-ledd-1">Fører skal ha med og på forlangende framvise følgende: Original dispensasjon med kartfestet trasé, tillatelse fra grunneier, førerkort og vognkort, byggemelding/tillatelse ved byggearbeider.</article></article></li></ul></article></article><article class="legalArticle" data-lovdata-URL="LTII/forskrift/1995-06-09-717/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med hjemmel i § 5 andre ledd i nasjonal forskrift delegerer kommunestyret til administrasjonssjefen å gi dispensasjon i kurante saker. Andre dispensasjonssaker etter § 6 i nasjonal forskrift skal avgjøres av formannskapet.</article></article><article class="legalArticle" data-lovdata-URL="LTII/forskrift/1995-06-09-717/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Denne forskrift trer i kraft straks.</article></article></main></body></html>