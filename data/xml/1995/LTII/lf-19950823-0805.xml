<!DOCTYPE html><html lang="no"><head><title>Forskrift om fartsbegrensninger i sjøen i Kristiansand havnedistrikt, Kristiansand kommune, Vest-Agder, Sjøkart nr. 9 og 459.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:17</dd><dt class="legacyID">Datokode</dt><dd class="legacyID">FOR-1995-08-23-805</dd><dt class="dokid">DokumentID</dt><dd class="dokid">LTII/forskrift/1995-08-23-805</dd><dt class="ministry">Departement</dt><dd class="ministry"><ul><li>SJ</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 9</dd><dt class="dateInForce">I kraft fra</dt><dd class="dateInForce">1995-08-23</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-06-13-1156</li></ul></dd><dt class="appliesTo">Gjelder for</dt><dd class="appliesTo">Kristiansand kommune, Vest-Agder.</dd><dt class="basedOn">Hjemmel</dt><dd class="basedOn"><ul><li>lov/1984-06-08-51/§6</li><li>forskrift/1988-12-30-1182/§3</li></ul></dd><dt class="dateOfPublication">Kunngjort</dt><dd class="dateOfPublication">1995-10-09</dd><dt class="titleShort">Korttittel</dt><dd class="titleShort">Forskr. om fartsbegrensn. i sjøen, Kristiansand</dd><dt class="title">Tittel</dt><dd class="title">Forskrift om fartsbegrensninger i sjøen i Kristiansand havnedistrikt, Kristiansand kommune, Vest-Agder, Sjøkart nr. 9 og 459.</dd><dt class="miscInformation">Annet om dokumentet</dt><dd class="miscInformation">Fastsatt av Kristiansand havnestyre 13. mars 1995 med hjemmel i lov av 8. juni 1984 nr. 51 om havner og farvann m.v. § 6 annet ledd og forskrift av 30. desember 1988 nr. 1182 om fartsbegrensninger i sjøen § 3 første ledd. Stadfestet av Kystdirektoratet 23. august 1995.</dd><dt class="refid">RefID</dt><dd class="refid">forskrift/1995-08-23-805</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fartsbegrensninger i sjøen i Kristiansand havnedistrikt, Kristiansand kommune, Vest-Agder, Sjøkart nr. 9 og 459.<ul class="tocSubUl"><li>§ 1. Randøsundsleden</li><li>§ 2. Herøkanalen</li><li>§ 3. Bredalsholmen-Andøya</li><li>§ 4. Brøvikbukta</li><li>§ 5. Unntaksbestemmelse</li><li>§ 6. Dispensasjon</li><li>§ 7. Straffebestemmelse</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1995-08-23-805" id="dokument"><h1>Forskrift om fartsbegrensninger i sjøen i Kristiansand havnedistrikt, Kristiansand kommune, Vest-Agder, Sjøkart nr. 9 og 459.</h1><article class="legalArticle" data-lovdata-URL="LTII/forskrift/1995-08-23-805/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Randøsundsleden</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">6 – seks knop er største tillatte hastighet for fartøyer under fart i Randøsundsleden innenfor sjøområdet begrenset i øst av en rettvisende linje 016/196 grader gjennom østre Randøs nordligste pynt og over sundet til Mannevigoddens sydligste pynt. I vest i leden av en rettvisende linje 138/318 grader fra Herø over sydspissen av Teistholmen og videre til Dvergsnestangen. Videre i syd av en rettvisende linje 103/283 grader fra vestre side av Stokken over varde på Bakmannskjær til Herø.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Tidligere påbud i forskrift av 30. mai 1980 om innskrenket fart i Kristiansand kommune pkt. 6, i sundet mellom Herøy og fastlandet oppheves.</article></article><article class="legalArticle" data-lovdata-URL="LTII/forskrift/1995-08-23-805/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Herøkanalen</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">3 – tre knop er største tillatte hastighet for fartøyer under fart i Herøkanalen innenfor en rettvisende linje 110/290 grader i nord trukket gjennom pos. N. 58° 07' 03'' og E. 08° 05' 42'' fra skjær på østre Herøs nordvestside over til vestre Herø og i syd av en rettvisende linje 137/317 grader trukket gjennom pos. N. 58° 06' 51'' og E. 08° 05' 36'' ved molo på østre Herøs sydvestside over sundet til vestre Herø.</article></article><article class="legalArticle" data-lovdata-URL="LTII/forskrift/1995-08-23-805/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Bredalsholmen-Andøya</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">5 – fem knop er største tillatte hastighet for fartøyer under fart i sundet mellom Bredalsholmen og Andøya innenfor et sjøområde begrenset i syd av en rettvisende linje 053/233 grader trukket fra Andøyas sydøstligste pynt over sydspissen av holme og videre til Bredalsholmen og i øst av en rettvisende linje 155/335 grader trukket mellom nordligste pynt på Bredalsholmen over sundet til Andøya (Halvreisoddens sydspiss).</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Tidligere forskrift av 13. juni 1983 nr. 1156 om påbud om innskrenket fart i farvannet langs Kristiansand kommunes grenser utenfor havnedistrikt (sjøkart nr. 9 og 459)(korrigering av påbudsområde), Vest-Agder oppheves.</article></article><article class="legalArticle" data-lovdata-URL="LTII/forskrift/1995-08-23-805/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Brøvikbukta</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">5 – fem knop er største tillatte hastighet for fartøyer under fart i Brøvikbukta vest for en rettvisende linje 015/195 grader trukket gjennom Andøyas sydøstligste pynt og Madeiras nordøstligste pynt.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Tidligere påbud i forskrift av 30. mai 1980 om innskrenket fart i Kristiansand kommune pkt. 2, Brøvikbukta oppheves.</article></article><article class="legalArticle" data-lovdata-URL="LTII/forskrift/1995-08-23-805/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntaksbestemmelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fartsbegrensninger gjelder ikke for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">forsvarets, politiets, tollvesenets og brannvesenets fartøyer, samt losfartøyer og ambulansefartøyer,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">fartøyer med lege ombord,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">fartøyer i sjøredningstjenesten hvor overskridelse av fartsbegrensningene er nødvendig for å få utført utrykningen eller oppdraget.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fartøyer, som nevnt i første ledd, skal om mulig vise varsellys eller på annen måte varsle om utrykningen eller oppdraget.</article></article><article class="legalArticle" data-lovdata-URL="LTII/forskrift/1995-08-23-805/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Innenfor Kristiansand havnedistrikt kan havnestyret gi dispensasjon fra denne forskrift. Dispensasjon kan bare skje etter begrunnet søknad. Dispensasjon skal videre bare skje i særlige tilfeller og det skal legges vekt på at det ikke oppstår slik skade eller fare for skade som beskrevet i § 2. Dispensasjonen skal gjøres tidsbegrenset. Innvilgelse eller avslag på søknad om dispensasjon kan påklages. Kystdirektoratet er klageinstans.</article></article><article class="legalArticle" data-lovdata-URL="LTII/forskrift/1995-08-23-805/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straffebestemmelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forsettlig eller uaktsom overtredelse av forskriften her straffes med bøter etter § 28 i lov om havner og farvann av 8. juni 1984 nr. 51 for såvidt overtredelsen ikke rammes av strengere straffebestemmelse.</article></article><article class="legalArticle" data-lovdata-URL="LTII/forskrift/1995-08-23-805/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft straks.</article></article></main></body></html>