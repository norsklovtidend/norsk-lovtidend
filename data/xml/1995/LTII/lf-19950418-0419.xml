<!DOCTYPE html><html lang="no"><head><title>Forskrift om vedtekter om direktevalg til bydelsutvalg i Oslo ved kommunestyrevalget høsten 1995 i bydel 4 – Sagene-Torshov, bydel 11 – Bøler, bydel 17 – Stovner og bydel 24 – Røa, Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:07</dd><dt class="legacyID">Datokode</dt><dd class="legacyID">FOR-1995-04-18-419</dd><dt class="dokid">DokumentID</dt><dd class="dokid">LTII/forskrift/1995-04-18-419</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 5</dd><dt class="dateInForce">I kraft fra</dt><dd class="dateInForce">Valgperioden 1995 – 1998</dd><dt class="appliesTo">Gjelder for</dt><dd class="appliesTo">Bydelene Sagene-Torshov, Bøler, Stovner og Røa i Oslo</dd><dt class="basedOn">Hjemmel</dt><dd class="basedOn"><ul><li>lov/1992-06-26-87</li><li>forskrift/1992-12-11-1050</li></ul></dd><dt class="dateOfPublication">Kunngjort</dt><dd class="dateOfPublication">1995-06-07</dd><dt class="titleShort">Korttittel</dt><dd class="titleShort">Forskrift om vedtekter om direktevalg, Oslo</dd><dt class="title">Tittel</dt><dd class="title">Forskrift om vedtekter om direktevalg til bydelsutvalg i Oslo ved kommunestyrevalget høsten 1995 i bydel 4 – Sagene-Torshov, bydel 11 – Bøler, bydel 17 – Stovner og bydel 24 – Røa, Oslo.</dd><dt class="miscInformation">Annet om dokumentet</dt><dd class="miscInformation">Fastsatt av Oslo bystyre 25. januar 1995 med hjemmel i lov av 26. juni 1992 nr. 87 om forsøk i offentlig forvaltning, jfr. kgl.res. av 11. desember 1992 nr. 1050. Stadfestet av Kommunal- og arbeidsdepartementet 18. april 1995.</dd><dt class="refid">RefID</dt><dd class="refid">forskrift/1995-04-18-419</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter om direktevalg til bydelsutvalg i Oslo ved kommunestyrevalget høsten 1995 i bydel 4 – Sagene-Torshov, bydel 11 – Bøler, bydel 17 – Stovner og bydel 24 – Røa, Oslo.<ul class="tocSubUl"><li>§ 1. Virkeområde</li><li>§ 2. Gjennomføringen av valget. Forholdet til lov av 1. mars 1985 nr. 3 (Valgloven)</li><li>§ 3. Lovbestemmelser det er gjort unntak fra og/eller endringer i</li></ul></li></ul></dd></dl></header><main class="documentBody" data-lovdata-URL="LTII/forskrift/1995-04-18-419" id="dokument"><h1>Forskrift om vedtekter om direktevalg til bydelsutvalg i Oslo ved kommunestyrevalget høsten 1995 i bydel 4 – Sagene-Torshov, bydel 11 – Bøler, bydel 17 – Stovner og bydel 24 – Røa, Oslo.</h1><article class="legalArticle" data-lovdata-URL="LTII/forskrift/1995-04-18-419/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Bydelsutvalgene i bydelene Sagene-Torshov, Bøler, Stovner og Røa velges ved direkte valg for valgperioden 1995 – 1998 samtidig med kommunestyrevalget i 1995.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Det skal velges 13 representanter til hvert av bydelsutvalgene.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forsåvidt gjelder disse bydelsutvalgene kommer kommuneloven § 12 nr. 2 og nr. 5 ikke til anvendelse.</article></article><article class="legalArticle" data-lovdata-URL="LTII/forskrift/1995-04-18-419/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gjennomføringen av valget. Forholdet til lov av 1. mars 1985 nr. 3 (Valgloven)</span></h2><article class="defaultP">I. <i>Innledende bestemmelser</i></article><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ved forberedelsen og gjennomføringen av direkte valg til bydelsutvalg i bydelene Sagene-Torshov, Bøler, Stovner og Røa, skal bestemmelsene om kommunestyrevalg i lov av 1. mars 1985 nr. 3 (valgloven) gjelde så langt de passer, og med de unntak som følger av disse vedtekter.</article><article class="defaultP">II. <i>Stemmerett og manntall</i></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Valglovens bestemmelser gjelder tilsvarende.</article><article class="defaultP">III. <i>Valgbarhet og plikt til å ta imot valg</i></article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Valglovens bestemmelser gjelder tilsvarende.</article><article class="defaultP">IV. <i>Valgets forberedelse og gjennomføring. Valgstyret</i></article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Valgloven § 15, 1. og 2. ledd gjelder ikke.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Oslo kommunes valgstyre for perioden 1994 – 1995 virker som valgstyre ved direkte valg til bydelene Sagene-Torshov, Bøler, Stovner og Røa.</article><article class="defaultP">V. <i>Forberedelse av valget. Listeforslag</i></article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Valglovens bestemmelser gjelder tilsvarende. Dette innebærer at det kreves minst 13 underskrifter for å stille liste ved direkte valg til bydelsutvalg i bydelene Sagene-Torshov, Bøler, Stovner og Røa.</article><article class="legalP" data-absoluteaddress="/paragraf/2/ledd/7/" id="paragraf-2-ledd-7">§ 25 nr. 1, litra d), 2. ledd får en ny 3. setning:</article><article class="legalP" data-absoluteaddress="/paragraf/2/ledd/8/" id="paragraf-2-ledd-8">Dersom partiet ikke har lokalavdeling i bydelen, kan listeforslaget underskrives av leder og sekretær i partiets lokalavdeling i kommunen.</article><article class="legalP" data-absoluteaddress="/paragraf/2/ledd/9/" id="paragraf-2-ledd-9">§ 26 nr. 3, 1. ledd, 3. setning gjelder ikke tilsvarende. Bestemmelsen får en ny 3. setning:</article><article class="legalP" data-absoluteaddress="/paragraf/2/ledd/10/" id="paragraf-2-ledd-10">Ved direkte valg til bydelsutvalg i bydelene Sagene-Torshov, Bøler, Stovner og Røa, sørger valgstyret for at det til bruk for velgerne i valglokalene blir trykt et tilstrekkelig antall grønne stemmesedler av alle godkjente valglister i bydelen.</article><article class="defaultP">VI. <i>Forhåndsstemmegivning</i></article><article class="legalP" data-absoluteaddress="/paragraf/2/ledd/11/" id="paragraf-2-ledd-11">Valglovens bestemmelser gjelder tilsvarende.</article><article class="legalP" data-absoluteaddress="/paragraf/2/ledd/12/" id="paragraf-2-ledd-12">Bestemmelsen i § 30, 1. setning forstås slik at forhåndsstemmegivningen ved direkte valg til bydelsutvalg i bydelene Sagene-Torshov, Bøler, Stovner og Røa gjøres på de av valgstyret fastsatte steder ved kommunestyrevalget. Det opprettes ikke egne forhåndsstemmesteder i bydelene.</article><article class="legalP" data-absoluteaddress="/paragraf/2/ledd/13/" id="paragraf-2-ledd-13">Bestemmelsen i § 34 nr. 2, 3. avsnitt, 2. setning gjelder tilsvarende, slik at stemmeseddelen til kommunestyrevalget og til direkte valg til bystyrevalg, legges i samme konvolutt.</article><article class="defaultP">VII. <i>Stemmegivning på valgtinget</i></article><article class="legalP" data-absoluteaddress="/paragraf/2/ledd/14/" id="paragraf-2-ledd-14">Valglovens bestemmelser gjelder tilsvarende.</article><article class="legalP" data-absoluteaddress="/paragraf/2/ledd/15/" id="paragraf-2-ledd-15">Bestemmelsen i § 40 nr. 2, 1. setning forstås slik at anledning til å stemme «fremmed» (på valgdagen) begrenses til stemmestedene i bydelen.</article><article class="defaultP">VIII. <i>Prøving av avgitt stemmer. Opptelling av stemmesedler.</i></article><article class="legalP" data-absoluteaddress="/paragraf/2/ledd/16/" id="paragraf-2-ledd-16">§ 44 nr. 2, 2. avsnitt får en ny 3. setning:</article><article class="legalP" data-absoluteaddress="/paragraf/2/ledd/17/" id="paragraf-2-ledd-17">Stemmesedlene til direkte valg til bydelsutvalg i bydelene Sagene-Torshov, Bøler, Stovner og Røa skal være grønne.</article><article class="legalP" data-absoluteaddress="/paragraf/2/ledd/18/" id="paragraf-2-ledd-18">§ 44 nr. 2, 3. avsnitt, siste setning kommer ikke til anvendelse hvis det som er lagt i konvolutten er en stemmeseddel til bruk ved direkte valg til bydelsutvalg etter disse vedtekter.</article><article class="legalP" data-absoluteaddress="/paragraf/2/ledd/19/" id="paragraf-2-ledd-19">§ 48 får et nytt 2. ledd:</article><article class="legalP" data-absoluteaddress="/paragraf/2/ledd/20/" id="paragraf-2-ledd-20">Ved kommunestyrevalg og valg til bydelsutvalg telles stemmene for de to valg opp for seg, slik at stemmene for kommunestyrevalget telles opp først.</article><article class="defaultP">IX. <i>Valgoppgjør.</i></article><article class="legalP" data-absoluteaddress="/paragraf/2/ledd/21/" id="paragraf-2-ledd-21">§ 64 gjelder ikke. Listestemmetallet divideres i henhold til den modifiserte St. Lagües metode.</article><article class="legalP" data-absoluteaddress="/paragraf/2/ledd/22/" id="paragraf-2-ledd-22">Grunnloven § 59, 4. ledd og valgloven § 59, nr. 1 legges til grunn for fordeling av representantplassene ved direkte valg til bydelsutvalg i bydelene Sagene-Torshov, Bøler, Stovner og Røa.</article><article class="defaultP">X. <i>Informasjon til velgerne</i></article><article class="legalP" data-absoluteaddress="/paragraf/2/ledd/23/" id="paragraf-2-ledd-23">Oslo valgstyre har ansvar for å gi velgerne den nødvendige informasjon om direkte valg til bydelsutvalgene.</article></article><article class="legalArticle" data-lovdata-URL="LTII/forskrift/1995-04-18-419/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Lovbestemmelser det er gjort unntak fra og/eller endringer i</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Denne forskrift om vedtekter gjør unntak fra og/eller endringer i følgende lovbestemmelser:<p class="leddfortsettelse">Vedtektene § 1   Kommuneloven § 12 nr. 2 og nr. 5.</p><p class="leddfortsettelse">Vedtektene § 2 IV   Valgloven § 15, 1. og 2. ledd.</p><p class="leddfortsettelse">Vedtektene § 2 V   Valgloven § 25 nr. 1 og § 26 nr. 3.</p><p class="leddfortsettelse">Vedtektene § 2 VIII   Valgloven § 44 nr. 2, 2. og 3. avsnitt, § 48.</p><p class="leddfortsettelse">Vedtektene § 2 IX   Valgloven § 64.</p></article></article></main></body></html>