<!DOCTYPE html><html lang="no"><head><title>Forskrift om endring av retningslinjer for fastsettelse av priser ved salg og bortfeste av statsgrunn, Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:13</dd><dt class="legacyID">Datokode</dt><dd class="legacyID">FOR-1995-09-20-1206</dd><dt class="dokid">DokumentID</dt><dd class="dokid">LTII/forskrift/1995-09-20-1206</dd><dt class="ministry">Departement</dt><dd class="ministry"><ul><li>JB</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 9</dd><dt class="dateInForce">I kraft fra</dt><dd class="dateInForce">1996-10-27</dd><dt class="appliesTo">Gjelder for</dt><dd class="appliesTo">Finnmark</dd><dt class="basedOn">Hjemmel</dt><dd class="basedOn"><ul><li>lov/1965-03-12/§2</li></ul></dd><dt class="dateOfPublication">Kunngjort</dt><dd class="dateOfPublication">1996-09-27</dd><dt class="titleShort">Korttittel</dt><dd class="titleShort">Endr. forskrift for salg mm statsgrunn, Finnmark</dd><dt class="title">Tittel</dt><dd class="title">Forskrift om endring av retningslinjer for fastsettelse av priser ved salg og bortfeste av statsgrunn, Finnmark.</dd><dt class="miscInformation">Annet om dokumentet</dt><dd class="miscInformation">Fastsatt av Statskog SF 20. september 1995 med hjemmel i lov av 12. mars 1965 om statens umatrikulerte grunn i Finnmark § 2 og kgl.res. 15. juli 1966 § 9.</dd><dt class="refid">RefID</dt><dd class="refid">forskrift/1995-09-20-1206</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av retningslinjer for fastsettelse av priser ved salg og bortfeste av statsgrunn, Finnmark.<ul class="tocSubUl"><li>1. Generelt</li><li>2. Skjønn</li><li>3. Priser ved feste av grunn</li><li>4. Priser ved salg av grunn</li><li>5. Forskjellige bestemmelser</li></ul></li></ul></dd></dl></header><main class="documentBody" data-lovdata-URL="LTII/forskrift/1995-09-20-1206" id="dokument"><h1>Forskrift om endring av retningslinjer for fastsettelse av priser ved salg og bortfeste av statsgrunn, Finnmark.</h1><article class="legalP" data-absoluteaddress="/ledd/1/" id="ledd-1">Forskriften ble vedtatt 7. juli 1991, men er ikke tidligere kunngjort. Forskriften lyder etter endringen:</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-09-20-1206/KAPITTEL_1" data-partID="k1"><h2>1. Generelt</h2><article class="marginIdArticle" data-partID="a1.1" data-absoluteaddress="/kapittel/1/punkt/1/" id="kapittel-1-punkt-1"><span class="data-marginOriginalId">1.1.</span><span class="miscHeadline"><i>Prisnivå</i></span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Prisene skal som hovedregel følge det etablerte prisnivå på stedet. Det skal likevel ikke benyttes lavere avgifter enn angitt under de enkelte punkter i det etterfølgende. Ved prisfastsettelsen skal det tas hensyn til beliggenhet, formål og utnyttelsesgrad av festet. I de tilfeller der retningslinjene for prisfastsettelse ikke opplyser beløp, fastsettes prisen av Finnmark forvaltning med støtte i de øvrige priser i retningslinjene.</article></article><article class="marginIdArticle" data-partID="a1.2" data-absoluteaddress="/kapittel/1/punkt/2/" id="kapittel-1-punkt-2"><span class="data-marginOriginalId">1.2.</span><span class="miscHeadline"><i>Minsteavgift</i></span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Minsteavgift settes til 507/år uansett formål med og størrelsen på det aktuelle arealet, dersom retningslinjene ikke angir annen minsteavgift.</article></article><article class="marginIdArticle" data-partID="a1.3" data-absoluteaddress="/kapittel/1/punkt/3/" id="kapittel-1-punkt-3"><span class="data-marginOriginalId">1.3.</span><span class="miscHeadline"><i>Prisregulering</i></span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Prisene i disse retningslinjer (gjelder også minsteprisen i 1.2.) indeksreguleres hvert år den 1. januar. Grunnlaget for justeringen er endringene i Statistisk sentralbyrås konsumprisindeks for det siste år regnet fra juni til juni året før reguleringen. Indeksreguleringen foretas av Finnmark forvaltning og krever ikke overordnet myndighets godkjenning.</article></article><article class="marginIdArticle" data-partID="a1.4" data-absoluteaddress="/kapittel/1/punkt/4/" id="kapittel-1-punkt-4"><span class="data-marginOriginalId">1.4.</span><span class="miscHeadline"><i>Skog</i></span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Verdi av skog på de bortfestede/solgte parseller er ikke medregnet i dette prisregulativ.</article></article><article class="marginIdArticle" data-partID="a1.5" data-absoluteaddress="/kapittel/1/punkt/5/" id="kapittel-1-punkt-5"><span class="data-marginOriginalId">1.5.</span><span class="miscHeadline"><i>Dispensasjon fra prisregulativet</i></span><article class="legalP" data-absoluteaddress="/kapittel/1/punkt/5/ledd/1/" id="kapittel-1-punkt-5-ledd-1">Finnmark forvaltning kan i særlige tilfeller dispensere fra prisene i prisregulativet og reguleringsmåten for regulering av prisene i dette prisregulativ.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-09-20-1206/KAPITTEL_2" data-partID="k2"><h2>2. Skjønn</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">For prisfastsettelse ved større områder til utbyggingsformål o.l, fastsettes prisen ved forhandlinger. Oppnås ikke enighet, kan hver av partene kreve prisen fastsatt ved skjønn.</article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1995-09-20-1206/KAPITTEL_3" data-partID="k3"><h2>3. Priser ved feste av grunn</h2><article class="marginIdArticle" data-partID="a3.1" data-absoluteaddress="/kapittel/3/punkt/1/" id="kapittel-3-punkt-1"><span class="data-marginOriginalId">3.1.</span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1"><i>Boligtomter</i><table><tbody><tr><td data-text-align="left" data-vertical-align="top">Tettsteder og regulerte områder:</td><td data-text-align="left" data-vertical-align="top">Minsteavgift kr 507.</td></tr><tr><td data-text-align="left" data-vertical-align="top">Utenom tettsteder og regom.:</td><td data-text-align="left" data-vertical-align="top">Minsteavgift kr 395.</td></tr></tbody></table></article><article class="defaultP">Det beregnes avgift for minimum 1000 m<sup>2</sup>.</article><article class="legalP" data-absoluteaddress="/kapittel/3/punkt/1/ledd/2/" id="kapittel-3-punkt-1-ledd-2">Grunnlagsinvesteringer (vei, vann el., avløp m.v.) er ikke inkludert i foranstående avgifter.</article></article><article class="marginIdArticle" data-partID="a3.2" data-absoluteaddress="/kapittel/3/punkt/2/" id="kapittel-3-punkt-2"><span class="data-marginOriginalId">3.2.</span><span class="miscHeadline"><i>Industri, lager, forretningsdrift, serviceformål, skoler, helse- og sosialinstitusjoner o.l.</i></span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">Avgiften skal ikke settes lavere enn avgiften for tilsvarende grunn til boliger.</article><article class="legalP" data-absoluteaddress="/kapittel/3/punkt/2/ledd/2/" id="kapittel-3-punkt-2-ledd-2">Grunnlagsinvesteringer (vei, vann, el., avløp m.v.) er ikke inkludert i foranstående avgifter.</article></article><article class="marginIdArticle" data-partID="a3.3" data-absoluteaddress="/kapittel/3/punkt/3/" id="kapittel-3-punkt-3"><span class="data-marginOriginalId">3.3.</span><article class="legalP" data-absoluteaddress="/kapittel/3/punkt/3/ledd/1/" id="kapittel-3-punkt-3-ledd-1"><i>Idrettsplasser, lysløyper, skytebaner o.l.</i><table><tbody><tr><td data-text-align="left" data-vertical-align="top">Idrettsplasser o.l.:</td><td data-text-align="left" data-vertical-align="top">kr 85 til kr 169 pr. daa pr. år</td></tr><tr><td data-text-align="left" data-vertical-align="top">Skytebaner o.l.:</td><td data-text-align="left" data-vertical-align="top">kr 56 til kr 113 pr. daa pr. år</td></tr><tr><td data-text-align="left" data-vertical-align="top">Lysløyper o.l.:</td><td data-text-align="left" data-vertical-align="top">kr 564 til kr 1691 pr. år</td></tr></tbody></table></article><article class="legalP" data-absoluteaddress="/kapittel/3/punkt/3/ledd/2/" id="kapittel-3-punkt-3-ledd-2">For sikkerhetssoner ved skytebaner betales en årlig tilleggsavgift.</article></article><article class="marginIdArticle" data-partID="a3.4" data-absoluteaddress="/kapittel/3/punkt/4/" id="kapittel-3-punkt-4"><span class="data-marginOriginalId">3.4.</span><span class="miscHeadline"><i>Campingplasser</i></span><article class="legalP" data-absoluteaddress="/kapittel/3/punkt/4/ledd/1/" id="kapittel-3-punkt-4-ledd-1">For campingplasser med teltplass, lettbygde hytter beregnet på sommerbruk og servicebygg (bad, toalett, kiosk o.l) settes avgiften til kr 100 til kr 300 pr. daa pr. år</article><article class="legalP" data-absoluteaddress="/kapittel/3/punkt/4/ledd/2/" id="kapittel-3-punkt-4-ledd-2">Omfatter campingplassen også caravanplass, helårs utleiehytter, kafeteria m.m. settes avgiften til kr 338 til kr 676 pr. daa pr. år</article></article><article class="marginIdArticle" data-partID="a3.5" data-absoluteaddress="/kapittel/3/punkt/5/" id="kapittel-3-punkt-5"><span class="data-marginOriginalId">3.5.</span><span class="miscHeadline"><i>Vannforsyning, kloakk, renseanlegg, deponier o.l.</i></span><article class="legalP" data-absoluteaddress="/kapittel/3/punkt/5/ledd/1/" id="kapittel-3-punkt-5-ledd-1">For slike anlegg svares ikke ordinær festeavgift, men en engangsavgift som fastsettes skjønnsmessig i hvert enkelt tilfelle etter anleggets størrelse og beliggenhet.</article></article><article class="marginIdArticle" data-partID="a3.6" data-absoluteaddress="/kapittel/3/punkt/6/" id="kapittel-3-punkt-6"><span class="data-marginOriginalId">3.6.</span><span class="miscHeadline"><i>Avfalls- og søppelplasser o.l.</i></span><article class="legalP" data-absoluteaddress="/kapittel/3/punkt/6/ledd/1/" id="kapittel-3-punkt-6-ledd-1">Avgiften settes til kr 338 pr. daa pr. år. Minsteavgift kr 1353 pr. år.</article></article><article class="marginIdArticle" data-partID="a3.7" data-absoluteaddress="/kapittel/3/punkt/7/" id="kapittel-3-punkt-7"><span class="data-marginOriginalId">3.7.</span><article class="legalP" data-absoluteaddress="/kapittel/3/punkt/7/ledd/1/" id="kapittel-3-punkt-7-ledd-1"><i>Hytter, naust, garasje, redskapsbuer o.l.</i><table><tbody><tr><td data-text-align="left" data-vertical-align="top">Vanlige fritidshytter</td><td data-text-align="left" data-vertical-align="top">kr 823 pr. år</td></tr><tr><td data-text-align="left" data-vertical-align="top">Næringshytter</td><td data-text-align="left" data-vertical-align="top">kr 507 pr. år</td></tr><tr><td data-text-align="left" data-vertical-align="top">Naust/garasje/redskapsbuer o.l.</td><td data-text-align="left" data-vertical-align="top">kr 282 pr. år</td></tr></tbody></table></article><article class="legalP" data-absoluteaddress="/kapittel/3/punkt/7/ledd/2/" id="kapittel-3-punkt-7-ledd-2">Disse avgiftene gjelder pr. tomt (punktfeste) eller pr. daa</article></article><article class="marginIdArticle" data-partID="a3.8" data-absoluteaddress="/kapittel/3/punkt/8/" id="kapittel-3-punkt-8"><span class="data-marginOriginalId">3.8.</span><span class="miscHeadline"><i>Jordbruksformål (produksjonsgrunnlag for jordbruksdrift)</i></span><article class="legalP" data-absoluteaddress="/kapittel/3/punkt/8/ledd/1/" id="kapittel-3-punkt-8-ledd-1">Kulturbeite (ryddes og gjødsles) og dyrkingsjord: 11 – 34 kr pr. daa og år.</article></article><article class="marginIdArticle" data-partID="a3.9" data-absoluteaddress="/kapittel/3/punkt/9/" id="kapittel-3-punkt-9"><span class="data-marginOriginalId">3.9.</span><span class="miscHeadline"><i>Hjellegrunn, produksjons- og opplagsplasser o.l.</i></span><article class="legalP" data-absoluteaddress="/kapittel/3/punkt/9/ledd/1/" id="kapittel-3-punkt-9-ledd-1">Avgiften settes til: kr 113 til kr 225 pr. daa pr. år.</article></article><article class="marginIdArticle" data-partID="a3.10" data-absoluteaddress="/kapittel/3/punkt/10/" id="kapittel-3-punkt-10"><span class="data-marginOriginalId">3.10.</span><span class="miscHeadline"><i>Militære anlegg, øvingsområder, skytefelt o.l.</i></span><article class="legalP" data-absoluteaddress="/kapittel/3/punkt/10/ledd/1/" id="kapittel-3-punkt-10-ledd-1">Festeavgiften fastsettes i hvert enkelt tilfelle alt etter type anlegg og utnyttelsesgrad.</article><article class="legalP" data-absoluteaddress="/kapittel/3/punkt/10/ledd/2/" id="kapittel-3-punkt-10-ledd-2">For sikkerhetssoner rundt anleggene betales en årlig tilleggsavgift.</article><article class="legalP" data-absoluteaddress="/kapittel/3/punkt/10/ledd/3/" id="kapittel-3-punkt-10-ledd-3">Engangsavgift kan benyttes for festeforhold under dette punkt.</article></article><article class="marginIdArticle" data-partID="a3.11" data-absoluteaddress="/kapittel/3/punkt/11/" id="kapittel-3-punkt-11"><span class="data-marginOriginalId">3.11.</span><span class="miscHeadline"><i>Tekniske installasjoner (TV-master, omformere, trafoer, koblingskiosker, strøminstallasjoner, kommunikasjon o.l.)</i></span><article class="legalP" data-absoluteaddress="/kapittel/3/punkt/11/ledd/1/" id="kapittel-3-punkt-11-ledd-1">For slike installasjoner fastsettes avgiften avhengig av type anlegg og størrelse av dette. Engangsavgift kan benyttes, minste engangsavgift kr 5636.</article></article><article class="marginIdArticle" data-partID="a3.12" data-absoluteaddress="/kapittel/3/punkt/12/" id="kapittel-3-punkt-12"><span class="data-marginOriginalId">3.12</span><span class="miscHeadline"><i>Grus/sand, fyllmasser/steintak, matjord/torvjord o.l.</i></span><article class="legalP" data-absoluteaddress="/kapittel/3/punkt/12/ledd/1/" id="kapittel-3-punkt-12-ledd-1">Det skal beregnes en avgift på kr 338 pr. daa pr. år.</article><article class="legalP" data-absoluteaddress="/kapittel/3/punkt/12/ledd/2/" id="kapittel-3-punkt-12-ledd-2">I tillegg beregnes en avgift pr. m<sup>3</sup> uttatt masse (løst mål).</article><article class="legalP" data-absoluteaddress="/kapittel/3/punkt/12/ledd/3/" id="kapittel-3-punkt-12-ledd-3">For sand/grus settes avgiften til kr 2,5 til kr 17 pr. m<sup>3</sup></article><article class="legalP" data-absoluteaddress="/kapittel/3/punkt/12/ledd/4/" id="kapittel-3-punkt-12-ledd-4">For fyllmasser/steintak kr 1 til kr 11,5 pr. m<sup>3</sup></article><article class="legalP" data-absoluteaddress="/kapittel/3/punkt/12/ledd/5/" id="kapittel-3-punkt-12-ledd-5">og for matjord/torvjord kr 5,5 til kr 34 pr. m<sup>3</sup>.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1995-09-20-1206/KAPITTEL_4" data-partID="k4"><h2>4. Priser ved salg av grunn</h2><article class="marginIdArticle" data-partID="a4.1" data-absoluteaddress="/kapittel/4/punkt/1/" id="kapittel-4-punkt-1"><span class="data-marginOriginalId">4.1.</span><span class="miscHeadline"><i>Boligtomter, skoler, helse- og sosialinstitusjoner o.l.</i></span><article class="legalP" data-absoluteaddress="/kapittel/4/punkt/1/ledd/1/" id="kapittel-4-punkt-1-ledd-1">Det etablerte prisnivå på stedet legges til grunn for utregningen av tomteprisen.</article></article><article class="marginIdArticle" data-partID="a4.2" data-absoluteaddress="/kapittel/4/punkt/2/" id="kapittel-4-punkt-2"><span class="data-marginOriginalId">4.2.</span><span class="miscHeadline"><i>Jordbruksformål</i></span><article class="legalP" data-absoluteaddress="/kapittel/4/punkt/2/ledd/1/" id="kapittel-4-punkt-2-ledd-1">Prisen settes ut fra jordas bonitet og beliggenhet. Minstepris kr 225 pr. daa.</article></article><article class="marginIdArticle" data-partID="a4.3" data-absoluteaddress="/kapittel/4/punkt/3/" id="kapittel-4-punkt-3"><span class="data-marginOriginalId">4.3.</span><span class="miscHeadline"><i>Salg av utbyggingsformål og andre formål</i></span><article class="legalP" data-absoluteaddress="/kapittel/4/punkt/3/ledd/1/" id="kapittel-4-punkt-3-ledd-1">Prisen fastsettes ved forhandlinger.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1995-09-20-1206/KAPITTEL_5" data-partID="k5"><h2>5. Forskjellige bestemmelser</h2><article class="marginIdArticle" data-partID="a5.1" data-absoluteaddress="/kapittel/5/punkt/1/" id="kapittel-5-punkt-1"><span class="data-marginOriginalId">5.1.</span><span class="miscHeadline"><i>Ikrafttredelse</i></span><article class="legalP" data-absoluteaddress="/kapittel/5/punkt/1/ledd/1/" id="kapittel-5-punkt-1-ledd-1">Retningslinjene avløser de retningslinjer Landbruksdepartementet fastsatt 19. januar 1981, med senere endringer, og trer i kraft fra 1. januar 1996.</article><article class="legalP" data-absoluteaddress="/kapittel/5/punkt/1/ledd/2/" id="kapittel-5-punkt-1-ledd-2">Disse retningslinjer får anvendelse for alle kontrakter som opprettes etter retningslinjenes ikrafttreden.</article><article class="legalP" data-absoluteaddress="/kapittel/5/punkt/1/ledd/3/" id="kapittel-5-punkt-1-ledd-3">De får også anvendelse for løpende kontrakter som ikke inneholder bestemmelse om at avgiftsreguleringene skal skje i samsvar med indeksendringer.</article></article></section></main></body></html>