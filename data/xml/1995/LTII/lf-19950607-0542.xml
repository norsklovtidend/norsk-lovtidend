<!DOCTYPE html><html lang="no"><head><title>Forskrift om politivedtekt, Roan kommune, Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:22</dd><dt class="legacyID">Datokode</dt><dd class="legacyID">FOR-1995-06-07-542</dd><dt class="dokid">DokumentID</dt><dd class="dokid">LTII/forskrift/1995-06-07-542</dd><dt class="ministry">Departement</dt><dd class="ministry"><ul><li>PV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 6</dd><dt class="dateInForce">I kraft fra</dt><dd class="dateInForce">1995-07-07</dd><dt class="changesToDocuments">Endrer</dt><dd class="changesToDocuments"><ul><li>forskrift/1933-12-14-3100</li></ul></dd><dt class="appliesTo">Gjelder for</dt><dd class="appliesTo">Roan kommune, Sør-Trøndelag.</dd><dt class="basedOn">Hjemmel</dt><dd class="basedOn"><ul><li>lov/1891-06-06-1</li><li>lov/1875-05-22</li><li>lov/1932-06-17-3</li><li>forskrift/1925-01-16-2</li><li>forskrift/1932-08-19-2</li></ul></dd><dt class="dateOfPublication">Kunngjort</dt><dd class="dateOfPublication">1995-06-29</dd><dt class="titleShort">Korttittel</dt><dd class="titleShort">Forskrift om politivedtekt, Roan</dd><dt class="title">Tittel</dt><dd class="title">Forskrift om politivedtekt, Roan kommune, Sør-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av Roan kommunestyre 6. april 1995 med hjemmel i lov 6. juni 1891 nr. 1 om politivedtekter for rikets herreder, lov 22. mai 1875 om høve til å gi dramatiske og andre offentlige forestillinger m.v., lov 17. juni 1932 nr. 3 om tillegg til politilovgivningen, kgl.res. 16. januar 1925 og kgl.res. 19. august 1932. Stadfestet av Justis- og politidepartementet 7. juni 1995.</dd><dt class="refid">RefID</dt><dd class="refid">forskrift/1995-06-07-542</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om politivedtekt, Roan kommune, Sør-Trøndelag.<ul class="tocSubUl"><li>Kap. 1 Alminnelige bestemmelser<ul class="tocSubUl"><li>§ 1-1.</li><li>§ 1-2.</li></ul></li><li>Kap. 2 Orden på offentlig sted<ul class="tocSubUl"><li>§ 2-1.</li><li>§ 2-2.</li><li>§ 2-3.</li><li>§ 2-4.</li><li>§ 2-5.</li></ul></li><li>Kap. 3 Hindring/sikring av ferdselen<ul class="tocSubUl"><li>§ 3-1.</li><li>§ 3-2.</li></ul></li><li>Kap. 4 Renhold på offentlig sted<ul class="tocSubUl"><li>§ 4-1.</li></ul></li><li>Kap. 5 Offentlige anlegg<ul class="tocSubUl"><li>§ 5-1.</li></ul></li><li>Kap. 6 Dyr<ul class="tocSubUl"><li>§ 6-1.</li><li>§ 6-2.</li><li>§ 6-3.</li></ul></li><li>Kap. 7 Offentlige forestillinger<ul class="tocSubUl"><li>§ 7-1.</li><li>§ 7-2.</li><li>§ 7-3.</li></ul></li><li>Kap. 8 Barn<ul class="tocSubUl"><li>§ 8-1.</li><li>§ 8-2.</li></ul></li><li>Kap. 9 Forskjellige bestemmelser<ul class="tocSubUl"><li>§ 9-1.</li><li>§ 9-2.</li><li>§ 9-3.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1995-06-07-542" id="dokument"><h1>Forskrift om politivedtekt, Roan kommune, Sør-Trøndelag.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-06-07-542/KAPITTEL_1" data-partID="k1"><h2>Kap. 1 Alminnelige bestemmelser</h2><article class="legalArticle" data-lovdata-URL="LTII/forskrift/1995-06-07-542/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med offentlig sted forståes i denne vedtekt vei, sti, plass, bru, brygge, kai, strand eller annet sted som er alminnelig beferdet eller bestemt for alminnelig ferdsel.</article></article><article class="legalArticle" data-lovdata-URL="LTII/forskrift/1995-06-07-542/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Plikter som etter denne vedtekt er lagt på eier av hus eller grunn hviler også på den som fester, leier eller bestyrer hus eller grunn.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-06-07-542/KAPITTEL_2" data-partID="k2"><h2>Kap. 2 Orden på offentlig sted</h2><article class="legalArticle" data-lovdata-URL="LTII/forskrift/1995-06-07-542/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Enhver plikter straks å rette seg etter de pålegg, tegn eller signaler som politiet gir for å opprettholde den alminnelige ro og orden, regulere ferdselen eller trygge publikum.</article></article><article class="legalArticle" data-lovdata-URL="LTII/forskrift/1995-06-07-542/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">På eller i umiddelbar nærhet av offentlig sted må ingen delta i oppstyr, sammenstimling eller lage larm eller bråk som forstyrrer den alminnelige orden eller ferdsel.</article></article><article class="legalArticle" data-lovdata-URL="LTII/forskrift/1995-06-07-542/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Samles mange mennesker ved inngangen til forsamlingslokale, idrettsplass, utsalgssted, holdeplass e.l., skal de rette seg etter de pålegg som politiet eller arrangøren gir for å opprettholde alminnelig ro og orden eller regulere ferdselen.</article></article><article class="legalArticle" data-lovdata-URL="LTII/forskrift/1995-06-07-542/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Når det på eller i umiddelbar nærhet av offentlig sted arrangeres folketog, friluftsmøte, idrettsstevne, oppvisning m.v. skal politiet på forhånd ha melding. Politiet kan forby arrangementet for å opprettholde den alminnelige orden eller for å trygge ferdselen.</article></article><article class="legalArticle" data-lovdata-URL="LTII/forskrift/1995-06-07-542/§2-5" data-name="§2-5" data-partID="§2-5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">På eller i umiddelbar nærhet av offentlig sted er det forbudt:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/5/ledd/1/punkt/1/" id="kapittel-2-paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/5/ledd/1/punkt/1/ledd/1/" id="kapittel-2-paragraf-5-ledd-1-punkt-1-ledd-1">Å skyte med gevær eller annet skytevåpen.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/5/ledd/1/punkt/2/" id="kapittel-2-paragraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/5/ledd/1/punkt/2/ledd/1/" id="kapittel-2-paragraf-5-ledd-1-punkt-2-ledd-1">Å bære ladd skytevåpen.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/5/ledd/1/punkt/3/" id="kapittel-2-paragraf-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/5/ledd/1/punkt/3/ledd/1/" id="kapittel-2-paragraf-5-ledd-1-punkt-3-ledd-1">Å tenne på fyrverkeri eller andre eksplosive stoffer uten politiets tillatelse.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/paragraf/5/ledd/1/punkt/4/" id="kapittel-2-paragraf-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/paragraf/5/ledd/1/punkt/4/ledd/1/" id="kapittel-2-paragraf-5-ledd-1-punkt-4-ledd-1">Å kaste, sette eller legge gjenstander/avfall som kan være til skade eller ulempe for andre som ferdes der.</article></article></li></ul></article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1995-06-07-542/KAPITTEL_3" data-partID="k3"><h2>Kap. 3 Hindring/sikring av ferdselen</h2><article class="legalArticle" data-lovdata-URL="LTII/forskrift/1995-06-07-542/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Dersom det fra hus i nærheten av offentlig sted er fare for at snø, is eller løse gjenstander (som takstein, planker o.l.) kan være til fare for den alminnelige ferdsel, skal eieren snarest sørge for å sette opp anvisere om faren. Eieren må snarest sørge for at gjenstander som volder faren blir fjernet.</article></article><article class="legalArticle" data-lovdata-URL="LTII/forskrift/1995-06-07-542/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Politiet kan forby eller gi regulerende bestemmelser for ferdsel på islagt vann eller elv. Den som skjærer åpninger i isen, skal sikre åpningen på betryggende måte.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1995-06-07-542/KAPITTEL_4" data-partID="k4"><h2>Kap. 4 Renhold på offentlig sted</h2><article class="legalArticle" data-lovdata-URL="LTII/forskrift/1995-06-07-542/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Eier eller bruker av grunn må ikke legge snø, is eller avfall på offentlig sted.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1995-06-07-542/KAPITTEL_5" data-partID="k5"><h2>Kap. 5 Offentlige anlegg</h2><article class="legalArticle" data-lovdata-URL="LTII/forskrift/1995-06-07-542/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Det er forbudt å rive ned, skade eller skjemme oppslag som er lovlig satt opp. Oppslaget skal fjernes når det er foreldet.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1995-06-07-542/KAPITTEL_6" data-partID="k6"><h2>Kap. 6 Dyr</h2><article class="legalArticle" data-lovdata-URL="LTII/forskrift/1995-06-07-542/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Det er forbudt å la husdyr gå løs på offentlig sted uten forsvarlig tilsyn.</article><article class="legalP" data-absoluteaddress="/kapittel/6/paragraf/1/ledd/2/" id="kapittel-6-paragraf-1-ledd-2">Untatt er beiting med sau, storfe og geit i utmarksområder som gjennomskjæres av offentlig vei.</article></article><article class="legalArticle" data-lovdata-URL="LTII/forskrift/1995-06-07-542/§6-2" data-name="§6-2" data-partID="§6-2" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>.</h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Politiet kan bestemme at hund som kan forulempe mennesker eller dyr på offentlig sted, skal holdes i bånd.</article></article><article class="legalArticle" data-lovdata-URL="LTII/forskrift/1995-06-07-542/§6-3" data-name="§6-3" data-partID="§6-3" data-absoluteaddress="/kapittel/6/paragraf/3/" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>.</h3><article class="legalP" data-absoluteaddress="/kapittel/6/paragraf/3/ledd/1/" id="kapittel-6-paragraf-3-ledd-1">Politiet kan ta i forvaring hund som går løs i strid med bestemmelsen i § 6-2. Unnlater den som eier eller besitter hunden å hente hunden innen 3 dager etter at han/hun er varslet personlig eller ved kunngjøring i pressen, kan politiet selge eller avlive hunden.</article></article></section><section class="section" data-name="kap7" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1995-06-07-542/KAPITTEL_7" data-partID="k7"><h2>Kap. 7 Offentlige forestillinger</h2><article class="legalArticle" data-lovdata-URL="LTII/forskrift/1995-06-07-542/§7-1" data-name="§7-1" data-partID="§7-1" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Uten tillatelse av politiet må ingen:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/7/paragraf/1/ledd/1/punkt/1/" id="kapittel-7-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/7/paragraf/1/ledd/1/punkt/1/ledd/1/" id="kapittel-7-paragraf-1-ledd-1-punkt-1-ledd-1">Holde forestilling som nevnt i § 1 i lov av 22. mai 1875.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/7/paragraf/1/ledd/1/punkt/2/" id="kapittel-7-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/7/paragraf/1/ledd/1/punkt/2/ledd/1/" id="kapittel-7-paragraf-1-ledd-1-punkt-2-ledd-1">Holde annen offentlig forestilling eller forevisning som nevnt i § 4 i lov av 22. mai 1875.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/7/paragraf/1/ledd/1/punkt/3/" id="kapittel-7-paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/7/paragraf/1/ledd/1/punkt/3/ledd/1/" id="kapittel-7-paragraf-1-ledd-1-punkt-3-ledd-1">Som næring holde offentlig dans drive tivoli, skytebane e.l.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/7/paragraf/1/ledd/1/punkt/4/" id="kapittel-7-paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/7/paragraf/1/ledd/1/punkt/4/ledd/1/" id="kapittel-7-paragraf-1-ledd-1-punkt-4-ledd-1">Arrangere sammenkomst med dans eller annen sammenkomst av selskapelig eller underholdende art, med adgang for en ubestemt krets av personer.</article></article></li></ul></article></article><article class="legalArticle" data-lovdata-URL="LTII/forskrift/1995-06-07-542/§7-2" data-name="§7-2" data-partID="§7-2" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>.</h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Den som vil arrangere forestilling m.v. som nevnt i § 7-1 skal i god tid på forhånd sende søknad til politiet med opplysninger om tid og sted for forestillingen m.v. og hvem som er den ansvarlige. Politiet kan fastsette vilkår for tillatelsen.</article><article class="legalP" data-absoluteaddress="/kapittel/7/paragraf/2/ledd/2/" id="kapittel-7-paragraf-2-ledd-2">Arrangøren må etterkomme de pålegg som politiet gir for å holde ro og orden og trygge publikums sikkerhet.</article><article class="legalP" data-absoluteaddress="/kapittel/7/paragraf/2/ledd/3/" id="kapittel-7-paragraf-2-ledd-3">Forestillingen må ikke finne sted mellom kl. 01.00 og 08.00. Politiet kan i spesielle tilfelle gjøre unntak fra dette.</article></article><article class="legalArticle" data-lovdata-URL="LTII/forskrift/1995-06-07-542/§7-3" data-name="§7-3" data-partID="§7-3" data-absoluteaddress="/kapittel/7/paragraf/3/" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>.</h3><article class="legalP" data-absoluteaddress="/kapittel/7/paragraf/3/ledd/1/" id="kapittel-7-paragraf-3-ledd-1">Ved forestillinger skal publikum oppføre seg etter vanlig skikk og bruk. Ingen må ved støy eller på annen måte hindre eller avbryte forestillingen m.v. eller forstyrre andre tilstedeværende. Berusede personer må ikke gis adgang til offentlige forestillinger m.v. Publikum skal etterkomme de henstillinger arrangøren gir for å holde alminnelig ro og orden.</article></article></section><section class="section" data-name="kap8" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1995-06-07-542/KAPITTEL_8" data-partID="k8"><h2>Kap. 8 Barn</h2><article class="legalArticle" data-lovdata-URL="LTII/forskrift/1995-06-07-542/§8-1" data-name="§8-1" data-partID="§8-1" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>.</h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Barn under 15 år har ikke adgang til offentlige dansetilstelninger. Sammenkomster for skoleelever med bl.a. dans under tilsyn av voksne personer, er unntatt fra aldersgrensebestemmelsene. Slike arrangementer må være slutt senest kl. 23.00.</article></article><article class="legalArticle" data-lovdata-URL="LTII/forskrift/1995-06-07-542/§8-2" data-name="§8-2" data-partID="§8-2" data-absoluteaddress="/kapittel/8/paragraf/2/" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>.</h3><article class="legalP" data-absoluteaddress="/kapittel/8/paragraf/2/ledd/1/" id="kapittel-8-paragraf-2-ledd-1">Barn under 14 år som på egenhånd streifer om på offentlig sted etter kl. 23.00 kan politiet bringe eller vise hjem.</article></article></section><section class="section" data-name="kap9" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1995-06-07-542/KAPITTEL_9" data-partID="k9"><h2>Kap. 9 Forskjellige bestemmelser</h2><article class="legalArticle" data-lovdata-URL="LTII/forskrift/1995-06-07-542/§9-1" data-name="§9-1" data-partID="§9-1" data-absoluteaddress="/kapittel/9/paragraf/1/" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>.</h3><article class="legalP" data-absoluteaddress="/kapittel/9/paragraf/1/ledd/1/" id="kapittel-9-paragraf-1-ledd-1">Unnlater noen å utføre noe han etter denne vedtekt har plikt til, kan politiet la det utføre på hans vegne og bekostning, eller sørge for at det nødvendige blir gjort for å hindre at forsømmelsen volder skade eller ulempe for andre.</article><article class="legalP" data-absoluteaddress="/kapittel/9/paragraf/1/ledd/2/" id="kapittel-9-paragraf-1-ledd-2">Politiet kan også hindre eller stanse handlinger som er forbudt etter denne vedtekt eller rydde av veien ulemper som skyldes at noen har forbrudt seg mot vedtekten.</article></article><article class="legalArticle" data-lovdata-URL="LTII/forskrift/1995-06-07-542/§9-2" data-name="§9-2" data-partID="§9-2" data-absoluteaddress="/kapittel/9/paragraf/2/" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>.</h3><article class="legalP" data-absoluteaddress="/kapittel/9/paragraf/2/ledd/1/" id="kapittel-9-paragraf-2-ledd-1">Overtredelse av denne vedtekt eller pålegg gitt i medhold av denne vedtekt straffes etter straffelovens § 339 nr. 2 hvis ikke andre straffebestemmelser kommer til anvendelse.</article></article><article class="legalArticle" data-lovdata-URL="LTII/forskrift/1995-06-07-542/§9-3" data-name="§9-3" data-partID="§9-3" data-absoluteaddress="/kapittel/9/paragraf/3/" id="kapittel-9-paragraf-3"><h3 class="legalArticleHeader"><span class="legalArticleValue">§ 9-3</span>.</h3><article class="legalP" data-absoluteaddress="/kapittel/9/paragraf/3/ledd/1/" id="kapittel-9-paragraf-3-ledd-1">Denne vedtekt trer i kraft 1 måned etter at den er stadfestet av Justisdepartementet.</article><article class="legalP" data-absoluteaddress="/kapittel/9/paragraf/3/ledd/2/" id="kapittel-9-paragraf-3-ledd-2">Fra samme tid oppheves forskrift av 14. desember 1933 nr. 3100 om politivedtekt, Roan kommune.</article></article></section></main></body></html>