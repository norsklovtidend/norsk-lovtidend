<!DOCTYPE html><html lang="no"><head><title>Forskrift om endring av forskrift om utvisning av ved av lauvskog til husbehov, Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:09</dd><dt class="legacyID">Datokode</dt><dd class="legacyID">FOR-1995-09-20-1205</dd><dt class="dokid">DokumentID</dt><dd class="dokid">LTII/forskrift/1995-09-20-1205</dd><dt class="ministry">Departement</dt><dd class="ministry"><ul><li>JB</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 9</dd><dt class="dateInForce">I kraft fra</dt><dd class="dateInForce">1996-10-27</dd><dt class="appliesTo">Gjelder for</dt><dd class="appliesTo">Finnmark</dd><dt class="basedOn">Hjemmel</dt><dd class="basedOn"><ul><li>lov/1965-03-12/§4</li></ul></dd><dt class="dateOfPublication">Kunngjort</dt><dd class="dateOfPublication">1996-09-27</dd><dt class="titleShort">Korttittel</dt><dd class="titleShort">Endr. utvisning av ved til husbehov, Finnmark</dd><dt class="title">Tittel</dt><dd class="title">Forskrift om endring av forskrift om utvisning av ved av lauvskog til husbehov, Finnmark.</dd><dt class="miscInformation">Annet om dokumentet</dt><dd class="miscInformation">Fastsatt av Statskog SF 20. september 1995 med hjemmel i lov av 12. mars 1965 om statens umatrikulerte grunn i Finnmark § 4 og kgl.res. av 15. juli 1966 § 8.</dd><dt class="refid">RefID</dt><dd class="refid">forskrift/1995-09-20-1205</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om utvisning av ved av lauvskog til husbehov, Finnmark.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTII/forskrift/1995-09-20-1205" id="dokument"><h1>Forskrift om endring av forskrift om utvisning av ved av lauvskog til husbehov, Finnmark.</h1><article class="legalP" data-absoluteaddress="/ledd/1/" id="ledd-1">Forskriften ble vedtatt 1. januar 1968, men er ikke tidligere kunngjort. Forskriften lyder etter endringen:</article><article class="legalArticle" data-lovdata-URL="LTII/forskrift/1995-09-20-1205/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med unntak av det som framgår av § 2 er all hogst og bruk av skog og trær på statens grunn forbudt uten etter utvisning eller spesiell tillatelse av Statskog. Dette gjelder både friske og tørre trær. Bestemmelsen gjelder også på grunn som er bortfestet til private og hvor skogen fortsatt er statens eiendom.</article></article><article class="legalArticle" data-lovdata-URL="LTII/forskrift/1995-09-20-1205/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For utøvere av reindriftsnæringen gjelder bestemmelsene som er gitt i reindriftsloven om retten til bruk av trevirke fra offentlige skoger.</article></article><article class="legalArticle" data-lovdata-URL="LTII/forskrift/1995-09-20-1205/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Retten til gratis utvisning av lauvskog gjelder bare virke som skal brukes til ved. Gagnvirke av lauvtrær til gjerdestolper, hesjestaur m.v. må kjøpes på vanlig måte.</article></article><article class="legalArticle" data-lovdata-URL="LTII/forskrift/1995-09-20-1205/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Virke som blir utvist i medhold av disse reglene kan ikke av den som får utvist virket overdras eller selges til andre.</article></article><article class="legalArticle" data-lovdata-URL="LTII/forskrift/1995-09-20-1205/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Når hensynet til skogen tilsier det, kan Statskog begrense det kvantum som skal utvises, eventuelt frede skogen mot videre utvisning for kortere eller lengre tid.</article></article><article class="legalArticle" data-lovdata-URL="LTII/forskrift/1995-09-20-1205/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Utvisningen av ved til husbehov i henhold til jordsalgslovens § 4 foretas av Statskog til tider som fastsettes etter nærmere kunngjøring.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Krav om utvisning må være framsatt for Statskog innen den frist som blir bekjentgjort. Utvisning skal normalt foretas om høsten, men Statskog kan gjøre unntak fra dette når det ansees ønskelig. Under utvisningen skal det utstedes utvisningssedler som også skal underskrives av den som mottar utvisningen.</article></article><article class="legalArticle" data-lovdata-URL="LTII/forskrift/1995-09-20-1205/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Statskog bestemmer hvor utvisningen det enkelte år skal legges, og hvordan oppmerkingen av de enkelte teiger skal utføres. Drift og opprydding av de utviste teigene skal foregå på den måte som Statskog i de enkelte tilfelle bestemmer. Fellingen skal utføres med lavest mulig stubbe og hele den delen av trærne som er nyttbar til ved, også topp og øvre greiner skal nyttiggjøres.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Det utviste virket skal være framdrevet senest 1 år etter at utvisning ble foretatt. I spesielle tilfelle kan Statskog gjøre unntak fra denne bestemmelsen. Ny utvisning kan nektes inntil tidligere utvist virke er framdrevet.</article></article><article class="legalArticle" data-lovdata-URL="LTII/forskrift/1995-09-20-1205/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Under hogst og framdrift må all unødig skade på gjenstående skog og foryngelse unngås. Uten særskilt tillatelse er bark- og neverflekking forbudt.</article></article><article class="legalArticle" data-lovdata-URL="LTII/forskrift/1995-09-20-1205/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelse av disse reglene og av bestemmelser gitt av Statskog i medhold av reglene kan straffes med bøter. Statskog kan forlange at skade som følge av uaktsomhet og forsett blir erstattet, og kan kreve ulovlig drevet virke beslaglagt.</article></article></main></body></html>