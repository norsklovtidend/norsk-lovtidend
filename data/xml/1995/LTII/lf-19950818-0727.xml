<!DOCTYPE html><html lang="no"><head><title>Forskrift om fartsbegrensninger i sjøen i Eigersund havnedistrikt, Eigersund kommune, Rogaland, Sjøkart nr. 13 og 467.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:20</dd><dt class="legacyID">Datokode</dt><dd class="legacyID">FOR-1995-08-18-727</dd><dt class="dokid">DokumentID</dt><dd class="dokid">LTII/forskrift/1995-08-18-727</dd><dt class="ministry">Departement</dt><dd class="ministry"><ul><li>SJ</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 8</dd><dt class="dateInForce">I kraft fra</dt><dd class="dateInForce">1995-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1965-08-31-3103</li></ul></dd><dt class="appliesTo">Gjelder for</dt><dd class="appliesTo">Eigersund kommune, Rogaland.</dd><dt class="basedOn">Hjemmel</dt><dd class="basedOn"><ul><li>lov/1984-06-08-51/§6</li><li>lov/1984-06-08-51/§7</li><li>forskrift/1988-12-30-1182/§3</li></ul></dd><dt class="dateOfPublication">Kunngjort</dt><dd class="dateOfPublication">1995-09-08</dd><dt class="titleShort">Korttittel</dt><dd class="titleShort">Forskrift om fartsbegrensning i sjøen, Eigersund</dd><dt class="title">Tittel</dt><dd class="title">Forskrift om fartsbegrensninger i sjøen i Eigersund havnedistrikt, Eigersund kommune, Rogaland, Sjøkart nr. 13 og 467.</dd><dt class="miscInformation">Annet om dokumentet</dt><dd class="miscInformation">Fastsatt av Eigersund kommunestyre 12. juni 1995 med hjemmel i lov av 8. juni 1984 nr. 51 om havner og farvann m.v. § 6 annet ledd og § 7 annet og tredje ledd og forskrift av 30. desember 1988 nr. 1182 om fartsbegrensninger i sjøen § 3 første ledd. Stadfestet av Kystdirektoratet 18. august 1995.</dd><dt class="refid">RefID</dt><dd class="refid">forskrift/1995-08-18-727</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fartsbegrensninger i sjøen i Eigersund havnedistrikt, Eigersund kommune, Rogaland, Sjøkart nr. 13 og 467.<ul class="tocSubUl"><li>§ 1. Forskriftens anvendelse</li><li>§ 2. Generell fartsbegrensning</li><li>§ 3. Fartsbegrensning innenfor havnedistriktet Egersund havn og Vågen</li><li>§ 4. Sakte fart bestemmelser innenfor havnedistriktet</li><li>§ 5. Unntaksbestemmelse</li><li>§ 6. Dispensasjon</li><li>§ 7. Staffebestemmelse</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1995-08-18-727" id="dokument"><h1>Forskrift om fartsbegrensninger i sjøen i Eigersund havnedistrikt, Eigersund kommune, Rogaland, Sjøkart nr. 13 og 467.</h1><article class="legalArticle" data-lovdata-URL="LTII/forskrift/1995-08-18-727/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens anvendelse</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften gjelder for fartøyer, som definert i havne- og farvannslovens § 3, uansett størrelse eller framdriftsmiddel, herunder sjøfly på vannet, innenfor Eigersund havnedistrikt ellers og vassdrag så langt de er farbare med fartøy fra sjøen.</article></article><article class="legalArticle" data-lovdata-URL="LTII/forskrift/1995-08-18-727/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generell fartsbegrensning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fartøyer skal utvise forsiktighet og avpasse farten etter fartøyets størrelse, konstruksjon, manøvreringsevne og farvannsforholdene, slik at det ikke ved bølgeslag eller på annen måte oppstår skade eller fare for skade for andre fartøyer, farvannets strandlinjer, kaier, akvakulturanlegg, badende, eller omgivelsene forøvrig.</article></article><article class="legalArticle" data-lovdata-URL="LTII/forskrift/1995-08-18-727/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fartsbegrensning innenfor havnedistriktet Egersund havn og Vågen</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">5 – fem knop er største tillatte hastighet for fartøyer under fart innen for sjøområdet Egersund havn og Vågen (indre havn) begrenset i nord av nordsiden av Eigerøy bro og i syd av en rettvisende øst-vest linje trukket gjennom Sprengsodden.</article></article><article class="legalArticle" data-lovdata-URL="LTII/forskrift/1995-08-18-727/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sakte fart bestemmelser innenfor havnedistriktet</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">På strekningen mellom Grunnsundholmen til nordsiden av Eigerøy bro Nordre Sundet (Nyleia) gjelder sakte fart bestemmelse (merket med «SAKTE FART» skilt).</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">På strekningen mellom Råshagen og Sprengsodden gjelder sakte fart bestemmelse (merket med «SAKTE FART» skilt).</article></article></li></ul></article><article class="legalArticle" data-lovdata-URL="LTII/forskrift/1995-08-18-727/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntaksbestemmelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fartsbegrensninger gjelder ikke for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">forsvarets, politiets, tollvesenets og brannvesenets fartøyer, samt losfartøyer og ambulansefartøyer,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">fartøyer med lege ombord,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">fartøyer i sjøredningstjenesten,</article></article></li></ul><p class="leddfortsettelse">hvor overskridelse av fartsbegrensningene er nødvendig for å få utført utrykningen eller oppdraget.</p></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fartøyer som nevnt i første ledd, skal om mulig vise varsellys eller på annen måte varsle om utrykningen eller oppdraget.</article></article><article class="legalArticle" data-lovdata-URL="LTII/forskrift/1995-08-18-727/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Innenfor Eigersund havnedistrikt kan havnestyret gi dispensasjon fra denne forskrift. Dispensasjon kan bare skje etter begrunnet søknad. Dispensasjon skal videre bare skje i særlige tilfeller og det skal legges vekt på at det ikke oppstår slik skade eller fare for skade som beskrevet i § 2.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Dispensasjonen skal gjøres tidsbegrenset.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Innvilgelse eller avslag på søknad om dispensasjon kan påklages.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Kystdirektoratet er klageinstans.</article></article><article class="legalArticle" data-lovdata-URL="LTII/forskrift/1995-08-18-727/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Staffebestemmelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forsettlig eller uaktsom overtredelse av forskriften her straffes med bøter etter § 28 i lov om havner og farvann av 8. juni 1984 nr. 51 for såvidt overtredelsen ikke rammes av strengere straffebestemmelse.</article></article><article class="legalArticle" data-lovdata-URL="LTII/forskrift/1995-08-18-727/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft 1. oktober 1995. Fra samme dato oppheves forskrift av 31. august 1965 nr. 3103 om innskrenket fart i Nordre sund i Eigersund.</article></article></main></body></html>