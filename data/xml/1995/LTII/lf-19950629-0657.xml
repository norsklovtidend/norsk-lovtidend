<!DOCTYPE html><html lang="no"><head><title>Forskrift for ferdsel med motorfartøy på vassdrag, Snåsa kommune, Nord-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:04</dd><dt class="legacyID">Datokode</dt><dd class="legacyID">FOR-1995-06-29-657</dd><dt class="dokid">DokumentID</dt><dd class="dokid">LTII/forskrift/1995-06-29-657</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 7</dd><dt class="dateInForce">I kraft fra</dt><dd class="dateInForce">1995-09-11</dd><dt class="appliesTo">Gjelder for</dt><dd class="appliesTo">Snåsa kommune, Nord-Trøndelag.</dd><dt class="basedOn">Hjemmel</dt><dd class="basedOn"><ul><li>lov/1977-06-10-82/§4</li><li>lov/1977-06-10-82/§5</li></ul></dd><dt class="dateOfPublication">Kunngjort</dt><dd class="dateOfPublication">1995-08-11</dd><dt class="titleShort">Korttittel</dt><dd class="titleShort">Forskrift for ferdsel på vassdrag, Snåsa</dd><dt class="title">Tittel</dt><dd class="title">Forskrift for ferdsel med motorfartøy på vassdrag, Snåsa kommune, Nord-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av Snåsa kommunestyre 29. juni 1995 med hjemmel i lov av 10. juni 1977 nr. 82 om motorferdsel i utmark og vassdrag § 4 tredje ledd og § 5 første ledd bokstav b.</dd><dt class="refid">RefID</dt><dd class="refid">forskrift/1995-06-29-657</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for ferdsel med motorfartøy på vassdrag, Snåsa kommune, Nord-Trøndelag.<ul class="tocSubUl"><li>1.0.0. Ferdsel med motorfartøy på Snåsavatnet</li><li>Formål</li><li>1.1.1. Hastighetsbegrensning</li><li>1.2.0. Aktsomhetskrav</li><li>1.3.0. Forbud mot motorisert ferdsel</li><li>1.4.0. Spesielle bestemmelser for Klingsundet naturreservat</li><li>2.0.0. Ferdsel med motorfartøy på vassdrag i Snåsa kommune, med unntak av Snåsavatnet</li><li>2.1.0. Transport av felt storvilt</li><li>2.2.0. Spesielle bestemmelser for oppsitterne på fjellgårdene</li><li>2.3.0. Begrensing i motorstørrelse</li></ul></li></ul></dd></dl></header><main class="documentBody" data-lovdata-URL="LTII/forskrift/1995-06-29-657" id="dokument"><h1>Forskrift for ferdsel med motorfartøy på vassdrag, Snåsa kommune, Nord-Trøndelag.</h1><section class="section" data-name="kap1.0.0" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-06-29-657/KAPITTEL_1" data-partID="k1"><h2>1.0.0. Ferdsel med motorfartøy på Snåsavatnet</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Bestemmelser gitt i henhold til motorferdselslovens § 4 tredje ledd.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Bestemmelsene er felles for Steinkjer og Snåsa kommuner og gjelder for Snåsavatnet og de nedre delene av tilløpselvene Jørstadelva (fra utløpet og opp til Klevfossen) og Grana (fra utløpet og opp til Grana bru).</article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-06-29-657/KAPITTEL_2" data-partID="k2"><h2>Formål</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Formålet med forskriften er først og fremst å ta vare på naturmiljøet i og rundt Snåsavatnet.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Ferdsel med motorfartøy på Snåsavatnet skal styres mot en bruk som er forenlig med ønsket om å bevare Snåsavassdraget som et reint og attraktivt vassdrag. Viktig her er hensynet til at vassdraget nedenfor Snåsavatnet er en viktig drikkevannskilde.</article></section><section class="section" data-name="kap1.1.1" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1995-06-29-657/KAPITTEL_3" data-partID="k3"><h2>1.1.1. Hastighetsbegrensning</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Høyeste tillatte hastighet for motordrevne fartøyer i Snåsavatnet er 20 knop. Innenfor en avstand av 100 meter fra land, øyer og holmer er høyeste tillatte hastighet 5 knop.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Inn- og uttauing av vannskikjørere er unntatt fra hastighetsbegrensningen i 100-meter-sonen.</article></section><section class="section" data-name="kap1.2.0" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1995-06-29-657/KAPITTEL_4" data-partID="k4"><h2>1.2.0. Aktsomhetskrav</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Fører av fartøy skal utvise forsiktighet og avpasse farten etter farvannet og etter fartøyets størrelse, konstruksjon og manøvreringsevne, slik at det ikke oppstår skade eller fare for skade på personer, andre fartøy, strandlinje, tekniske installasjoner ved land eller omgivelsene forøvrig.</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Uten tillatelse fra foresatte og under tilsyn av tilsynsfører kan ingen under 16 år føre båt med motor som kan oppnå større fart enn 10 knop (18.5 km/t), har motorer med større ytelse enn 10 HK eller har større lengde enn 8 meter. Tilsynsfører må hele tiden ha mulighet til å kontrollere og instruere vedkommende.</article></section><section class="section" data-name="kap1.3.0" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1995-06-29-657/KAPITTEL_5" data-partID="k5"><h2>1.3.0. Forbud mot motorisert ferdsel</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Ved offentlige badeplasser og friområder merket med merkebøyer, er ferdsel med motordrevne fartøy innenfor disse bøyene forbudt.</article></section><section class="section" data-name="kap1.4.0" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1995-06-29-657/KAPITTEL_6" data-partID="k6"><h2>1.4.0. Spesielle bestemmelser for Klingsundet naturreservat</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">I henhold til fredningsbestemmelsene for Klingsundet naturreservat er motorisert ferdsel i naturreservatet forbudt. Unntatt fra forbudet er bruk av motorbåt i forbindelse med utøvelse av lovlig fiske og ved gjennomfart innen midtsonen. Høyeste tillatte hastighet er 5 knop.</article></section><section class="section" data-name="kap2.0.0" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1995-06-29-657/KAPITTEL_7" data-partID="k7"><h2>2.0.0. Ferdsel med motorfartøy på vassdrag i Snåsa kommune, med unntak av Snåsavatnet</h2></section><section class="section" data-name="kap2.1.0" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1995-06-29-657/KAPITTEL_8" data-partID="k8"><h2>2.1.0. Transport av felt storvilt</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">I medhold av motorferdselslovens § 5 bokstav b tillates båt drevet med motor brukt til transport av felt elg.</article></section><section class="section" data-name="kap2.2.0" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1995-06-29-657/KAPITTEL_9" data-partID="k9"><h2>2.2.0. Spesielle bestemmelser for oppsitterne på fjellgårdene</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">I medhold av motorferdselslovens § 5 bokstav b gis oppsitterne på fjellgårdene Gjevsjø, Holden, Gaundal og Gressåmoen tillatelse til å nytte båter drevet med motor i forbindelse med jakt, fangst, fiske og turisme på sine eiendommer når det utøves i næringsøyemed.</article></section><section class="section" data-name="kap2.3.0" data-section-type="default" data-absoluteaddress="/kapittel/10/" id="kapittel-10" data-lovdata-URL="LTII/forskrift/1995-06-29-657/KAPITTEL_10" data-partID="k10"><h2>2.3.0. Begrensing i motorstørrelse</h2><article class="legalP" data-absoluteaddress="/kapittel/10/ledd/1/" id="kapittel-10-ledd-1">I medhold av motorferdselslovens § 4 tredje ledd gis følgende bestemmelse: Båt drevet med inntil 10 HK motor kan nyttes på disse vatn: Bangsjøene, Gjevsjøen, Holden, Grønningen, Store Øydingen, Skjækervatnet, Andorsjøen, Langvatnet i Gaundal og Gjevsjø statsalmenning. Begrensningen gjelder ikke for oppsitterne på Gjevsjøgårdene for trafikk på Gjevsjøen.</article></section></main></body></html>