<!DOCTYPE html><html lang="no"><head><title>Forskrift om salg fra torv og andre offentlige steder m.v., Harstad kommune, Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:01</dd><dt class="legacyID">Datokode</dt><dd class="legacyID">FOR-1995-10-06-846</dd><dt class="dokid">DokumentID</dt><dd class="dokid">LTII/forskrift/1995-10-06-846</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 10</dd><dt class="dateInForce">I kraft fra</dt><dd class="dateInForce">1995-11-06</dd><dt class="appliesTo">Gjelder for</dt><dd class="appliesTo">Harstad kommune, Troms.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1995-11-10</dd><dt class="titleShort">Korttittel</dt><dd class="titleShort">Forskrift om salg fra offentlig sted, Harstad</dd><dt class="title">Tittel</dt><dd class="title">Forskrift om salg fra torv og andre offentlige steder m.v., Harstad kommune, Troms.</dd><dt class="miscInformation">Annet om dokumentet</dt><dd class="miscInformation">Fastsatt av Harstad kommunestyre 16. august 1995 med hjemmel i lov av 6. juni 1980 nr. 21 om handelsvirksomhet § 3-2, femte ledd. Stadfestet av fylkesmannen i Troms 6. oktober 1995.</dd><dt class="refid">RefID</dt><dd class="refid">forskrift/1995-10-06-846</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om salg fra torv og andre offentlige steder m.v., Harstad kommune, Troms.<ul class="tocSubUl"><li>A. Torvhandel<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li><li>B. Salg fra offentlige steder, portrom og annen privat grunn m.v.<ul class="tocSubUl"><li>§ 9.</li><li>§ 10.</li></ul></li><li>C. Salg fra automater<ul class="tocSubUl"><li>§ 11.</li></ul></li><li>D. Andre forhold<ul class="tocSubUl"><li>§ 12.</li><li>§ 13.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1995-10-06-846" id="dokument"><h1>Forskrift om salg fra torv og andre offentlige steder m.v., Harstad kommune, Troms.</h1><section class="section" data-name="kapA" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-10-06-846/KAPITTEL_1" data-partID="k1"><h2>A. Torvhandel</h2><article class="legalArticle" data-lovdata-URL="LTII/forskrift/1995-10-06-846/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Av plasshensyn skal torvhandel forbeholdes de tradisjonelle torgsalgsprodukter dvs: produkter i sin naturlige form fra jord-, skog- og hagebruk, ville urter, bær, blomster og lignende produkter, husflidprodukter, lettere bijouteri/uedle smykker, tegninger, malerier, reproduksjoner, musikkassetter og varer tilvirket ved egen hjemmeindustri.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Torgsalg med dagligvarer er ikke tillatt. Sopp kan kun selges etter kontroll ved offentlig soppkontroll.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Ved plassmangel på torv har omsetning av varer fra jord-, skog- og hagebruk fortrinnsrett til plass der.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Handelsvirksomhet med andre varer enn de som er nevnt foran, kan tillates dersom spesielle forhold tilsier det.</article></article><article class="legalArticle" data-lovdata-URL="LTII/forskrift/1995-10-06-846/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Salgstidene, unntatt for pølsevogner, er de samme som til enhver tid følger av Harstad kommunes lukningsvedtekter.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">For torv og andre offentlige områder kan det fastsettes kortere salgstider av hensyn til renhold o.l.</article></article><article class="legalArticle" data-lovdata-URL="LTII/forskrift/1995-10-06-846/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">All handel med frukt, bær, grønnsaker og varer tilvirket ved egen hjemmeindustri er underlagt de bestemmelser om hygiene og renslighet m.m. som til enhver tid blir fastsatt av helsemyndighetene.</article></article><article class="legalArticle" data-lovdata-URL="LTII/forskrift/1995-10-06-846/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Det er ikke tillatt at biler eller tilhengere benyttes som salgsbod eller lagringsplass. Hovedregelen kan fravikes ved spesielle anledninger, eks. Festspilluken.</article></article><article class="legalArticle" data-lovdata-URL="LTII/forskrift/1995-10-06-846/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Salg av fisk skjer på områder som administreres av havnekontoret og omfattes ikke av en felles kommunal administrering av torvhandelen.</article></article><article class="legalArticle" data-lovdata-URL="LTII/forskrift/1995-10-06-846/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Alle som vil nytte torv eller annen offentlig salgsplass, må ha samtykke til det fra Harstad kommune. Harstad formannskap avgjør til enhver tid hvem som skal utøve denne myndighet.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Hver handler kan tildeles maksimalt to felter. De som driver salg som nevnt i § 1 må rette seg etter de pålegg som politiet gir av hensyn til den alminnelige orden og etter de påbud som blir gitt av de lokale helsemyndigheter. De som ikke retter seg etter gitt påbud og pålegg, kan politiet vise bort.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">De handlende skal sørge for renhold på stedet i salgstiden og må sørge for at omgivelsene ikke skjemmes eller tilsøles av virksomheten. Det er ikke tillatt å oppbevare gjenstander på salgsområdet utenom salgstidene. Avfall skal medbringes når plassen forlates og ryddes.</article></article><article class="legalArticle" data-lovdata-URL="LTII/forskrift/1995-10-06-846/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Ved ervervsmessig salg skal det betales leie for kommunal grunn som benyttes.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Leiesatsene fastsettes av formannskapet og gjelder for ett år av gangen.</article></article><article class="legalArticle" data-lovdata-URL="LTII/forskrift/1995-10-06-846/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Ingen på ta i bruk kommunal eiendom til salg, utlodning, demonstrasjon o.l. uten å være tildelt plass.</article></article></section><section class="section" data-name="kapB" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-10-06-846/KAPITTEL_2" data-partID="k2"><h2>B. Salg fra offentlige steder, portrom og annen privat grunn m.v.</h2><article class="legalArticle" data-lovdata-URL="LTII/forskrift/1995-10-06-846/§9" data-name="§9" data-partID="§9" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Kommunen skal føre tilsyn med alt salg fra tomter og annen privat grunn og innganger til sådanne utenom fast utsalgssted. I tillegg gjelder det kommunale tilsyn salg fra portrom og innganger til bygninger når disse står i umiddelbar eller fri forbindelse med alminnelig beferdet strøk.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">I forbindelse med offentlige høytidsdager m.v. kan kommunalt oppnevnte arrangementkomiteer av formannskapet gis adgang til å prioritere lokale interesseforeninger/lokalt næringsliv når det gjelder inntektsgivende arrangementer og streifsalg (av bl.a. ballonger o.l.).</article></article><article class="legalArticle" data-lovdata-URL="LTII/forskrift/1995-10-06-846/§10" data-name="§10" data-partID="§10" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">For pølsevogner og salg fra portrom og innganger gjelder disse bestemmelsene:<ul class="defaultList"><li data-li-identifier="I." data-name="I."><article class="listArticle" data-absoluteaddress="/kapittel/2/paragraf/2/ledd/1/punkt/1/" id="kapittel-2-paragraf-2-ledd-1-punkt-1"><span class="data-originalId">I.</span><article class="legalP" data-absoluteaddress="/kapittel/2/paragraf/2/ledd/1/punkt/1/ledd/1/" id="kapittel-2-paragraf-2-ledd-1-punkt-1-ledd-1">Salgstidene er alle dager fra kl. 1700. Natt til søndag lukkes kl. 0300, øvrige dager kl. 0300. På St. Hansaften og nyttårsaften kan holdes åpent til kl. 0300 påfølgende dag.</article></article></li><li data-li-identifier="II." data-name="II."><article class="listArticle" data-absoluteaddress="/kapittel/2/paragraf/2/ledd/1/punkt/2/" id="kapittel-2-paragraf-2-ledd-1-punkt-2"><span class="data-originalId">II.</span><article class="legalP" data-absoluteaddress="/kapittel/2/paragraf/2/ledd/1/punkt/2/ledd/1/" id="kapittel-2-paragraf-2-ledd-1-punkt-2-ledd-1">1. og 17. mai er salgstiden fra kl. 0700 til kl. 0300 den følgende dag.</article></article></li><li data-li-identifier="III." data-name="III."><article class="listArticle" data-absoluteaddress="/kapittel/2/paragraf/2/ledd/1/punkt/3/" id="kapittel-2-paragraf-2-ledd-1-punkt-3"><span class="data-originalId">III.</span><article class="legalP" data-absoluteaddress="/kapittel/2/paragraf/2/ledd/1/punkt/3/ledd/1/" id="kapittel-2-paragraf-2-ledd-1-punkt-3-ledd-1">1. nyttårsdag, langfredag, påskeaften, 1. påskedag, pinseaften, julaften og 1. juledag holdes stengt.</article></article></li></ul></article></article></section><section class="section" data-name="kapC" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1995-10-06-846/KAPITTEL_3" data-partID="k3"><h2>C. Salg fra automater</h2><article class="legalArticle" data-lovdata-URL="LTII/forskrift/1995-10-06-846/§11" data-name="§11" data-partID="§11" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Uten særskilt tillatelse fra politiet kan salg fra automat ikke foregå på steder som nevnt i §§ 1, 7 og 9.</article></article></section><section class="section" data-name="kapD" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1995-10-06-846/KAPITTEL_4" data-partID="k4"><h2>D. Andre forhold</h2><article class="legalArticle" data-lovdata-URL="LTII/forskrift/1995-10-06-846/§12" data-name="§12" data-partID="§12" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">For handel utenom fast utsalgssted i Harstad kommune som ikke reguleres av disse forskriftene, gjelder lov av 6. juni 1980 nr. 21 om handel.</article></article><article class="legalArticle" data-lovdata-URL="LTII/forskrift/1995-10-06-846/§13" data-name="§13" data-partID="§13" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Ved fylkesmannens stadfestelse av disse forskriftene oppheves følgende lokale vedtekter:<ul class="defaultList"><li data-li-identifier="I." data-name="I."><article class="listArticle" data-absoluteaddress="/kapittel/4/paragraf/2/ledd/1/punkt/1/" id="kapittel-4-paragraf-2-ledd-1-punkt-1"><span class="data-originalId">I.</span><article class="legalP" data-absoluteaddress="/kapittel/4/paragraf/2/ledd/1/punkt/1/ledd/1/" id="kapittel-4-paragraf-2-ledd-1-punkt-1-ledd-1">Vedtekt av 27. april 1956 for torghandel i Harstad.</article></article></li><li data-li-identifier="II." data-name="II."><article class="listArticle" data-absoluteaddress="/kapittel/4/paragraf/2/ledd/1/punkt/2/" id="kapittel-4-paragraf-2-ledd-1-punkt-2"><span class="data-originalId">II.</span><article class="legalP" data-absoluteaddress="/kapittel/4/paragraf/2/ledd/1/punkt/2/ledd/1/" id="kapittel-4-paragraf-2-ledd-1-punkt-2-ledd-1">Lukningsvedtekter av 28. februar 1967 for salg fra offentlige steder, portrom og annen privat grunn m.v. og fra automat i Harstad.</article></article></li></ul></article></article></section></main></body></html>