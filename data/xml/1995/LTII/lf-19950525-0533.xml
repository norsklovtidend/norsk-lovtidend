<!DOCTYPE html><html lang="no"><head><title>Forskrift om femårig forsøksordning med kvotefri jakt på rådyr i henhold til driftsplan for rådyr for spesielt godkjente områder, Namsos, Stjørdal, Levanger, Verdal, Fosnes, Vikna, Nærøy og Leka kommuner, Nord-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:11</dd><dt class="legacyID">Datokode</dt><dd class="legacyID">FOR-1995-05-25-533</dd><dt class="dokid">DokumentID</dt><dd class="dokid">LTII/forskrift/1995-05-25-533</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 6</dd><dt class="dateInForce">I kraft fra</dt><dd class="dateInForce">1995-05-25</dd><dt class="appliesTo">Gjelder for</dt><dd class="appliesTo">Namsos, Stjørdal, Levanger, Verdal, Fosnes, Vikna, Nærøy og Leka kommuner, Nord-Trøndelag.</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§16</li></ul></dd><dt class="dateOfPublication">Kunngjort</dt><dd class="dateOfPublication">1995-06-29</dd><dt class="titleShort">Korttittel</dt><dd class="titleShort">Forskrift om jakt på rådyr, Nord-Trøndelag</dd><dt class="title">Tittel</dt><dd class="title">Forskrift om femårig forsøksordning med kvotefri jakt på rådyr i henhold til driftsplan for rådyr for spesielt godkjente områder, Namsos, Stjørdal, Levanger, Verdal, Fosnes, Vikna, Nærøy og Leka kommuner, Nord-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 13. juli 1994 med hjemmel i lov av 29. mai 1981 nr. 38 om viltet § 16 tredje ledd. Stadfestet av fylkesmannen i Nord-Trøndelag 25. mai 1995.</dd><dt class="refid">RefID</dt><dd class="refid">forskrift/1995-05-25-533</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om femårig forsøksordning med kvotefri jakt på rådyr i henhold til driftsplan for rådyr for spesielt godkjente områder, Namsos, Stjørdal, Levanger, Verdal, Fosnes, Vikna, Nærøy og Leka kommuner, Nord-Trøndelag.<ul class="tocSubUl"><li>§ 1. Forsøksordning med kvotefri jakt på rådyr</li><li>§ 2. Forsøksordningens virkeområde og varighet</li><li>§ 3. Krav til vald som får rett til å være med i forsøksordningen</li><li>§ 4. Klageadgang</li><li>§ 5. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1995-05-25-533" id="dokument"><h1>Forskrift om femårig forsøksordning med kvotefri jakt på rådyr i henhold til driftsplan for rådyr for spesielt godkjente områder, Namsos, Stjørdal, Levanger, Verdal, Fosnes, Vikna, Nærøy og Leka kommuner, Nord-Trøndelag.</h1><article class="legalArticle" data-lovdata-URL="LTII/forskrift/1995-05-25-533/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forsøksordning med kvotefri jakt på rådyr</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Etter søknad fra fylkesmannen fastsatte Direktoratet for naturforvaltning 13. juli 1994 forskrift om et femårig forsøk med kvotefri jakt på rådyr, under gitte vilkår, I Nord-Trøndelag, med hjemmel i lov om viltet av 29. mai 1981 nr. 38 § 16, 3. ledd.</article></article><article class="legalArticle" data-lovdata-URL="LTII/forskrift/1995-05-25-533/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forsøksordningens virkeområde og varighet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fylkesmannen ble samtidig gitt myndighet til å utpeke forsøkskommuner etter samråd med kommunene og høring i den enkelte kommune. Følgende kommuner har foreløpig søkt om deltakelse i forsøksprosjektet: Namsos, Stjørdal, Levanger, Verdal, Fosnes, Vikna, Nærøy og Leka. Forsøksordningen er dermed foreløpig gjort gjeldende for disse kommuner for perioden 1995–1998.</article></article><article class="legalArticle" data-lovdata-URL="LTII/forskrift/1995-05-25-533/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til vald som får rett til å være med i forsøksordningen</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Direktoratet for naturforvaltning har, i tråd med fylkesmannens søknad, satt følgende vilkår for rådyrvald som skal delta i forsøket:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Godkjente vald, på minimum 5.000 dekar, kan søke de utpekte forsøkskommuner om adgang til å praktisere kvotefri jakt på rådyr i henhold til driftsplan i forsøksperioden. Kommunen kan i særlige tilfeller fravike kravet om valdstørrelse med inntil 10%. Vald som skal godkjennes for å være med i forsøksordningen må oppfylle kravet om at det skal være et sammenhengende område som har ei avgrensing og en form som gjør det egnet til jakt etter rådyr.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Kommunen behandler innkomne søknader og vurderer hvorvidt forsøksordningen ønskes utprøvd i kommunen.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Dersom søknaden innvilges pålegges valdene å tilbakerapportere i tråd med gjeldende forskrifter.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Vald som ikke søker, eller får avslag, vil få fellingskvoter i tråd med gjeldende forskrifter.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">I tillegg har fylkesmannen med samme hjemmelsgrunnlag satt følgende vilkår:<ul class="defaultList"><li data-li-identifier="5." data-name="5."><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">5.</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Vald som ønsker deltakelse i forsøket fra og med i år må sende skriftlig søknad til sine kommuner innen 1. august. For deltakelse senere i forsøksperioden er søknadsfristen 1. mai gjeldende år.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">6.</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Søkes det på vegne av flere rettighetshavere skal søker ha klarert deltakelse med aktuelle rettighetshavere, og dersom kommunen pålegger det kan ny skriftlig godkjenning som rådyrvald kreves.</article></article></li></ul></article></article><article class="legalArticle" data-lovdata-URL="LTII/forskrift/1995-05-25-533/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Klageadgang</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kommunens vedtak om godkjenning av vald som får være med i forsøksordningen kan påklages til fylkesmannen, innen 3 uker, jf forvaltningslovens bestemmelser.</article></article><article class="legalArticle" data-lovdata-URL="LTII/forskrift/1995-05-25-533/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft straks.</article></article></main></body></html>