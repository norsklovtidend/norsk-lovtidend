<!DOCTYPE html><html lang="no"><head><title>Forskrift om tilskudd til nedskriving av transportkostnadene i Nord-Norge for fyringsolje nr. 1 og 2, parafin og for autodiesel levert med tankbil fra forhandler, Nord-Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:05</dd><dt class="legacyID">Datokode</dt><dd class="legacyID">FOR-1995-06-28-656</dd><dt class="dokid">DokumentID</dt><dd class="dokid">LTII/forskrift/1995-06-28-656</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 7</dd><dt class="dateInForce">I kraft fra</dt><dd class="dateInForce">1995-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-01-01-130</li></ul></dd><dt class="appliesTo">Gjelder for</dt><dd class="appliesTo">Nord-Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1995-08-11</dd><dt class="titleShort">Korttittel</dt><dd class="titleShort">Forskrift om petroleumsprodukter, Nord-Norge</dd><dt class="title">Tittel</dt><dd class="title">Forskrift om tilskudd til nedskriving av transportkostnadene i Nord-Norge for fyringsolje nr. 1 og 2, parafin og for autodiesel levert med tankbil fra forhandler, Nord-Norge.</dd><dt class="miscInformation">Annet om dokumentet</dt><dd class="miscInformation">Fastsatt av Konkurransetilsynet 28. juni 1995 med hjemmel i Stortingsvedtak om bevilgninger til prisregulering.</dd><dt class="refid">RefID</dt><dd class="refid">forskrift/1995-06-28-656</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til nedskriving av transportkostnadene i Nord-Norge for fyringsolje nr. 1 og 2, parafin og for autodiesel levert med tankbil fra forhandler, Nord-Norge.<ul class="tocSubUl"><li>§ 1. Levering fra oljeselskap</li><li>§ 2. Levering fra forhandler</li><li>§ 3. Fatlevering med båt fra oljeselskap</li><li>§ 4. Fatlevering med båt fra forhandler</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTII/forskrift/1995-06-28-656" id="dokument"><h1>Forskrift om tilskudd til nedskriving av transportkostnadene i Nord-Norge for fyringsolje nr. 1 og 2, parafin og for autodiesel levert med tankbil fra forhandler, Nord-Norge.</h1><article class="legalP" data-absoluteaddress="/ledd/1/" id="ledd-1">Av de midler Stortinget bevilger til regulering av prisene, vil det til nedskriving av transport- og kjørekostnader for fyringsolje nr. 1 og 2, parafin i Nord-Norge og for autodiesel levert med tankbil fra forhandler i Nord-Norge bli utbetalt tilskudd etter disse regler.</article><article class="legalArticle" data-lovdata-URL="LTII/forskrift/1995-06-28-656/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Levering fra oljeselskap</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For levering av fyringsolje nr. 1 og 2, og parafin fra importører eller produsent til forhandlere eller forbrukere i Nordland, Troms og Finnmark, skal det utbetales tilskudd til nedskriving av transport- og kjørekostnader. Tilskuddet skal svare til det beløp som de lovlige transport- og kjørekostnader på leveringsstedet overstiger 7 øre pr. liter inklusive merverdiavgift.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Krav om tilskudd som nevnt i første ledd skal sendes Konkurransetilsynet. For leveringer i en måned sendes tilskuddskrav innen utløpet av den derpå følgende måned. Krav om tilskudd må være underskrevet av firmaets ansvarlige leder. Det må inneholde en nøyaktig beregning av det fremsatte tilskuddskrav, med opplysninger om varemottakers vareslag og det kvantum som er levert i hvert enkelt postområde i måneden. Beregningen må være attestert av firmaets ansvarlige leder.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Gjenpart av de salgsdokumenter og øvrige dokumenter som kan bekrefte de leveranser som det kreves tilskudd for, skal være tilgjengelige i firmaet for kontroll.</article></article><article class="legalArticle" data-lovdata-URL="LTII/forskrift/1995-06-28-656/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Levering fra forhandler</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For fyringsolje nr. 1 og 2, parafin og autodiesel som blir levert med tankbil fra forhandlere til forbrukere i Nordland, Troms og Finnmark, skal det utbetales tilskudd til nedskriving av transport- og kjørekostnader. Tilskuddet skal tilsvare differansen mellom lovlige beløp pr. liter for transport- og kjørekostnader på forbrukerens sted og det lovlige beløp for transport- og kjørekostnader på det sted forhandleren mottok varen fra oljeselskapet. Tilskuddet utbetales dog bare for den del av de samlede transport- og kjøretillegg som overstiger 7 øre pr. liter inklusive merverdiavgift.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Krav om tilskudd som nevnt i første ledd skal sendes vedkommende regionkontor for Konkurransetilsynet. For leveringer i en måned sendes tilskuddskrav innen utløpet av den derpå følgende måned.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Kravet om tilskudd må være underskrevet av firmaets ansvarlige leder. Det må inneholde en nøyaktig beregning av det fremsatte tilskuddskrav, med opplysninger om varemottakers navn og adresse med postnummer, vareslag, kvantum og dato for levering. Det må videre opplyses på hvilket sted forhandleren har mottatt varen fra oljeselskap. Oppgaven må være attestert av firmaets ansvarlige leder.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Gjenpart av de salgsdokumenter (fakturaer, regninger o.l.) innkjøpsfakturaen fra oljeselskap og øvrige dokumenter som kan bekrefte de leveranser som det kreves tilskudd for, skal være tilgjengelige i firmaet for kontroll.</article></article><article class="legalArticle" data-lovdata-URL="LTII/forskrift/1995-06-28-656/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fatlevering med båt fra oljeselskap</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For fyringsolje nr. 1 og 2 og parafin på fat som blir levert fra importør eller produsent til forhandlere eller forbrukere i Nordland, Troms og Finnmark, skal det ytes tilskudd til nedskriving av prisene med 18 øre pr. liter inklusive merverdiavgift. Tilskudd for fatlevering blir bare gitt for levering som skjer ved selvstendige fraktfører.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Krav om tilskudd som nevnt i første ledd skal sendes Konkurransetilsynet. For leveringer i en kalendermåned sendes tilskuddskrav innen utløpet av den derpå følgende måned. Krav om tilskudd må være underskrevet av firmaets ansvarlige leder. Det må inneholde en nøyaktig beregning av det fremsatte tilskuddskrav, med opplysninger om varemottaker, vareslag og det kvantum som er levert i måneden. Regningene må være attestert av firmaets ansvarlige leder.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Gjenpart av de salgsdokumenter og de øvrige dokumenter, herunder opplysninger om fraktfører, som kan bekrefte de leveranser som det kreves tilskudd for, skal være tilgjengelige i firmaet for kontroll.</article></article><article class="legalArticle" data-lovdata-URL="LTII/forskrift/1995-06-28-656/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fatlevering med båt fra forhandler</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For fyringsolje nr. 1 og 2, parafin og autodiesel som blir levert fra forhandlere til forbrukere i Nordland, Troms og Finnmark, skal det ytes tilskudd til nedskriving av prisene med 18 øre pr. liter inklusive merverdiavgift. Tilskudd for fatleveringer blir bare gitt for leveringer som skjer ved selvstendige fraktfører.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Krav om tilskudd som nevnt i første ledd skal sendes vedkommende regionkontor for Konkurransetilsynet. For leveringer i en måned sendes tilskuddskrav innen utløpet av den derpå følgende måned. Krav om tilskudd må være underskrevet av firmaets ansvarlige leder. Det må inneholde en nøyaktig beregning av det fremsatte tilskuddskrav, med opplysninger om fraktfører, varemottaker, vareslag og de kvanta som er levert i måneden. Beregningene må være attestert av firmaets ansvarlige leder.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Gjenpart av de salgsdokumenter og de øvrige dokumenter som kan bekrefte de leveringer som det kreves tilskudd for, skal være tilgjengelige i firmaet for kontroll.</article></article><article class="legalArticle" data-lovdata-URL="LTII/forskrift/1995-06-28-656/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">En forutsetning for tildeling av tilskudd etter disse forskrifter er at det enkelte oljeselskaps engrospriser før transporttillegg er like over hele landet og at det ikke ilegges høyere priser på transport til forhandler eller forbruker enn hva som følger av de godkjente satsene for transporttillegg.</article></article><article class="legalArticle" data-lovdata-URL="LTII/forskrift/1995-06-28-656/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft 1. juli 1995. Samtidig oppheves:</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Forskrift av 1. januar 1995 nr. 130 om tilskudd til nedskriving av transportkostnadene for fyringsoljer nr. 1 og 2, parafin og for autodiesel levert med tankbil fra forhandler, Nord-Norge.</article></article></main></body></html>