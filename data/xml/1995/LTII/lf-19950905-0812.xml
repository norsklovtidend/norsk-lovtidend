<!DOCTYPE html><html lang="no"><head><title>Forskrift om vedtekt til plan- og bygningsloven §§ 93, 98 og 107, Oppdal kommune, Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:02</dd><dt class="legacyID">Datokode</dt><dd class="legacyID">FOR-1995-09-05-812</dd><dt class="dokid">DokumentID</dt><dd class="dokid">LTII/forskrift/1995-09-05-812</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 9</dd><dt class="dateInForce">I kraft fra</dt><dd class="dateInForce">1995-11-01</dd><dt class="appliesTo">Gjelder for</dt><dd class="appliesTo">Oppdal kommune, Sør-Trøndelag.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1995-10-09</dd><dt class="titleShort">Korttittel</dt><dd class="titleShort">Forskrift om vedtekt til bygningsloven, Oppdal</dd><dt class="title">Tittel</dt><dd class="title">Forskrift om vedtekt til plan- og bygningsloven §§ 93, 98 og 107, Oppdal kommune, Sør-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av Oppdal kommunestyre 3. november 1994 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal- og arbeidsdepartementet 5. september 1995.</dd><dt class="refid">RefID</dt><dd class="refid">forskrift/1995-09-05-812</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til plan- og bygningsloven §§ 93, 98 og 107, Oppdal kommune, Sør-Trøndelag.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1995-09-05-812" id="dokument"><h1>Forskrift om vedtekt til plan- og bygningsloven §§ 93, 98 og 107, Oppdal kommune, Sør-Trøndelag.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-09-05-812/KAPITTEL_1" data-partID="k1"><h2 data-text-align="center">I</h2><article class="defaultP">Til § 93, første ledd bokstav g:<ul class="defaultList"><li data-li-identifier="g." data-name="g."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">g.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Oppsetting av reklameinnretninger med eksponeringsflate større enn 4,0 kvm.</article></article></li></ul></article> <article class="defaultP" margin-top="true">Til § 98 nr. 1:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Ethvert arbeid som går inn under lovens § 93 med unntak av arbeider etter 1. ledd, pkt. g, skal forestås av en ansvarshavende som er ansvarlig overfor bygningsmyndighetene for at arbeidet blir riktig og fagmessig utført, og for at bestemmelsen i § 100 blir overholdt.</article> <article class="defaultP" margin-top="true">Til § 107:</article><article class="marginIdArticle" data-partID="a1" data-absoluteaddress="/kapittel/1/punkt/2/" id="kapittel-1-punkt-2"><span class="data-marginOriginalId">1.</span><span class="miscHeadline"><i>Søknad</i></span></article><article class="marginIdArticle" data-partID="a1.1" data-absoluteaddress="/kapittel/1/punkt/3/" id="kapittel-1-punkt-3"><span class="data-marginOriginalId">1.1</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Innen hele Oppdal kommune må skilt, reklameinnretninger o.l. ikke settes opp uten at kommunen har gitt samtykke. Samtykke kan bare gis inntil videre eller for et bestemt tidsrom. Ved oppsetting av reklameinnretning over 4,0 kvm. får bestemmelsen om nabovarsel i plan- og bygningslovens § 94 nr. 3 tilsvarende anvendelse. Forhåndssamtykke kreves ikke for skilt, reklameinnretninger o.l. under 1,0 kvm. som settes opp på byggverk eller innhegning. Det kreves likevel samtykke dersom det samlede areal av små reklameinnretninger på en bygning overstiger 3,0 kvm. Forhåndssamtykke kreves for alle typer lysende eller belyste skilt.</article></article><article class="marginIdArticle" data-partID="a1.2" data-absoluteaddress="/kapittel/1/punkt/4/" id="kapittel-1-punkt-4"><span class="data-marginOriginalId">1.2</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Søknad om samtykke til oppsetting av slik innretning som nevnt i pkt. 1.1 skal inneholde opplysninger om farge og materialbruk på innretningen, og bakgrunnen som den plasseres på. Alle ytre mål på innretningen skal angis og utformingen skal vises. Det skal også vises hvor innretningen skal plasseres, situasjonsplan for frittstående reklame og fasadetegning, foto e.l. for veggmontert reklame. Søknadsmaterialet skal vise all eksisterende reklame på den eiendommen søknaden gjelder.</article></article><article class="marginIdArticle" data-partID="a1.3" data-absoluteaddress="/kapittel/1/punkt/5/" id="kapittel-1-punkt-5"><span class="data-marginOriginalId">1.3</span><article class="legalP" data-absoluteaddress="/kapittel/1/punkt/5/ledd/1/" id="kapittel-1-punkt-5-ledd-1">Reklame på idrettsarenaer o.l. som plasseres slik at de kun er rettet mot utøvere og tilskuere inne på arenaen, kan settes opp uten samtykke. Reklame på parkeringsplasser i tilknytning til arenaene krever samtykke.</article></article><article class="marginIdArticle" data-partID="a2" data-absoluteaddress="/kapittel/1/punkt/6/" id="kapittel-1-punkt-6"><span class="data-marginOriginalId">2.</span><span class="miscHeadline"><i>Reklameinnretninger. Områdehensyn</i></span></article><article class="marginIdArticle" data-partID="a2.1" data-absoluteaddress="/kapittel/1/punkt/7/" id="kapittel-1-punkt-7"><span class="data-marginOriginalId">2.1</span><article class="legalP" data-absoluteaddress="/kapittel/1/punkt/7/ledd/1/" id="kapittel-1-punkt-7-ledd-1">For å bevare Oppdals særpregede og historisk interessante miljøer, skal det i slike områder bare oppføres reklameinnretninger som er tilpasset miljøets karakter og historie.</article></article><article class="marginIdArticle" data-partID="a2.2" data-absoluteaddress="/kapittel/1/punkt/8/" id="kapittel-1-punkt-8"><span class="data-marginOriginalId">2.2</span><article class="legalP" data-absoluteaddress="/kapittel/1/punkt/8/ledd/1/" id="kapittel-1-punkt-8-ledd-1">I åpent naturlandskap, kulturlandskap, parker og friområder må det ikke oppsettes frittstående reklameskilt. På bygninger må det ikke oppføres reklame som virker dominerende.</article></article><article class="marginIdArticle" data-partID="a2.3" data-absoluteaddress="/kapittel/1/punkt/9/" id="kapittel-1-punkt-9"><span class="data-marginOriginalId">2.3</span><article class="legalP" data-absoluteaddress="/kapittel/1/punkt/9/ledd/1/" id="kapittel-1-punkt-9-ledd-1">I Oppdal sentrum tillates ikke frittstående reklameinnretninger dersom de ikke er utformet spesielt for å passe inn i tettstedsmiljøet. Dette gjelder også flaggstenger som benyttes til reklamevimpler o.l.</article></article><article class="marginIdArticle" data-partID="a2.4" data-absoluteaddress="/kapittel/1/punkt/10/" id="kapittel-1-punkt-10"><span class="data-marginOriginalId">2.4</span><article class="legalP" data-absoluteaddress="/kapittel/1/punkt/10/ledd/1/" id="kapittel-1-punkt-10-ledd-1">I heisstartområder og på parkeringsplasser o.l. skal det være et enhetlig preg over frittstående reklameinnretninger og reklameskilt innenfor hvert område/plass.</article></article><article class="marginIdArticle" data-partID="a2.5" data-absoluteaddress="/kapittel/1/punkt/11/" id="kapittel-1-punkt-11"><span class="data-marginOriginalId">2.5</span><article class="legalP" data-absoluteaddress="/kapittel/1/punkt/11/ledd/1/" id="kapittel-1-punkt-11-ledd-1">I rene boligområder må det ikke føres opp reklameinnretninger. Mindre reklameskilt på vegg kan føres opp i den grad dette ikke sjenerer boligene.</article></article><article class="marginIdArticle" data-partID="a2.6" data-absoluteaddress="/kapittel/1/punkt/12/" id="kapittel-1-punkt-12"><span class="data-marginOriginalId">2.6</span><article class="legalP" data-absoluteaddress="/kapittel/1/punkt/12/ledd/1/" id="kapittel-1-punkt-12-ledd-1">Lysreklame tillates bare oppført i områder regulert til merkantilt formål.</article></article><article class="marginIdArticle" data-partID="a2.7" data-absoluteaddress="/kapittel/1/punkt/13/" id="kapittel-1-punkt-13"><span class="data-marginOriginalId">2.7</span><article class="legalP" data-absoluteaddress="/kapittel/1/punkt/13/ledd/1/" id="kapittel-1-punkt-13-ledd-1">Kommunen kan selv utarbeide eller kreve utarbeidet en samlet skiltplan for et avgrenset område under ett.</article></article><article class="marginIdArticle" data-partID="a3" data-absoluteaddress="/kapittel/1/punkt/14/" id="kapittel-1-punkt-14"><span class="data-marginOriginalId">3.</span><span class="miscHeadline"><i>Formingskriterier</i></span></article><article class="marginIdArticle" data-partID="a3.1" data-absoluteaddress="/kapittel/1/punkt/15/" id="kapittel-1-punkt-15"><span class="data-marginOriginalId">3.1</span><article class="legalP" data-absoluteaddress="/kapittel/1/punkt/15/ledd/1/" id="kapittel-1-punkt-15-ledd-1">Skilt og reklameinnretninger skal i størrelse, form og fargebruk utføres slik at de tilfredsstiller rimelige skjønnhetshensyn både i forhold til seg selv og i forhold til bakgrunnen og omgivelsene.</article></article><article class="marginIdArticle" data-partID="a3.2" data-absoluteaddress="/kapittel/1/punkt/16/" id="kapittel-1-punkt-16"><span class="data-marginOriginalId">3.2</span><article class="legalP" data-absoluteaddress="/kapittel/1/punkt/16/ledd/1/" id="kapittel-1-punkt-16-ledd-1">Skilt, reklameinnretninger o.l. skal ikke være til hinder for ferdsel eller til fare for omgivelsene på annen måte.</article></article><article class="marginIdArticle" data-partID="a3.3" data-absoluteaddress="/kapittel/1/punkt/17/" id="kapittel-1-punkt-17"><span class="data-marginOriginalId">3.3</span><article class="legalP" data-absoluteaddress="/kapittel/1/punkt/17/ledd/1/" id="kapittel-1-punkt-17-ledd-1">Skilt må ikke plasseres på møne, takflate, takutstikk eller gesims. Kommunen kan gjøre unntak når det er lagt særlig stor vekt på god utforming og tilpasning til bakgrunn og omgivelser.</article></article><article class="marginIdArticle" data-partID="a3.4" data-absoluteaddress="/kapittel/1/punkt/18/" id="kapittel-1-punkt-18"><span class="data-marginOriginalId">3.4</span><article class="legalP" data-absoluteaddress="/kapittel/1/punkt/18/ledd/1/" id="kapittel-1-punkt-18-ledd-1">Gesimser utformet som lysende kasser tillates ikke. Lyskassereklame skal utformes slik at bare teksten/budskapet opplyses. Kassen/bakgrunnen skal være lystett.</article></article><article class="marginIdArticle" data-partID="a3.5" data-absoluteaddress="/kapittel/1/punkt/19/" id="kapittel-1-punkt-19"><span class="data-marginOriginalId">3.5</span><article class="legalP" data-absoluteaddress="/kapittel/1/punkt/19/ledd/1/" id="kapittel-1-punkt-19-ledd-1">Tavler for oppsetting av utskiftbare reklameplakater tillates ikke oppført på bygninger. Tavler under 1 kvm. kan tillates.</article></article><article class="marginIdArticle" data-partID="a3.6" data-absoluteaddress="/kapittel/1/punkt/20/" id="kapittel-1-punkt-20"><span class="data-marginOriginalId">3.6</span><article class="legalP" data-absoluteaddress="/kapittel/1/punkt/20/ledd/1/" id="kapittel-1-punkt-20-ledd-1">Skilt/reklameinnretninger med vekslende reklamebudskap, d.v.s. at de skifter oftere enn én gang pr. time, tillates ikke oppsatt.</article></article><article class="marginIdArticle" data-partID="a3.7" data-absoluteaddress="/kapittel/1/punkt/21/" id="kapittel-1-punkt-21"><span class="data-marginOriginalId">3.7</span><article class="legalP" data-absoluteaddress="/kapittel/1/punkt/21/ledd/1/" id="kapittel-1-punkt-21-ledd-1">Reklameinnretninger og skilt tillates bare plassert på fasader som har inngangsdør for publikum eller vender mot fortau eller gate.</article></article><article class="marginIdArticle" data-partID="a3.8" data-absoluteaddress="/kapittel/1/punkt/22/" id="kapittel-1-punkt-22"><span class="data-marginOriginalId">3.8</span><article class="legalP" data-absoluteaddress="/kapittel/1/punkt/22/ledd/1/" id="kapittel-1-punkt-22-ledd-1">På bygning hvor det er reklame for tre eller flere forskjellige virksomheter, tillates bare ett skilt for hver virksomhet. Kommunen kan gjøre unntak for virksomheter som disponerer flere fasader langs fortau eller gate. Mindre uthengende skilt med god utforming kan tillates i tillegg.</article></article><article class="marginIdArticle" data-partID="a3.9" data-absoluteaddress="/kapittel/1/punkt/23/" id="kapittel-1-punkt-23"><span class="data-marginOriginalId">3.9</span><article class="legalP" data-absoluteaddress="/kapittel/1/punkt/23/ledd/1/" id="kapittel-1-punkt-23-ledd-1">For hver virksomhet tillates ikke mer enn ett uthengsskilt og ett veggskilt på samme fasade.</article></article><article class="marginIdArticle" data-partID="a3.10" data-absoluteaddress="/kapittel/1/punkt/24/" id="kapittel-1-punkt-24"><span class="data-marginOriginalId">3.10</span><article class="legalP" data-absoluteaddress="/kapittel/1/punkt/24/ledd/1/" id="kapittel-1-punkt-24-ledd-1">Uthengsskilt på bygninger o.l. skal ikke ha større bredde enn 1,0 m, og skal ha fri høyde over fortau/gate/plass på minst 2,5 m.</article></article><article class="marginIdArticle" data-partID="a3.11" data-absoluteaddress="/kapittel/1/punkt/25/" id="kapittel-1-punkt-25"><span class="data-marginOriginalId">3.11</span><article class="legalP" data-absoluteaddress="/kapittel/1/punkt/25/ledd/1/" id="kapittel-1-punkt-25-ledd-1">Markiser med informasjonsbudskap om virksomheter skal avgrenses til vindusåpninger, markiser med produktreklame tillates ikke.</article></article><article class="marginIdArticle" data-partID="a4" data-absoluteaddress="/kapittel/1/punkt/26/" id="kapittel-1-punkt-26"><span class="data-marginOriginalId">4.</span><span class="miscHeadline"><i>Fjerning av skilt, reklameinnretninger m.v.</i></span><article class="legalP" data-absoluteaddress="/kapittel/1/punkt/26/ledd/1/" id="kapittel-1-punkt-26-ledd-1">Dersom det kan skje uten hinder av samtykke som er gitt for et bestemt tidsrom, kan kommunen gi pålegg om å fjerne eller endre enhver innretning som nevnt i pkt. 1 (også slike som ikke krever forhåndssamtykke), når den etter kommunens skjønn virker skjemmende i seg selv eller i forhold til omgivelsene, eller virker sjenerende. Dette gjelder også innretninger som er blitt skjemmende som følge av manglende vedlikehold. Innretning som antas å medføre fare kan i alle fall kreves fjernet ved pålegg fra kommunen.</article></article><article class="marginIdArticle" data-partID="a5" data-absoluteaddress="/kapittel/1/punkt/27/" id="kapittel-1-punkt-27"><span class="data-marginOriginalId">5.</span><span class="miscHeadline"><i>Dispensasjoner</i></span><article class="legalP" data-absoluteaddress="/kapittel/1/punkt/27/ledd/1/" id="kapittel-1-punkt-27-ledd-1">Kommunen kan gi dispensasjon fra denne vedtekten når særlige grunner taler for det.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-09-05-812/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft fra 1. november 1995.</article></section></main></body></html>