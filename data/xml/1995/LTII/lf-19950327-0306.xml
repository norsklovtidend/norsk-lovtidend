<!DOCTYPE html><html lang="no"><head><title>Forskrift om endring av forskrift om vern om landskapsvernområde og naturreservater, Kolsås/Dælivann landskapsvernområde, Bærum kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:08</dd><dt class="legacyID">Datokode</dt><dd class="legacyID">FOR-1995-03-27-306</dd><dt class="dokid">DokumentID</dt><dd class="dokid">LTII/forskrift/1995-03-27-306</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 4</dd><dt class="dateInForce">I kraft fra</dt><dd class="dateInForce">1995-03-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1978-06-30-2</li></ul></dd><dt class="appliesTo">Gjelder for</dt><dd class="appliesTo">Bærum kommune, Akerhus</dd><dt class="basedOn">Hjemmel</dt><dd class="basedOn"><ul><li>lov/1970-06-19-63</li></ul></dd><dt class="dateOfPublication">Kunngjort</dt><dd class="dateOfPublication">1995-05-03</dd><dt class="titleShort">Korttittel</dt><dd class="titleShort">Endr. av forskrift om Kolsås/Dælivann, Bærum</dd><dt class="title">Tittel</dt><dd class="title">Forskrift om endring av forskrift om vern om landskapsvernområde og naturreservater, Kolsås/Dælivann landskapsvernområde, Bærum kommune, Akershus.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 27. mars 1995 med hjemmel i lov av 19. juni 1970 nr. 63 om naturvern og kgl.res. av 15. november 1988.</dd><dt class="refid">RefID</dt><dd class="refid">forskrift/1995-03-27-306</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om vern om landskapsvernområde og naturreservater, Kolsås/Dælivann landskapsvernområde, Bærum kommune, Akershus.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li></ul></li></ul></dd></dl></header><main class="documentBody" data-lovdata-URL="LTII/forskrift/1995-03-27-306" id="dokument"><h1>Forskrift om endring av forskrift om vern om landskapsvernområde og naturreservater, Kolsås/Dælivann landskapsvernområde, Bærum kommune, Akershus.</h1><article class="legalP" data-absoluteaddress="/ledd/1/" id="ledd-1">Kgl. res. av 30. juni 1978 nr. 2 om vern om landksapsvernområde og naturreservater, Kolsås/Dælivann landskapsvernområde er endret.</article> <article class="defaultP" margin-top="true">Tittel skal være: <i>Forskrift om vern av Kolsås-Dælivann landskapsvernområde med plante- og fuglelivsfredninger og fire naturreservater i Bærum kommune, Akershus.</i></article> <article class="defaultP" margin-top="true">Forskriftens tekst forøvrig skal være:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-03-27-306/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av lov om naturvern av 19. juni 1970 nr. 63, § 5 jf. § 6 og §§ 21, 22 og 23, er Kolsås-Dælivann-området i Bærum kommune, Akershus fylke, vernet som landskapsvernområde ved kgl.res. av 30. juni 1978 nr. 2, under navnet Kolsås-Dælivann landskapsvernområde. Med hjemmel i kgl.res. av 30. juni 1987, og delegert myndighet med virkning fra 15. november 1988 gitt i brev datert 3. november 1988, er vernebestemmelsene for landskapsvernområdet endret ved vedtak gjort av Direktoratet for naturforvaltning den 27. mars 1995.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I medhold av samme lovs § 8, jf. § 10 og §§ 21, 22 og 23, er fire områder i landskapsvernområdet særskilt fredet som naturreservater ved kgl.res. av 30. juni 1978 nr. 2, under navnene Kolsåstoppen naturreservat, Kolsåsstupene naturreservat, Dalbo naturreservat og Skotta naturreservat. Med hjemmel i kgl.res. av 3. juli 1987, og delegert myndighet med virkning fra 15. november 1988 gitt i brev datert 3. november 1988, er fredningsbestemmelsene for naturreservatene endret ved vedtak gjort av Direktoratet for naturforvaltning den 27. mars 1995.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fuglelivet, og barlind og blåveis i landskapsvernområdet, er fredet særskilt i medhold av samme lovs §§ 13 og 14 og §§ 21, 22 og 23 ved kgl.res. av 30. juni 1978 nr. 2. Med hjemmel i kgl.res. av 3. juli 1987, og delegert myndighet med virkning fra 15. november 1988 gitt i brev datert 3. november 1988, er bestemmelsene for plante- og fuglelivsfredningene endret ved vedtak gjort av Direktoratet for naturforvaltning den 27. mars 1995.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-03-27-306/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Landskapsvernområdet dekker et areal på ca. 5000 dekar og omfatter følgende gnr/bnr:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">1/3, 1/84, 1/111, 1/113, 1/114, 1/115, 1/116, 1/117, 1/505, 1/507, 3/2, 4/1, 4/2, 24/1, 24/3, 24/14, 25/1, 26/1, 86/16, 87/2, 87/10, 87/11, 87/14, 87/15, 87/16, 87/18, 88/1, 88/2, 88/4, 88/6, 88/7, 88/8, 88/9, 88/10, 89/1, 89/4, 89/20, 90/1, 90/53, 91/5, 91/654, 91/655, 91/9, 91/27, 91/31, 91/36, 91/37, 91/173, 118/1.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Naturreservatene har følgende størrelse og berører følgende gnr/bnr:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/ledd/3/punkt/1/" id="kapittel-2-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/2/ledd/3/punkt/1/ledd/1/" id="kapittel-2-ledd-3-punkt-1-ledd-1">Kolsåstoppen naturreservat: ca 150 dekar; 118/1.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/ledd/3/punkt/2/" id="kapittel-2-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/2/ledd/3/punkt/2/ledd/1/" id="kapittel-2-ledd-3-punkt-2-ledd-1">Kolsåsstupene naturreservat: ca 700 dekar; 86/16, 87/2, 87/18, 88/1, 88/2, 88/6, 88/9, 88/10, 89/4, 89/20, 90/1, 90/53, 91/5, 91/654, 91/655.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/ledd/3/punkt/3/" id="kapittel-2-ledd-3-punkt-3"><span class="data-originalId">-</span><article class="legalP" data-absoluteaddress="/kapittel/2/ledd/3/punkt/3/ledd/1/" id="kapittel-2-ledd-3-punkt-3-ledd-1">Dalbo naturreservat: ca 15 dekar; 88/2.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/ledd/3/punkt/4/" id="kapittel-2-ledd-3-punkt-4"><span class="data-originalId">-</span><article class="legalP" data-absoluteaddress="/kapittel/2/ledd/3/punkt/4/ledd/1/" id="kapittel-2-ledd-3-punkt-4-ledd-1">Skotta naturreservat: ca 20 dekar; 1/3, 1/507 og 24/14.</article></article></li></ul></article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Grensene for landskapsvernområdet og naturreservatene går fram av vedlagte kart i målestokk 1:5000, datert Direktoratet for naturforvaltning juli 1991. Kartet oppbevares i Bærum kommune, hos Fylkesmannen i Oslo og Akershus, i Direktoratet for naturforvaltning og i Miljøverndepartementet.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Grensene for landskapsvernområdet og naturreservatene skal være avmerket i marka. Knekkpunktene bør koordinatfestes.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1995-03-27-306/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Formålet med landskapsvernområdet er å bevare et vakkert og egenartet natur- og kulturlandskap med rikt plante- og dyreliv.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Formålet med naturreservatene er å bevare spesielle naturtyper og geologiske formasjoner som bl.a. er av spesiell verdi for forskning og undervisning, idet<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/ledd/2/punkt/1/" id="kapittel-3-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/3/ledd/2/punkt/1/ledd/1/" id="kapittel-3-ledd-2-punkt-1-ledd-1">Dalbo naturreservat omfatter en edellauvskog av typen snelle-askeskog med skavgras.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/ledd/2/punkt/2/" id="kapittel-3-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/3/ledd/2/punkt/2/ledd/1/" id="kapittel-3-ledd-2-punkt-2-ledd-1">Skotta naturreservat omfatter en edellauvskog av typen alm-lindeskog med hegg.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/ledd/2/punkt/3/" id="kapittel-3-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/3/ledd/2/punkt/3/ledd/1/" id="kapittel-3-ledd-2-punkt-3-ledd-1">Kolsåsstupene naturreservat omfatter et geologisk interessant område, egenartede vegetasjonssamfunn med innslag av varmekjære og næringskrevende arter, og et særegent dyreliv.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/ledd/2/punkt/4/" id="kapittel-3-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/3/ledd/2/punkt/4/ledd/1/" id="kapittel-3-ledd-2-punkt-4-ledd-1">Kolsåstoppen naturreservat omfatter et særegent og lite berørt barskogområde</article></article></li></ul></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1995-03-27-306/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For verneområdene gjelder følgende bestemmelser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">Vegetasjon.<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/ledd/1/punkt/1/ledd/1/punkt/1/" id="kapittel-4-ledd-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/ledd/1/punkt/1/ledd/1/punkt/1/ledd/1/" id="kapittel-4-ledd-1-punkt-1-ledd-1-punkt-1-ledd-1">I landskapsvernområdet er hule trær og forekomster av barlind og blåveis fredet. Nye plantearter må ikke innføres.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/ledd/1/punkt/1/ledd/1/punkt/2/" id="kapittel-4-ledd-1-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/ledd/1/punkt/1/ledd/1/punkt/2/ledd/1/" id="kapittel-4-ledd-1-punkt-1-ledd-1-punkt-2-ledd-1">I naturreservatene er all vegetasjon, herunder døde busker og trær, fredet mot enhver form for skade og ødeleggelse som ikke er følge av vanlig ferdsel eller tiltak i medhold av punktene V-VII. Det er forbudt å fjerne planter eller plantedeler, herunder døde trær og læger. Nye plantearter må ikke innføres. Planting av trær er ikke tillatt.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/ledd/1/punkt/2/" id="kapittel-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/ledd/1/punkt/2/ledd/1/" id="kapittel-4-ledd-1-punkt-2-ledd-1">Dyrelivet.<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/ledd/1/punkt/2/ledd/1/punkt/1/" id="kapittel-4-ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/ledd/1/punkt/2/ledd/1/punkt/1/ledd/1/" id="kapittel-4-ledd-1-punkt-2-ledd-1-punkt-1-ledd-1">Alle fugler, med egg, reir og bo er fredet mot jakt, fangst, skade, ødeleggelse og unødig forstyrrelse.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/ledd/1/punkt/3/" id="kapittel-4-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/ledd/1/punkt/3/ledd/1/" id="kapittel-4-ledd-1-punkt-3-ledd-1">Inngrep og forurensende virksomhet.<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/ledd/1/punkt/3/ledd/1/punkt/1/" id="kapittel-4-ledd-1-punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/ledd/1/punkt/3/ledd/1/punkt/1/ledd/1/" id="kapittel-4-ledd-1-punkt-3-ledd-1-punkt-1-ledd-1">I landskapsvernområdet må det ikke iverksettes tiltak som vesentlig kan endre landskapets art eller karakter, herunder oppføring av byggverk, anlegg, faste innretninger og provisoriske hytter, utvidelse av eksisterende bygninger, hensetting av campingvogn, framføring av luftledninger, anlegg eller opprusting av veier, uttak, oppfylling, planering og lagring av masse, tilplanting av dyrka mark, eng og beitemark, utføring av kloakk eller konsentrerte forurensningstilførsler, henleggelse av avfall, bruk av kjemiske bekjempningsmidler. Opplistingen er ikke uttømmende.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/ledd/1/punkt/3/ledd/1/punkt/2/" id="kapittel-4-ledd-1-punkt-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/ledd/1/punkt/3/ledd/1/punkt/2/ledd/1/" id="kapittel-4-ledd-1-punkt-3-ledd-1-punkt-2-ledd-1">I naturreservatene må det ikke iverksettes noen tiltak som kan endre naturmiljøet.</article></article></li></ul></article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/ledd/1/punkt/4/" id="kapittel-4-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/4/ledd/1/punkt/4/ledd/1/" id="kapittel-4-ledd-1-punkt-4-ledd-1">Ferdsel.<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/ledd/1/punkt/4/ledd/1/punkt/1/" id="kapittel-4-ledd-1-punkt-4-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/ledd/1/punkt/4/ledd/1/punkt/1/ledd/1/" id="kapittel-4-ledd-1-punkt-4-ledd-1-punkt-1-ledd-1">Motorisert ferdsel er forbudt.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/ledd/1/punkt/4/ledd/1/punkt/2/" id="kapittel-4-ledd-1-punkt-4-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/ledd/1/punkt/4/ledd/1/punkt/2/ledd/1/" id="kapittel-4-ledd-1-punkt-4-ledd-1-punkt-2-ledd-1">Store eller terminfestede orienteringsløp kan bare holdes etter tillatelse fra forvaltningsmyndigheten. Orienteringsposter må ikke legges i naturreservatene.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/ledd/1/punkt/4/ledd/1/punkt/3/" id="kapittel-4-ledd-1-punkt-4-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/4/ledd/1/punkt/4/ledd/1/punkt/3/ledd/1/" id="kapittel-4-ledd-1-punkt-4-ledd-1-punkt-3-ledd-1">Ridning er bare tillatt på veier og stier anvist av forvaltningsmyndigheten. Sykling er bare tillatt på veier.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/ledd/1/punkt/4/ledd/1/punkt/4/" id="kapittel-4-ledd-1-punkt-4-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/4/ledd/1/punkt/4/ledd/1/punkt/4/ledd/1/" id="kapittel-4-ledd-1-punkt-4-ledd-1-punkt-4-ledd-1">Det er båndtvang for hund hele året.</article></article></li></ul></article></article></li><li data-li-identifier="5." data-name="5."><article class="listArticle" data-absoluteaddress="/kapittel/4/ledd/1/punkt/5/" id="kapittel-4-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/4/ledd/1/punkt/5/ledd/1/" id="kapittel-4-ledd-1-punkt-5-ledd-1">Landbruk.<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/ledd/1/punkt/5/ledd/1/punkt/1/" id="kapittel-4-ledd-1-punkt-5-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/ledd/1/punkt/5/ledd/1/punkt/1/ledd/1/" id="kapittel-4-ledd-1-punkt-5-ledd-1-punkt-1-ledd-1">Skogbruk i landskapsvernområdet, skal foregå etter plan godkjent av forvaltningsmyndigheten.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/ledd/1/punkt/5/ledd/1/punkt/2/" id="kapittel-4-ledd-1-punkt-5-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/ledd/1/punkt/5/ledd/1/punkt/2/ledd/1/" id="kapittel-4-ledd-1-punkt-5-ledd-1-punkt-2-ledd-1">Vedlikehold av randsoner langs veier, grøfter, dyrket mark og beiter i landskapsvernområdet, skal skje i samsvar med retningslinjer i vedtatt forvaltningsplan.</article></article></li></ul></article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1995-03-27-306/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Bestemmelsene i pkt. IV er ikke til hinder for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/ledd/1/punkt/1/" id="kapittel-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/5/ledd/1/punkt/1/ledd/1/" id="kapittel-5-ledd-1-punkt-1-ledd-1">Gjennomføring av militær operativ virksomhet og tiltak i ambulanse-, politi-, brannvern-, rednings-, oppsyns-, skjøtsels- og forvaltningsøyemed.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/ledd/1/punkt/2/" id="kapittel-5-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/5/ledd/1/punkt/2/ledd/1/" id="kapittel-5-ledd-1-punkt-2-ledd-1">Bruk av løshund under jakt.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/ledd/1/punkt/3/" id="kapittel-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/5/ledd/1/punkt/3/ledd/1/" id="kapittel-5-ledd-1-punkt-3-ledd-1">Plukking av bær og sopp.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/5/ledd/1/punkt/4/" id="kapittel-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/5/ledd/1/punkt/4/ledd/1/" id="kapittel-5-ledd-1-punkt-4-ledd-1">Nødvendig kjøring på bilvei til gårdsbruk og boliger, og til offentlige anlegg.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/5/ledd/1/punkt/5/" id="kapittel-5-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/5/ledd/1/punkt/5/ledd/1/" id="kapittel-5-ledd-1-punkt-5-ledd-1">Bruk av motorkjøretøy i landskapsvernområdet, i forbindelse med jordbruks- og skogbruksdrift.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/5/ledd/1/punkt/6/" id="kapittel-5-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/5/ledd/1/punkt/6/ledd/1/" id="kapittel-5-ledd-1-punkt-6-ledd-1">Vedlikehold av eksisterende bygninger og anlegg, herunder eksisterende bilvei, traktorveier og stier i landskapsvernområdet.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/5/ledd/1/punkt/7/" id="kapittel-5-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/5/ledd/1/punkt/7/ledd/1/" id="kapittel-5-ledd-1-punkt-7-ledd-1">Oppføring av bygninger som er nødvendige for landbruksdriften og mindre uttak av masse til eget bruk på eiendommen, i landskapsvernområdet. Bruk av motorisert fremkomstmiddel i den forbindelse er tillatt. Forvaltningsmyndigheten skal varsles på forhånd.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/5/ledd/1/punkt/8/" id="kapittel-5-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/5/ledd/1/punkt/8/ledd/1/" id="kapittel-5-ledd-1-punkt-8-ledd-1">Virksomhet som er ledd i vanlig drift av eksisterende jordbruksarealer i landskapsvernområdet.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/5/ledd/1/punkt/9/" id="kapittel-5-ledd-1-punkt-9"><span class="data-originalId">9.</span><article class="legalP" data-absoluteaddress="/kapittel/5/ledd/1/punkt/9/ledd/1/" id="kapittel-5-ledd-1-punkt-9-ledd-1">Opprensking av eksisterende grøfter, kanaler og bekker i landskapsvernområdet.</article></article></li><li data-li-identifier="10." data-name="10."><article class="listArticle" data-absoluteaddress="/kapittel/5/ledd/1/punkt/10/" id="kapittel-5-ledd-1-punkt-10"><span class="data-originalId">10.</span><article class="legalP" data-absoluteaddress="/kapittel/5/ledd/1/punkt/10/ledd/1/" id="kapittel-5-ledd-1-punkt-10-ledd-1">Skjøtsel av hager og hyttetomter.</article></article></li><li data-li-identifier="11." data-name="11."><article class="listArticle" data-absoluteaddress="/kapittel/5/ledd/1/punkt/11/" id="kapittel-5-ledd-1-punkt-11"><span class="data-originalId">11.</span><article class="legalP" data-absoluteaddress="/kapittel/5/ledd/1/punkt/11/ledd/1/" id="kapittel-5-ledd-1-punkt-11-ledd-1">Nydyrking i landskapsvernområdet, når den i omfang og lokalisering ikke endrer landskapets art eller karakter vesentlig, etter å ha varslet forvaltningsmyndigheten.</article></article></li><li data-li-identifier="12." data-name="12."><article class="listArticle" data-absoluteaddress="/kapittel/5/ledd/1/punkt/12/" id="kapittel-5-ledd-1-punkt-12"><span class="data-originalId">12.</span><article class="legalP" data-absoluteaddress="/kapittel/5/ledd/1/punkt/12/ledd/1/" id="kapittel-5-ledd-1-punkt-12-ledd-1">Å foreta plukkhogst og vedhogst til eget bruk i landskapsvernområdet. Hogsten må ikke endre hovedtrekkene i landskapsbildet og det skal legges særlig vekt på å bevare bestander av edellauvskog, hule trær og øvrige naturgitte forutsetninger for fuglelivet og opplevelsesrikdommen i området.</article></article></li></ul></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1995-03-27-306/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forvaltningsmyndigheten, eller den forvaltningsmyndigheten bestemmer, kan gi tillatelse til:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/6/ledd/1/punkt/1/" id="kapittel-6-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/6/ledd/1/punkt/1/ledd/1/" id="kapittel-6-ledd-1-punkt-1-ledd-1">Begrenset bruk av motorkjøretøy på traktorveier i landskapsvernområdet.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/6/ledd/1/punkt/2/" id="kapittel-6-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/6/ledd/1/punkt/2/ledd/1/" id="kapittel-6-ledd-1-punkt-2-ledd-1">Skogbrukstiltak som ikke er i samsvar med godkjent plan i spesielle tilfeller.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/6/ledd/1/punkt/3/" id="kapittel-6-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/6/ledd/1/punkt/3/ledd/1/" id="kapittel-6-ledd-1-punkt-3-ledd-1">Forsiktig hogst av gran og furu i Kolsåsstupene og Kolsåstoppen naturreservater. Hogsten skal bare skje i samsvar med vedtatt forvaltningsplan.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/6/ledd/1/punkt/4/" id="kapittel-6-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/6/ledd/1/punkt/4/ledd/1/" id="kapittel-6-ledd-1-punkt-4-ledd-1">Mindre tilbygg til eksisterende bolighus.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/6/ledd/1/punkt/5/" id="kapittel-6-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/6/ledd/1/punkt/5/ledd/1/" id="kapittel-6-ledd-1-punkt-5-ledd-1">Legging av kloakkledning og jordkabler innenfor landskapsvernområdet.</article></article></li></ul></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1995-03-27-306/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forvaltningsmyndigheten, eller den forvaltningsmyndigheten bestemmer, kan gjennomføre skjøtselstiltak for å fremme verneformålene. Det skal utarbeides forvaltningsplan for hele eller deler av området, som gir nærmere retningslinjer for bruk og forvaltning av området.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1995-03-27-306/KAPITTEL_8" data-partID="k8"><h2 data-text-align="center">VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Forvaltningsmyndigheten kan gjøre unntak fra vernebestemmelsene når formålet med vernet krever det, samt for vitenskapelige undersøkelser og arbeider av vesentlig samfunnsmessig betydning, eller i spesielle tilfeller dersom det ikke strider mot formålet med vernet.</article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1995-03-27-306/KAPITTEL_9" data-partID="k9"><h2 data-text-align="center">IX</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Forvaltningen av bestemmelsene for landskapsvernområdet og de fire naturreservatene tillegges Fylkesmannen i Oslo og Akershus.</article></section></main></body></html>