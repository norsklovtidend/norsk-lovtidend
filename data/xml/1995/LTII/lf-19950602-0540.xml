<!DOCTYPE html><html lang="no"><head><title>Forskrift om handel utenom fast utsalgssted, Meløy kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:48</dd><dt class="legacyID">Datokode</dt><dd class="legacyID">FOR-1995-06-02-540</dd><dt class="dokid">DokumentID</dt><dd class="dokid">LTII/forskrift/1995-06-02-540</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 6</dd><dt class="dateInForce">I kraft fra</dt><dd class="dateInForce">1995-07-29</dd><dt class="appliesTo">Gjelder for</dt><dd class="appliesTo">Meløy kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1995-06-29</dd><dt class="titleShort">Korttittel</dt><dd class="titleShort">Forskrift om handel, Meløy</dd><dt class="title">Tittel</dt><dd class="title">Forskrift om handel utenom fast utsalgssted, Meløy kommune, Nordland.</dd><dt class="miscInformation">Annet om dokumentet</dt><dd class="miscInformation">Fastsatt av Meløy kommunestyre 1. desember 1994 med hjemmel i lov av 6. juni 1980 nr. 21 om handelsvirksomhet § 3-2. Stadfestet av fylkesmannen i Nordland 2. juni 1995.</dd><dt class="refid">RefID</dt><dd class="refid">forskrift/1995-06-02-540</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om handel utenom fast utsalgssted, Meløy kommune, Nordland.<ul class="tocSubUl"><li>Kapittel I – Torghandel<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li><li>Kapittel II – Salg fra offentlige steder, portrom og annen privat grunn m.v.<ul class="tocSubUl"><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li></ul></li><li>Kapittel III – Salg fra automat<ul class="tocSubUl"><li>§ 16.</li></ul></li><li>Kapittel IV – Dispensasjon<ul class="tocSubUl"><li>§ 17.</li></ul></li><li>Kapittel V – Klage<ul class="tocSubUl"><li>§ 18.</li></ul></li><li>Kapittel VI – Straff<ul class="tocSubUl"><li>§ 19.</li></ul></li><li>Kapittel VII – Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1995-06-02-540" id="dokument"><h1>Forskrift om handel utenom fast utsalgssted, Meløy kommune, Nordland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-06-02-540/KAPITTEL_1" data-partID="k1"><h2>Kapittel I – Torghandel</h2><article class="legalArticle" data-lovdata-URL="LTII/forskrift/1995-06-02-540/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Etter at politiets, helserådets og grunneiers uttalelser er innhentet, er det næringssjefen som regulerer bruken av offentlige plasser til handelsvirksomhet utenom faste utsalgssteder i Meløy kommune.</article></article><article class="legalArticle" data-lovdata-URL="LTII/forskrift/1995-06-02-540/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Torghandel forbeholdes produkter i sin naturlige form fra jord-, skog- og hageprodukter, ville urter, bær, blomster og liknende produkter, selvproduserte husflidsprodukter, uedle smykker, tegninger, malerier, reproduksjoner og uniformseffekter. Likeså er fra torg, kaier og båter, handel tillatt med fisk og skalldyr i fersk og tilvirket stand.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Handelsvirksomhet med andre varer enn de som er nevnt foran kan tillates på torg dersom det er plass til det. Det samme gjelder loddsalg og andre aktiviteter som ikke er omhandlet i lov om handelsvirksomhet. Slike aktiviteter kan, etter nøye vurdering i hvert tilfelle, anvises plass andre steder, f.eks. gågate.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Ved plassmangel på torg, har omsetning av varer fra jord-, skog- og hageprodukter fortrinnsrett til plass der.</article></article><article class="legalArticle" data-lovdata-URL="LTII/forskrift/1995-06-02-540/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Torghandel er tillatt på hverdager til følgende tider:<table><tbody><tr><td data-text-align="left" data-vertical-align="top">Mandag, tirsdag, onsdag og fredag</td><td data-text-align="left" data-vertical-align="top">fra kl. 09.00 til kl. 18.00</td></tr><tr><td data-text-align="left" data-vertical-align="top">Torsdag</td><td data-text-align="left" data-vertical-align="top">fra kl. 09.00 til kl. 20.00</td></tr><tr><td data-text-align="left" data-vertical-align="top">Lørdag</td><td data-text-align="left" data-vertical-align="top">fra kl. 09.00 til kl. 15.00</td></tr></tbody></table></article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Torghandel er ikke tillatt på søn- og helligdager. Den er heller ikke tillatt påskeaften og etter kl. 15.00 på pinse-, jule- og nyttårsaften når disse faller på andre hverdager enn lørdager. På 1. og 17. mai kan torghandel ikke finne sted.</article></article><article class="legalArticle" data-lovdata-URL="LTII/forskrift/1995-06-02-540/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">All handel med matvarer, også fersk frukt, grønnsaker og bær, er underlagt de bestemmelser om hygiene og renslighet m.m. som til enhver tid blir fastsatt av helsemyndighetene.</article></article><article class="legalArticle" data-lovdata-URL="LTII/forskrift/1995-06-02-540/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Plasser bestemt for torghandel, jfr. § 2, er lokalisert slik:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/5/ledd/1/punkt/1/" id="kapittel-1-paragraf-5-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/5/ledd/1/punkt/1/ledd/1/" id="kapittel-1-paragraf-5-ledd-1-punkt-1-ledd-1">Ørnes sentrum I og II</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/5/ledd/1/punkt/2/" id="kapittel-1-paragraf-5-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/5/ledd/1/punkt/2/ledd/1/" id="kapittel-1-paragraf-5-ledd-1-punkt-2-ledd-1">Glomfjord sentrum</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/5/ledd/1/punkt/3/" id="kapittel-1-paragraf-5-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/5/ledd/1/punkt/3/ledd/1/" id="kapittel-1-paragraf-5-ledd-1-punkt-3-ledd-1">Andre tettsteder i Meløy kommune.</article></article></li></ul></article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Tillatelse fra grunneier må være innhentet før plassering kan skje.</article></article><article class="legalArticle" data-lovdata-URL="LTII/forskrift/1995-06-02-540/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Torghandler må ha handelsrett i medhold av lov om handelsvirksomhet av 6. juni 1980 nr. 21, kap. 3 § 3, første ledd og annet ledd.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Alle som vil nytte torg- eller annen offentlig salgsplass må ha samtykke til dette og anvises plass av Meløy kommune.</article></article><article class="legalArticle" data-lovdata-URL="LTII/forskrift/1995-06-02-540/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Torghandel skal fortrinnsvis foregå fra mobile boder eller lignende. Salgssted som kan virke sterkt generende på miljø og den alminnelige trafikk/ferdsel, kan av vedkommende kommunale myndighet nektes etablert.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Alt salg, også fra varebiler, skal foregå innenfor anvist plass. Salg fra slike kjøretøyer kan henvises til andre steder utenom torg eller gågate.</article><article class="legalP" data-absoluteaddress="/kapittel/1/paragraf/7/ledd/3/" id="kapittel-1-paragraf-7-ledd-3">Kjøretøyer som kan nyttes som slepevogner, uten at det foretas salg direkte fra disse, er det ikke tillatt å parkere på torgplass.</article></article><article class="legalArticle" data-lovdata-URL="LTII/forskrift/1995-06-02-540/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Ingen torghandler kan ta plass på salgsstedet tidligere enn en halv time før den tiden som er fastsatt for torghandelen.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">De som driver salg som omhandles i § 2, må rette seg etter de pålegg som politiet gir av hensyn til den alminnelige orden, og etter de påbud som blir gitt av helserådet. De som ikke retter seg etter gitte pålegg og påbud kan politiet vise bort.</article><article class="legalP" data-absoluteaddress="/kapittel/1/paragraf/8/ledd/3/" id="kapittel-1-paragraf-8-ledd-3">De handlende skal sørge for renhold på stedet i salgstiden, og sørge for at omgivelsene ikke skjemmes eller tilsøles av virksomheten. Brukere av torgplassen plikter å sette opp papirkurver.</article><article class="legalP" data-absoluteaddress="/kapittel/1/paragraf/8/ledd/4/" id="kapittel-1-paragraf-8-ledd-4">Innen en halv time etter salgstidens slutt skal varer, kurver, bord, m.m., boder og kjøretøy, samt alt avfall være fjernet fra salgsstedet.</article></article><article class="legalArticle" data-lovdata-URL="LTII/forskrift/1995-06-02-540/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Torghandler som tildeles plass, må ha tatt den i bruk innen kl 10.00 den dagen handelsvirksomheten skal foregå. Ellers kan den tildeles en annen.</article><article class="legalP" data-absoluteaddress="/kapittel/1/paragraf/9/ledd/2/" id="kapittel-1-paragraf-9-ledd-2">Ingen tillatelse gis for lengre tid enn til 31. desember det året tillatelsen blir gitt.</article></article><article class="legalArticle" data-lovdata-URL="LTII/forskrift/1995-06-02-540/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Handlere som anvises plass på torg eller annen kommunal eiendom, skal betale avgift til kommunen for bruk av plassen.</article><article class="legalP" data-absoluteaddress="/kapittel/1/paragraf/10/ledd/2/" id="kapittel-1-paragraf-10-ledd-2">Meløy kommunestyre fastsetter størrelsen på avgiften. Humanitære og ideele organisasjoner og organisasjoner uten økonomiske formål er fritatt for betaling av avgift.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-06-02-540/KAPITTEL_2" data-partID="k2"><h2>Kapittel II – Salg fra offentlige steder, portrom og annen privat grunn m.v.</h2><article class="legalArticle" data-lovdata-URL="LTII/forskrift/1995-06-02-540/§11" data-name="§11" data-partID="§11" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Salg fra salgshaller, veier, gater og kaier eller andre offentlige steder kan bare skje fra plass som politiet godkjenner og hvor tillatelse fra grunneier er innhentet.</article></article><article class="legalArticle" data-lovdata-URL="LTII/forskrift/1995-06-02-540/§12" data-name="§12" data-partID="§12" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Salg fra de i § 11 nevnte steder, eller fartøyer, tomter og annen privat grunn, eller inngangen til slike, samt portrom og innganger til bygninger, når disse står i umiddelbar eller fri forbindelse med alminnelig beferdet strøk, kan foregå fra kl 09.00 til kl 22.00 på hverdager. På søn- og helligdager fra kl 13.00 til kl 22.00. På påske-, pinse-, jul- og nyttårsaften kan salget foregå mellom kl 10.00 til kl 15.00. 1. og 17. mai kan salget foregå som på søndager.</article></article><article class="legalArticle" data-lovdata-URL="LTII/forskrift/1995-06-02-540/§13" data-name="§13" data-partID="§13" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Næringsutvalget kan bestemme at salg som nevnt i §§ 11 og 12 skal være forbudt i visse strøk og til visse tidspunkt i kommunen.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Portrom og utganger må ikke sperres uten at brannvesenets tillatelse er gitt.</article></article><article class="legalArticle" data-lovdata-URL="LTII/forskrift/1995-06-02-540/§14" data-name="§14" data-partID="§14" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Den som driver salg som nevnt i §§ 11 og 12, må på forhånd melde dette skriftlig til politiet. Når utsalgssted flyttes eller legges ned, skal også dette meldes til politiet. I de tilfeller næringsmidler skal selges, skal også skriftlig melding sendes helserådet.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Politiet fører fortegnelse over alle mottatte meldinger og påser at helserådets, brannvesenets og grunneiers godkjennelse er innhentet i de tilfeller det er nødvendig.</article></article><article class="legalArticle" data-lovdata-URL="LTII/forskrift/1995-06-02-540/§15" data-name="§15" data-partID="§15" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">De som driver salg som nevnt i §§ 11 og 12 må rette seg etter de pålegg som politiet gir av hensyn til den alminnelige orden, og etter de påbud som ble gitt i helserådet.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">De handlende må sørge for renhold på stedet i salgstiden og for at alt avfall og løst salgsutstyr m.v. blir fjernet ved salgstidens slutt. De må sørge for at omgivelsene ikke skjemmes eller tilsøles av virksomheten.</article><article class="legalP" data-absoluteaddress="/kapittel/2/paragraf/5/ledd/3/" id="kapittel-2-paragraf-5-ledd-3">Brukere plikter å sette opp papirkurver.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1995-06-02-540/KAPITTEL_3" data-partID="k3"><h2>Kapittel III – Salg fra automat</h2><article class="legalArticle" data-lovdata-URL="LTII/forskrift/1995-06-02-540/§16" data-name="§16" data-partID="§16" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Uten særskilt tillatelse fra politiet kan salg fra automater ikke foregå på steder som nevnt i §§ 1, 11 og 12. Bestemmelsene i § 15 gjelder også denne form for salgsvirksomhet.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1995-06-02-540/KAPITTEL_4" data-partID="k4"><h2>Kapittel IV – Dispensasjon</h2><article class="legalArticle" data-lovdata-URL="LTII/forskrift/1995-06-02-540/§17" data-name="§17" data-partID="§17" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Næringssjefen eller den han bemyndiger kan i særlige tilfeller meddele dispensasjon fra bestemmelsene i denne forskrift.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1995-06-02-540/KAPITTEL_5" data-partID="k5"><h2>Kapittel V – Klage</h2><article class="legalArticle" data-lovdata-URL="LTII/forskrift/1995-06-02-540/§18" data-name="§18" data-partID="§18" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Avslag på søknad og tilbakekalling av tillatelse kan påklages til Meløy kommunes Næringsutvalg.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1995-06-02-540/KAPITTEL_6" data-partID="k6"><h2>Kapittel VI – Straff</h2><article class="legalArticle" data-lovdata-URL="LTII/forskrift/1995-06-02-540/§19" data-name="§19" data-partID="§19" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Overtredelse av denne forskrift straffes etter § 5-1 i lov om handelsvirksomhet av 6. juni 1980 nr. 21.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1995-06-02-540/KAPITTEL_7" data-partID="k7"><h2>Kapittel VII – Ikrafttreden</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Denne forskrift trer i kraft 1 – en – måned etter den dag da det nummer av Norsk Lovtidend som inneholder kunngjøringen blir utgitt, jfr. lov om Norsk Lovtidend av 19. juni 1969 nr. 53 § 3.</article></section></main></body></html>