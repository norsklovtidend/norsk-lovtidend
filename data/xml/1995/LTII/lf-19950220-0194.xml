<!DOCTYPE html><html lang="no"><head><title>Forskrift om vedtekter til plan- og bygningsloven § 63 nr. 3 og § 107 første ledd, Selje kommune, Sogn og Fjordane.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:19</dd><dt class="legacyID">Datokode</dt><dd class="legacyID">FOR-1995-02-20-194</dd><dt class="dokid">DokumentID</dt><dd class="dokid">LTII/forskrift/1995-02-20-194</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 3</dd><dt class="dateInForce">I kraft fra</dt><dd class="dateInForce">1995-04-01</dd><dt class="appliesTo">Gjelder for</dt><dd class="appliesTo">Selje kommune, Sogn og Fjordane.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1995-03-31</dd><dt class="titleShort">Korttittel</dt><dd class="titleShort">Forskrift til plan- og bygningsl., Selje</dd><dt class="title">Tittel</dt><dd class="title">Forskrift om vedtekter til plan- og bygningsloven § 63 nr. 3 og § 107 første ledd, Selje kommune, Sogn og Fjordane.</dd><dt class="miscInformation">Annet om dokumentet</dt><dd class="miscInformation">Fastsett av Selje kommunestyre 11. februar 1994 med heimel i plan- og bygningslova av 14. juni 1985 nr. 77 § 4. Stadfesta av Kommunal- og arbeidsdepartementet 20. februar 1995.</dd><dt class="refid">RefID</dt><dd class="refid">forskrift/1995-02-20-194</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningsloven § 63 nr. 3 og § 107 første ledd, Selje kommune, Sogn og Fjordane.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1995-02-20-194" id="dokument"><h1>Forskrift om vedtekter til plan- og bygningsloven § 63 nr. 3 og § 107 første ledd, Selje kommune, Sogn og Fjordane.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-02-20-194/KAPITTEL_1" data-partID="k1"><h2 data-text-align="center">I</h2><article class="defaultP">Til § 69 nr. 3:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1"><i>Føresegner for avkøyrsle og parkering</i><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Bustadhus skal ha oppstillingsplass på eiga tomt eller på fellesareal for fleire tomter for 1 bil pr. bustadeining pluss 0,25 bil pr. bustadeining for besøkande. For hybelbygg krevst tilsvarande for annankvar hybel.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Forretningsbygg skal ha 1 biloppstillingsplass pr. 50 m<sup>2</sup> påbyrja bruksareal av bygninga på eiga tomt eller på fellesareal for fleire tomter. I tillegg kjem lasteareal for vare- og lastebilar.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Industri-, handverk- og lagerbygg skal ha 1 biloppstillingsplass pr. 100 m<sup>2</sup> bruksareal. I tillegg kjem lasteareal for vare- og lastebilar.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/4/" id="kapittel-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/4/ledd/1/" id="kapittel-1-ledd-1-punkt-4-ledd-1">Sykehus- og pleieanstaltar, overnattingsstader, serveringsstader, forsamlingslokaler, skular, barnehagar og fritidsheimar, idrettsanlegg og andre bygningar med spesielle behov skal dokumentere at der er nok oppstillingsplassar for bilar på eiga tomt og tilfredsstillande inn- og utkøyringsforhold.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/1/punkt/5/" id="kapittel-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/1/punkt/5/ledd/1/" id="kapittel-1-ledd-1-punkt-5-ledd-1">Oppstillingsplass for motorsyklar og syklar skal avsetjast på eiga tomt eller på fellesareal for fleire tomtar.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/1/punkt/6/" id="kapittel-1-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/1/ledd/1/punkt/6/ledd/1/" id="kapittel-1-ledd-1-punkt-6-ledd-1">Det skal ikkje gjevast ferdigattest eller mellombels bruksløyve (pbl) før oppstillingsplassar (også for vare- og lastebilar) og avkøyrsle på eiga tomt eller fellesareal er opparbeidd.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/ledd/1/punkt/7/" id="kapittel-1-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/1/ledd/1/punkt/7/ledd/1/" id="kapittel-1-ledd-1-punkt-7-ledd-1">Kommunen kan når serlege tilhøve ligg føre, redusere antal parkeringsplassar.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/1/ledd/1/punkt/8/" id="kapittel-1-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/1/ledd/1/punkt/8/ledd/1/" id="kapittel-1-ledd-1-punkt-8-ledd-1">Er kravet meir enn 25 % av heil plass, vert kravet auka til heil plass.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/1/ledd/1/punkt/9/" id="kapittel-1-ledd-1-punkt-9"><span class="data-originalId">9.</span><article class="legalP" data-absoluteaddress="/kapittel/1/ledd/1/punkt/9/ledd/1/" id="kapittel-1-ledd-1-punkt-9-ledd-1">Kommunen kan samtykkje i at det i staden for oppstillingsplassar på eigen grunn eller på fellesareal vert innbetalt ein sum pr. manglande plass til kommunen for bygging av offentlege parkeringsanlegg.</article><article class="legalP" data-absoluteaddress="/kapittel/1/ledd/1/punkt/9/ledd/2/" id="kapittel-1-ledd-1-punkt-9-ledd-2">Kommunestyret fastset satsane etter framlegg fra Teknisk Hovudutval.</article></article></li><li data-li-identifier="10." data-name="10."><article class="listArticle" data-absoluteaddress="/kapittel/1/ledd/1/punkt/10/" id="kapittel-1-ledd-1-punkt-10"><span class="data-originalId">10.</span><article class="legalP" data-absoluteaddress="/kapittel/1/ledd/1/punkt/10/ledd/1/" id="kapittel-1-ledd-1-punkt-10-ledd-1">Føresegnene gjeld også for tilbygg og ved bruksendring.</article></article></li></ul></article> <article class="defaultP" margin-top="true">Til § 107 første ledd:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I heile kommunen gjeld at skilt, reklamearrangement o.l. ikkje kan setjast opp utan etter samtykke fra kommunen. Ved handsaming i kommunen gjeld § 94 og § 95 tilsvarande. I bustadområde er reklamearrangement ikkje tillete.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Ved handsaming av søknader om skilt og reklamearrangement gjeld desse generelle reglane:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">Skilt skal vere samstemde med fasaden på bygget. Fargar og hovudoppdeling av fasaden på bygget og nabobygga skal respekterast.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">Skilt skal vere lett lesbare utan at dette skal fremje større skilt.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">Skilt skal plasserast på huset sin hovudfasade i tilknytting til dør eller vindauge. Skilt skal tilstrebast plasserte i etasjeskiljet mellom 1. og 2. etg. utan å kome i konflikt med gesims eller annan fasadeutsmykning. Skilt skal ikkje vere samanhengande over heile bygnings-/forretningsfasaden.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/3/punkt/4/" id="kapittel-1-ledd-3-punkt-4"><span class="data-originalId">4.</span><span class="miscHeadline"><i>Uthengsskilt</i></span><article class="legalP" data-absoluteaddress="/kapittel/1/ledd/3/punkt/4/ledd/1/" id="kapittel-1-ledd-3-punkt-4-ledd-1">Uthengsskilt skal av omsyn til sikt og ferdsel plasserast tilstrekkeleg høgt på fasaden. Kommunen tilrår slike skilt montert på svingbar arm. Uthengsskilt skal maksimalt stikke 1,0 m ut frå fasaden og storleiken skal ikkje overstige 0,5 m<sup>2</sup>.</article><article class="defaultP"><i>Målte skilt</i></article><article class="legalP" data-absoluteaddress="/kapittel/1/ledd/3/punkt/4/ledd/2/" id="kapittel-1-ledd-3-punkt-4-ledd-2">Målte skilt på fasaden skal utformast i tråd med reglane i punkta 1 – 3. Slike skilt kan belysast. Slik belysning må plasserast slik at naboar og trafikantar ikkje blir skadelidane.</article><article class="defaultP"><i>Lysskilt</i></article><article class="legalP" data-absoluteaddress="/kapittel/1/ledd/3/punkt/4/ledd/3/" id="kapittel-1-ledd-3-punkt-4-ledd-3">Dersom slike skilt skal nyttast, må dei utformast i tråd med retningslinene i punkta 1 – 3. Spesielt må ein unngå for dominerande lyskasser. Lysskilta skal skjermast slik at det berre er teksten og eventuelt symbolet som gjev lys.</article><article class="defaultP"><i>Markiser</i></article><article class="legalP" data-absoluteaddress="/kapittel/1/ledd/3/punkt/4/ledd/4/" id="kapittel-1-ledd-3-punkt-4-ledd-4">Markiser skal avgrensast til vindaugsopningane. Ved planlegging av markiser skal desse utformast etter regelen i pkt. 1.</article><article class="legalP" data-absoluteaddress="/kapittel/1/ledd/3/punkt/4/ledd/5/" id="kapittel-1-ledd-3-punkt-4-ledd-5">Av omsyn til trafikken skal markisene vera foldbare.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-02-20-194/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 1. april 1995.</article></section></main></body></html>