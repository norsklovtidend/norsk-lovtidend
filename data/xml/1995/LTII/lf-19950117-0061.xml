<!DOCTYPE html><html lang="no"><head><title>Forskrift om kommunene i Buskeruds myndighet med hensyn til renseløsninger for separate avløpsanlegg, Buskerud.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:05</dd><dt class="legacyID">Datokode</dt><dd class="legacyID">FOR-1995-01-17-61</dd><dt class="dokid">DokumentID</dt><dd class="dokid">LTII/forskrift/1995-01-17-61</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 1</dd><dt class="dateInForce">I kraft fra</dt><dd class="dateInForce">1995-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-06-01-611</li></ul></dd><dt class="appliesTo">Gjelder for</dt><dd class="appliesTo">Buskerud</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§11</li><li>lov/1981-03-13-6/§81</li><li>forskrift/1992-07-08-519/§6</li></ul></dd><dt class="dateOfPublication">Kunngjort</dt><dd class="dateOfPublication">1995-02-14</dd><dt class="titleShort">Korttittel</dt><dd class="titleShort">Forskrift om avløpsanlegg, Buskerud</dd><dt class="title">Tittel</dt><dd class="title">Forskrift om kommunene i Buskeruds myndighet med hensyn til renseløsninger for separate avløpsanlegg, Buskerud.</dd><dt class="miscInformation">Annet om dokumentet</dt><dd class="miscInformation">Fastsatt av fylkesmannen i Buskerud 17. januar 1995 med hjemmel i lov av 13. mars 1981 nr. 6 om vern mot forurensninger og om avfall § 11 og § 81, samt forskrift av 8. juli 1992 nr. 519 om utslipp fra separate avløpsanlegg, kommunens myndighet, saksbehandling m.v. § 6.</dd><dt class="refid">RefID</dt><dd class="refid">forskrift/1995-01-17-61</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kommunene i Buskeruds myndighet med hensyn til renseløsninger for separate avløpsanlegg, Buskerud.<ul class="tocSubUl"><li>§ 1. Hva forskriften gjelder</li><li>§ 2. Infiltrasjonsanlegg med innlagt sandlag</li><li>§ 3. Sandfilteranlegg</li><li>§ 4. Tett tank</li><li>§ 5. Minirenseanlegg</li><li>§ 6. Andre renseløsninger</li><li>§ 7. Unntak fra forskriften</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1995-01-17-61" id="dokument"><h1>Forskrift om kommunene i Buskeruds myndighet med hensyn til renseløsninger for separate avløpsanlegg, Buskerud.</h1><article class="legalArticle" data-lovdata-URL="LTII/forskrift/1995-01-17-61/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriften gjelder</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften gir kommunen myndighet til å fravike enkelte av avløpsløsningene i «Retningslinjer for utforming og drift av separate avløpsanlegg». Forskriften innskrenker samtidig kommunens myndighet, da andre løsninger i samme retningslinje kun tillates i nærmere angitte områder.</article></article><article class="legalArticle" data-lovdata-URL="LTII/forskrift/1995-01-17-61/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Infiltrasjonsanlegg med innlagt sandlag</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Kommunen gis myndighet til å gi utslippstillatelse til infiltrasjonsanlegg med innlagt sandlag, jfr. «Retningslinjer for utforming og drift av separate avløpsanlegg», pkt. 5.1.1. Denne løsningen tillates også brukt ved finkornete løsmasser (felt 1 i infiltrasjonsdiagrammet). Det stilles likevel de samme krav som for ordinær infiltrasjon når det gjelder de stedlige løsmassenes hydrauliske ledningsevne (se kommentar).</article></article><article class="legalArticle" data-lovdata-URL="LTII/forskrift/1995-01-17-61/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sandfilteranlegg</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Sandfilteranlegg skal kun tillates der utslippet føres til vassdrag med helårs vannføring.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Utslippstillatelse for sandfilteranlegg for alt avløpsvann kan bare gis der utslippet føres til resipient som i liten grad er følsom for fosfortilførsler eller påvirker andre resipienter som er følsomme for fosfortilførsler. En minimumsliste over disse finnes i kommentardelen. Tillatelse til utslipp fra sandfilter kan likevel gis der klosettavløp ikke tilføres sandfilteret.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Kommunen kan bare gi tillatelse til utslipp fra sandfilter hvis det er etablert et system som sikrer at redusert funksjonsevne oppdages og rettes innen rimelig tid.</article></article><article class="legalArticle" data-lovdata-URL="LTII/forskrift/1995-01-17-61/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tett tank</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Generelt:</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Tett tank for klosettavløp tillates kun der avstanden til helårsveg er mindre enn 40 m og der bunnen av tanken legges mindre enn 6 m under vegnivå. Kommunen må ha tilfredstillende mottaks-/behandlingsanlegg for avfall fra tette tanker, samt at det må være et tømme- og kontrollsystem som gjør det vanskelig å tømme tankene ulovlig.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Helårsbolig:</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Gråvann fra helårsboliger tillates ikke ført til tett tank. Tett tank for gråvann kan kun tillates der innlagt vann er nødvendig på grunn av arbeidsmiljømessige forhold og det ikke er hensiktsmessig med andre løsninger.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Fritidsbolig/hytte:</article><article class="legalP" data-absoluteaddress="/paragraf/4/ledd/6/" id="paragraf-4-ledd-6">I områder uten mulighet for infiltrasjon tillates det å føre alt avløpsvann til tett tank.</article></article><article class="legalArticle" data-lovdata-URL="LTII/forskrift/1995-01-17-61/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Minirenseanlegg</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Minirenseanlegg skal kun tillates der utslippet føres til vassdrag med helårsvannføring. Minirenseanlegg i klasse 2 kan bare tillates der utslippet føres til resipient som ikke er følsom for fosfortilførsler eller påvirker andre resipienter som er følsomme for fosfortilførsler. En minimumsliste over disse finnes i kommentardelen til § 3.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Bestemmelsene i første ledd gjelder ikke der minirenseanlegg brukes til forbehandling for videre rensing.</article></article><article class="legalArticle" data-lovdata-URL="LTII/forskrift/1995-01-17-61/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Andre renseløsninger</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fylkesmannen gir kommunen myndighet til å gi utslippstillatelse til:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">avløpsfri toalettløsning og best mulige renseløsning for gråvannsutslippet for eksisterende helårsboliger, der det er økonomisk urimelig å kreve disponering av avløpsvannet i henhold til «Retningslinjer for utforming og drift av separate avløpsanlegg». Dette gjelder også gjenoppbygging av helårsboliger etter brann eller riving, der dette er nødvendig av hensyn til stedbunden næring.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">avløpsanlegg som inngår i prosjekter for utprøving av nye rensemetoder eller forbedring av eksisterende metoder.</article></article></li></ul></article></article><article class="legalArticle" data-lovdata-URL="LTII/forskrift/1995-01-17-61/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak fra forskriften</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fylkesmannen kan gi kommunen myndighet til å gjøre unntak fra denne forskriften.</article></article><article class="legalArticle" data-lovdata-URL="LTII/forskrift/1995-01-17-61/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft 1. februar 1995.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Samtidig oppheves forskrift av 1. juni 1993 nr. 611 om kommunens myndighet med hensyn til renseløsninger for separate avløpsanlegg, Buskerud.</article></article></main></body></html>