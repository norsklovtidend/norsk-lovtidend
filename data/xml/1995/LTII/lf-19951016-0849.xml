<!DOCTYPE html><html lang="no"><head><title>Forskrift om særlige tiltak for å hindre spredning av scrapie og mædi hos sau i fylkene Hordaland og Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:02</dd><dt class="legacyID">Datokode</dt><dd class="legacyID">FOR-1995-10-16-849</dd><dt class="dokid">DokumentID</dt><dd class="dokid">LTII/forskrift/1995-10-16-849</dd><dt class="ministry">Departement</dt><dd class="ministry"><ul><li>JB</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 10</dd><dt class="dateInForce">I kraft fra</dt><dd class="dateInForce">1995-10-16</dd><dt class="appliesTo">Gjelder for</dt><dd class="appliesTo">Hordaland og Rogaland</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>forskrift/1995-03-06-237/§32</li></ul></dd><dt class="dateOfPublication">Kunngjort</dt><dd class="dateOfPublication">1995-11-10</dd><dt class="titleShort">Korttittel</dt><dd class="titleShort">Forskrift om scrapie og mædi hos sau</dd><dt class="title">Tittel</dt><dd class="title">Forskrift om særlige tiltak for å hindre spredning av scrapie og mædi hos sau i fylkene Hordaland og Rogaland.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 16. oktober 1995 med hjemmel i lov av 8. juni 1962 nr. 4 om tiltak mot dyresjukdommer (husdyrloven) § 3, jfr. forskrift 6. mars 1995 nr. 237 om bekjempelse av dyresjukdommer § 32.</dd><dt class="refid">RefID</dt><dd class="refid">forskrift/1995-10-16-849</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særlige tiltak for å hindre spredning av scrapie og mædi hos sau i fylkene Hordaland og Rogaland.<ul class="tocSubUl"><li>Kapittel I Formål, virkeområde og definisjoner<ul class="tocSubUl"><li>§ 1. Formål</li><li>§ 2. Virkeområde</li></ul></li><li>Kapittel II Generelle smitteforebyggende tiltak<ul class="tocSubUl"><li>§ 3. Overføring av sau og livdyrhandel</li><li>§ 4. Avl</li><li>§ 5. Merking av dyr</li><li>§ 6. Nedtegninger av livdyrbevegelse</li></ul></li><li>Kapittel III Transport av levende sau<ul class="tocSubUl"><li>§ 7. Transport</li></ul></li><li>Kapittel IV Spesielle tiltak i forbindelse med beitebruk<ul class="tocSubUl"><li>§ 8. Tiltak mot streifdyr</li><li>§ 9. Skilling av sau</li><li>§ 10. Salteplasser</li></ul></li><li>Kapittel V Avsluttende bestemmelser<ul class="tocSubUl"><li>§ 11. Dispensasjon</li><li>§ 12. Straffebestemmelser</li><li>§ 13. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1995-10-16-849" id="dokument"><h1>Forskrift om særlige tiltak for å hindre spredning av scrapie og mædi hos sau i fylkene Hordaland og Rogaland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-10-16-849/KAPITTEL_1" data-partID="k1"><h2>Kapittel I Formål, virkeområde og definisjoner</h2><article class="legalArticle" data-lovdata-URL="LTII/forskrift/1995-10-16-849/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Formålet med denne forskriften er å fastsette utfyllende bestemmelser til kapittel III i forskrift 6. mars 1995 nr. 237 om bekjempelse av dyresjukdommer spesielt med sikte på å hindre spredning av sauesykdommene scrapie og mædi i/fra fylkene Hordaland og Rogaland.</article></article><article class="legalArticle" data-lovdata-URL="LTII/forskrift/1995-10-16-849/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Denne forskriften gjelder for enhver sauebesetning hjemmehørende i Hordaland og Rogaland, også i den tiden av året dyrene eventuelt er på beite i annet fylke og for personer som eier transportmiddel eller tar del i transport, skilling og sanking av sauer omfattet av forskriften.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Forskriftens §§ 8-10 gjelder også for sau fra besetning hjemmehørende i annet fylke dersom sauen(e) er på fellesbeite sammen med sauer hjemmehørende i Hordaland og Rogaland.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-10-16-849/KAPITTEL_2" data-partID="k2"><h2>Kapittel II Generelle smitteforebyggende tiltak</h2><article class="legalArticle" data-lovdata-URL="LTII/forskrift/1995-10-16-849/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Overføring av sau og livdyrhandel</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Overføring av levende sau fra en besetning til en annen er forbudt. Unntatt fra forbudet er føring av sau direkte til slakteri samt overføring etter bestemmelsene i § 4.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Distriktsveterinæren i mottakerdistriktet kan etter søknad gi dispensasjon for overføring av sau fra besetning i eget distrikt og sette vilkår for slik dispensasjon. I særlige tilfelle kan fylkesveterinæren etter søknad gi dispensasjon for overføring av sau fra besetning i annet veterinærdistrikt og sette vilkår for slik dispensasjon.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Det er forbudt å arrangere auksjon eller annen form for organisert livdyrhandel og utstillinger som fører til kontakt mellom sauer fra ulike besetninger. Fylkesveterinæren kan etter søknad gi dispensasjon for utstilling av værer og sette vilkår for slik dispensasjon.</article></article><article class="legalArticle" data-lovdata-URL="LTII/forskrift/1995-10-16-849/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Avl</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Det er forbudt å etablere nye avlsgrupper (væreringer, værelag m.v.) som fører til kontakt mellom sauer fra ulike besetninger.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Allerede etablerte avlsgrupper som omfatter mer enn fire besetninger, skal deles opp slik at de ikke omfatter mer enn fire besetninger hver. Distriktsveterinæren skal godkjenne oppdelingen, og kan herunder fastsette særskilte krav til avlsgruppens sammensetning.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Fylkesveterinæren kan etter søknad dispensere fra bestemmelsene i 1. og 2. ledd. Søknad om dispensasjon skal sendes via distriktsveterinæren.</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Etter 1. januar 1996 skal avlsgrupper kun benytte værer som er født i og siden fødselen har vært oppstallet i besetning som deltar i avlsgruppen. Distriktsveterinæren kan etter søknad tillate at det tas inn vær fra besetning i eget veterinærdistrikt. I særlige tilfeller kan fylkesveterinæren etter søknad tillate at det tas inn vær fra besetning i annet veterinærdistrikt.</article><article class="legalP" data-absoluteaddress="/kapittel/2/paragraf/2/ledd/5/" id="kapittel-2-paragraf-2-ledd-5">Værer skal fordeles mellom besetningene i avlsgruppen før paringssesongen starter og skal stå i samme besetning gjennom hele paringssesongen.</article><article class="legalP" data-absoluteaddress="/kapittel/2/paragraf/2/ledd/6/" id="kapittel-2-paragraf-2-ledd-6">Vær fra avlsgruppe skal oppstalles atskilt fra resten av besetningen i egen binge med tette delevegger og egen fôr- og drikkeplass. Vær skal ikke slippes inn i binge til søyer. Brunstige søyer skal føres til væren for paring.</article><article class="legalP" data-absoluteaddress="/kapittel/2/paragraf/2/ledd/7/" id="kapittel-2-paragraf-2-ledd-7">Avlsvær skal gå på eget sommerbeite atskilt fra andre sauer.</article><article class="legalP" data-absoluteaddress="/kapittel/2/paragraf/2/ledd/8/" id="kapittel-2-paragraf-2-ledd-8">Hver enkelt vær skal hele livet følges av et identitetskort hvor det fremgår hvor væren har stått oppstallet hver enkelt sesong. Identitetskortet skal beholdes av siste innehaver av væren i 10 år etter at væren er tatt ut av bruk og forevises offentlig veterinær på anmodning.</article></article><article class="legalArticle" data-lovdata-URL="LTII/forskrift/1995-10-16-849/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Merking av dyr</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Alle dyr skal ha individmerke (øremerke).</article></article><article class="legalArticle" data-lovdata-URL="LTII/forskrift/1995-10-16-849/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Nedtegninger av livdyrbevegelse</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Enhver som fører levende sau til eller fra annen besetning eller slakteri, skal føre nedtegninger som angir identitet (ørenummer) på det/de dyrene som er overført, dato for overføringen, samt navn og adresse på den som overføringen skjer til/fra. Slike nedtegninger skal oppbevares i minst 10 år og forevises offentlig veterinær på anmodning.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1995-10-16-849/KAPITTEL_3" data-partID="k3"><h2>Kapittel III Transport av levende sau</h2><article class="legalArticle" data-lovdata-URL="LTII/forskrift/1995-10-16-849/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Transport</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Samtransport av dyr fra ulike besetninger er kun tillatt ved transport til slakteri eller dersom transportmidlet har tett skillevegg som hindrer direkte kontakt mellom dyr fra ulike besetninger, og er lett vaskbart. All innredning av tre skal være malt og ha en jevn, glatt overflate.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Transportmiddel skal før innlasting være rengjort og desinfisert. Strø skal ikke spres ut på lasteplanet før umiddelbart før innlastingen tar til.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Transportøren skal føre register over all transport av sau til eller fra fellesbeite. I registeret skal angis besetningseiers navn og adresse samt dato og klokkeslett for lossing av dyr og for gjennomført vask og desinfeksjon. Registeret skal oppbevares i minst to år og forevises offentlig veterinær på anmodning.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1995-10-16-849/KAPITTEL_4" data-partID="k4"><h2>Kapittel IV Spesielle tiltak i forbindelse med beitebruk</h2><article class="legalArticle" data-lovdata-URL="LTII/forskrift/1995-10-16-849/§8" data-name="§8" data-partID="§8" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tiltak mot streifdyr</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Dersom sauer kommer over i annet beiteområde enn det de normalt tilhører og ved sanking havner i innhegning (skillekve) sammen med sauer fra vedkommende beiteområde, skal sauene straks merkes særskilt og overføres til eget skillekve. Slike sauer skal ikke sendes på fellesbeite igjen.</article></article><article class="legalArticle" data-lovdata-URL="LTII/forskrift/1995-10-16-849/§9" data-name="§9" data-partID="§9" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Skilling av sau</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Skilleplasser skal være godt drenert. Gjødsel skal fjernes etter at plassen har vært i bruk. Dersom det ikke er mulig å fjerne gjødselen, skal det legges på et dekkende lag grus. Gjerder mellom skillekve skal hindre direkte kontakt mellom dyr i ulike kve.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Så snart sauene er samlet i skillekve skal skilling og transport starte umiddelbart. Transporten kan utsettes dersom dyr fra hver enkelt besetning hele tiden har stått i egen innhegning.</article></article><article class="legalArticle" data-lovdata-URL="LTII/forskrift/1995-10-16-849/§10" data-name="§10" data-partID="§10" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Salteplasser</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Salteplasser skal ikke legges på steder der sauene naturlig søker ly eller hvile eller i ytre deler av beiteområdet.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">Salt/saltautomater skal plasseres på et underlag av fjell/stein som naturlig rengjøres ved nedbør.</article><article class="legalP" data-absoluteaddress="/kapittel/4/paragraf/3/ledd/3/" id="kapittel-4-paragraf-3-ledd-3">Offentlig veterinær kan kreve opplysninger om hvor salteplasser befinner seg og kan fastsette ytterligere begrensninger i plassering og bruk av salteplasser.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1995-10-16-849/KAPITTEL_5" data-partID="k5"><h2>Kapittel V Avsluttende bestemmelser</h2><article class="legalArticle" data-lovdata-URL="LTII/forskrift/1995-10-16-849/§11" data-name="§11" data-partID="§11" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Landbruksdepartementet kan dispensere fra bestemmelsene i denne forskriften og sette vilkår for dispensasjonen.</article></article><article class="legalArticle" data-lovdata-URL="LTII/forskrift/1995-10-16-849/§12" data-name="§12" data-partID="§12" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Straffebestemmelser</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Overtredelsen av denne forskriften er straffbart, jfr. husdyrlovens § 19.</article></article><article class="legalArticle" data-lovdata-URL="LTII/forskrift/1995-10-16-849/§13" data-name="§13" data-partID="§13" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Denne forskriften trer i kraft straks.</article></article></section></main></body></html>