<!DOCTYPE html><html lang="no"><head><title>Forskrift for fiske etter anadrome laksefisk i vassdrag i Buskerud 1995.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:08</dd><dt class="legacyID">Datokode</dt><dd class="legacyID">FOR-1995-02-13-190</dd><dt class="dokid">DokumentID</dt><dd class="dokid">LTII/forskrift/1995-02-13-190</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 3</dd><dt class="dateInForce">I kraft fra</dt><dd class="dateInForce">1995-02-13</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-04-11-407</li></ul></dd><dt class="appliesTo">Gjelder for</dt><dd class="appliesTo">Buskerud</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§33</li><li>forskrift/1992-11-27-877</li></ul></dd><dt class="dateOfPublication">Kunngjort</dt><dd class="dateOfPublication">1995-03-31</dd><dt class="titleShort">Korttittel</dt><dd class="titleShort">Forskrift om fiske etter laks, Buskerud</dd><dt class="title">Tittel</dt><dd class="title">Forskrift for fiske etter anadrome laksefisk i vassdrag i Buskerud 1995.</dd><dt class="miscInformation">Annet om dokumentet</dt><dd class="miscInformation">Fastsatt av fylkesmannen i Buskerud 13. februar 1995 med hjemmel i lov av 15. mai 1992 nr. 47 om laksefisk og innlandsfisk m.m. § 33, jfr. kgl.res. av 27. november 1992 nr. 877 om åpning for fiske etter anadrome laksefisk.</dd><dt class="refid">RefID</dt><dd class="refid">forskrift/1995-02-13-190</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for fiske etter anadrome laksefisk i vassdrag i Buskerud 1995.<ul class="tocSubUl"><li>§ 1. Fisketider</li><li>§ 2. Redskap</li><li>§ 3. Sjøørret og innlandsfisk</li><li>§ 4. Andre vassdrag</li><li>§ 5. Straff</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1995-02-13-190" id="dokument"><h1>Forskrift for fiske etter anadrome laksefisk i vassdrag i Buskerud 1995.</h1><article class="legalArticle" data-lovdata-URL="LTII/forskrift/1995-02-13-190/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fisketider</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er tillatt å fiske anadrome laksefisk i følgende vassdrag i de angitte tidsrom:<table><tbody><tr><td data-text-align="left" data-vertical-align="top">Vassdrag</td><td data-text-align="left" data-vertical-align="top">Tidsrom</td></tr><tr><td data-text-align="left" data-vertical-align="top">Drammenselva</td><td data-text-align="left" data-vertical-align="top" /></tr><tr><td data-text-align="left" data-vertical-align="top">  Opp til Hellefoss</td><td data-text-align="left" data-vertical-align="top">15. mai – 30. sept.</td></tr><tr><td data-text-align="left" data-vertical-align="top">  Hellefoss til Døvikfoss</td><td data-text-align="left" data-vertical-align="top">15. mai – 31. okt.</td></tr><tr><td data-text-align="left" data-vertical-align="top">Lierelva</td><td data-text-align="left" data-vertical-align="top">15. mai -15. sept.</td></tr><tr><td data-text-align="left" data-vertical-align="top">Åroselva</td><td data-text-align="left" data-vertical-align="top">1. mai – 31. mai</td></tr><tr><td data-text-align="left" data-vertical-align="top" /><td data-text-align="left" data-vertical-align="top">1. aug. – 30. sept.</td></tr><tr><td data-text-align="left" data-vertical-align="top">Numedalslågen</td><td data-text-align="left" data-vertical-align="top" /></tr><tr><td data-text-align="left" data-vertical-align="top">(Vestfold grense – Skollenborg)</td><td data-text-align="left" data-vertical-align="top">15. mai – 30. sept.</td></tr></tbody></table></article></article><article class="legalArticle" data-lovdata-URL="LTII/forskrift/1995-02-13-190/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Redskap</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Til fangst av anadrome laksefisk kan det ikke benyttes stang eller håndsnøre med mer enn til sammen tre kroker (en trippelkrok regnes som tre kroker). Det er ikke tillatt å bruke flere stenger eller håndsnører samtidig. Det er forbudt å bruke stang og håndsnøre på en slik måte at fisken sannsynligvis vil krøkes. Stang og håndsnøre skal ikke forlates under fiske. Avstanden mellom krokstammen og krokspissen skal ikke være større enn 12 mm (krok nr 2/0). For enkeltkrok ikke større enn 15 mm (krok nr 4/0). Som agn er det bare tillatt å bruke: Mark, sluk, spinner, wobbler og flue hvor flytende dupp eller fluesnøre, unntatt rene blyliner, utgjør kastevekten. I vassdrag utenom Drammenselva er bruk av søkke bare tillatt ved markfiske. Ved bruk av tubeflue som agn i Drammenselva er det tillatt å bruke søkke. Søkke skal da festes med eget oppheng med 3-delt virvel, hvor snøret til søkket har maksimum tykkelse 0,20 mm. Når søkke nyttes kan det bare brukes enkeltkrok hvor avstanden mellom krokstammen og krokspissen ikke er større enn 11 mm (krok nr 2).</article></article><article class="legalArticle" data-lovdata-URL="LTII/forskrift/1995-02-13-190/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sjøørret og innlandsfisk</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I Drammenselva opp til bru for Rv 11 i N.Eiker (32VNM579245), er det fra og med 1. februar, tillatt å fiske sjøørret og innlandsfisk fra land med redskap som er nevnt i § 2. Fiske etter annen innlandsfisk enn ørret er tillatt hele året i Drammenselva i Drammen kommune. I fredningstida for laks og sjøørret er slikt fiske bare tillatt med wobbler større enn 15 cm og med agn.</article></article><article class="legalArticle" data-lovdata-URL="LTII/forskrift/1995-02-13-190/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Andre vassdrag</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I de vassdrag som fører anadrome laksefisk (laks, sjøørret), men som ikke er nevnt i denne forskriften, er det tillatt å fiske fra og med 1. juni til og med 17. august.</article></article><article class="legalArticle" data-lovdata-URL="LTII/forskrift/1995-02-13-190/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiske utenom angitte fisketider er straffbart, jfr. lov om laksefisk og innlandsfisk m.v. § 49.</article></article><article class="legalArticle" data-lovdata-URL="LTII/forskrift/1995-02-13-190/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft straks. Samtidig oppheves forskrift av 11. april 1994 nr. 407 for fiske etter anadrome laksefisk i vassdrag, Buskerud.</article></article></main></body></html>