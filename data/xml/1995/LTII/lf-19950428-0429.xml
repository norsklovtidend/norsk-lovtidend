<!DOCTYPE html><html lang="no"><head><title>Forskrift om fisketider og -redskap i vassdrag hvor det går laks og sjøaure, Aust-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:10</dd><dt class="legacyID">Datokode</dt><dd class="legacyID">FOR-1995-04-28-429</dd><dt class="dokid">DokumentID</dt><dd class="dokid">LTII/forskrift/1995-04-28-429</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 5</dd><dt class="dateInForce">I kraft fra</dt><dd class="dateInForce">1995-04-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-03-02-179</li></ul></dd><dt class="appliesTo">Gjelder for</dt><dd class="appliesTo">Aust-Agder</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§33</li><li>lov/1992-05-15-47/§34</li><li>forskrift/1992-11-27-877</li></ul></dd><dt class="dateOfPublication">Kunngjort</dt><dd class="dateOfPublication">1995-06-07</dd><dt class="titleShort">Korttittel</dt><dd class="titleShort">Forskrift om fisketider og redskap, Aust-Agder</dd><dt class="title">Tittel</dt><dd class="title">Forskrift om fisketider og -redskap i vassdrag hvor det går laks og sjøaure, Aust-Agder.</dd><dt class="miscInformation">Annet om dokumentet</dt><dd class="miscInformation">Fastsatt av fylkesmannen i Aust-Agder 28. april 1995 med hjemmel i lov av 15. mai 1992 nr. 47 om laksefisk og innlandsfisk m.v. § 33 og § 34, jfr. kgl.res. av 27. november 1992 nr. 877 om åpning for fiske etter anadrome laksefisk.</dd><dt class="refid">RefID</dt><dd class="refid">forskrift/1995-04-28-429</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fisketider og -redskap i vassdrag hvor det går laks og sjøaure, Aust-Agder.<ul class="tocSubUl"><li>Fiske etter laks og sjøaure<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li><li>Fiske etter innlandsfisk<ul class="tocSubUl"><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1995-04-28-429" id="dokument"><h1>Forskrift om fisketider og -redskap i vassdrag hvor det går laks og sjøaure, Aust-Agder.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-04-28-429/KAPITTEL_1" data-partID="k1"><h2>Fiske etter laks og sjøaure</h2><article class="legalArticle" data-lovdata-URL="LTII/forskrift/1995-04-28-429/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">I vassdrag hvor det går laks og sjøaure gjelder de fiskeregler som er fastsatt for laks og sjøaure også for fiske av innlandsfisk, inkludert ål, med de unntak som er nevnt i §§ 6 – 9 i denne forskrift. Følgende innsjøer er unntatt: Reddalsvann, Temse og Trevann (Nidelva) og Kleivekilen i Ubergsvann (Storelva).</article></article><article class="legalArticle" data-lovdata-URL="LTII/forskrift/1995-04-28-429/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Det er tillatt å fiske laks og sjøaure i følgende vassdrag:<table><tbody><tr><td data-text-align="left" data-vertical-align="top">Nidelva</td><td data-text-align="left" data-vertical-align="top">15. juni – 30. september</td></tr><tr><td data-text-align="left" data-vertical-align="top">Tovdalselva</td><td data-text-align="left" data-vertical-align="top">1. juni – 15. september</td></tr><tr><td data-text-align="left" data-vertical-align="top">Storelva (Vegårvassdraget)</td><td data-text-align="left" data-vertical-align="top">15. juli  – 15. september</td></tr><tr><td data-text-align="left" data-vertical-align="top" /><td data-text-align="left" data-vertical-align="top">I tida 1.7 – 14.7 og 16.9 – 30.9</td></tr><tr><td data-text-align="left" data-vertical-align="top" /><td data-text-align="left" data-vertical-align="top">er det tillatt å fiske med mark og</td></tr><tr><td data-text-align="left" data-vertical-align="top" /><td data-text-align="left" data-vertical-align="top">flue om natten (kl. 23.00 – 06.00)</td></tr><tr><td data-text-align="left" data-vertical-align="top">Landvikvassdraget</td><td data-text-align="left" data-vertical-align="top">15. mars – 15. september.</td></tr></tbody></table></article></article><article class="legalArticle" data-lovdata-URL="LTII/forskrift/1995-04-28-429/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Til fangst av laks og sjøaure kan det ikke benyttes stang eller håndsnøre med mer enn til sammen tre kroker (en trippelkrok regnes som tre kroker). Det er ikke tillatt å bruke flere stenger eller håndsnører samtidig. Det er forbudt å bruke stang og håndsnøre på en slik måte at fisken sannsynligvis vil krøkes. Stang og håndsnøre skal ikke forlates under fiske. Avstanden mellom krokstammen og krokspissen skal ikke være større enn 12 mm (krok nr 2/0), for enkeltkrok ikke større enn 15 mm (krok nr 4/0). Som agn er det bare tillatt å bruke: mark, flue, spinner, wobbler og flue hvor flytende dupp eller fluesnøre, unntatt rene blyliner, utgjør kastevekten. I vassdrag er bruk av søkke bare tillatt ved markfiske.</article></article><article class="legalArticle" data-lovdata-URL="LTII/forskrift/1995-04-28-429/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">I lakse- og sjøaureførende deler av Hammartjennbekken, Risør og Grimeelv, Lillesand er det ikke tillatt å fiske.</article></article><article class="legalArticle" data-lovdata-URL="LTII/forskrift/1995-04-28-429/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">I vassdrag som fører laks eller sjøaure, men som ikke er nevnt i §§ 2 eller 4, er det tillatt å fiske i tida 15. juni – 15. august.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-04-28-429/KAPITTEL_2" data-partID="k2"><h2>Fiske etter innlandsfisk</h2><article class="legalArticle" data-lovdata-URL="LTII/forskrift/1995-04-28-429/§6" data-name="§6" data-partID="§6" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Stangfiske etter gjedde er tillatt fra og med 1. mai til og med 30. september i Vegårvassdraget (Storelva) fra Lundevann til Fosstveit. Så lenge laks og sjøaure er fredet er slikt fiske bare tillatt med wobbler større enn 15 cm.</article></article><article class="legalArticle" data-lovdata-URL="LTII/forskrift/1995-04-28-429/§7" data-name="§7" data-partID="§7" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Uten hensyn til § 1 er det i innsjøer tillatt å fiske etter innlandsfisk hele året med følgende redskap:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/1/punkt/1/" id="kapittel-2-paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/1/punkt/1/ledd/1/" id="kapittel-2-paragraf-2-ledd-1-punkt-1-ledd-1">Garn opptil 29 mm maskevidde (22 omfar) med lengde inntil 30 m og med avstand 50 m mellom garna. Garna må stå på bunnen med alle korker neddykket.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/1/punkt/2/" id="kapittel-2-paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/1/punkt/2/ledd/1/" id="kapittel-2-paragraf-2-ledd-1-punkt-2-ledd-1">Stangfiske fra land med redskap som nevnt i § 3.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/1/punkt/3/" id="kapittel-2-paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/1/punkt/3/ledd/1/" id="kapittel-2-paragraf-2-ledd-1-punkt-3-ledd-1">Isfiske med håndsnøre.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/1/punkt/4/" id="kapittel-2-paragraf-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/1/punkt/4/ledd/1/" id="kapittel-2-paragraf-2-ledd-1-punkt-4-ledd-1">Teiner.</article></article></li></ul></article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">I fredningstida for anadrome fisk er alt fiske forbudt nærmere elveos enn 200 m. I disse områdene er bruk av garn forbudt til enhver tid.</article></article><article class="legalArticle" data-lovdata-URL="LTII/forskrift/1995-04-28-429/§8" data-name="§8" data-partID="§8" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Fylkesmannen kan gi tillatelse til å bruke innretninger som er konstruert for fiske etter ål.</article></article><article class="legalArticle" data-lovdata-URL="LTII/forskrift/1995-04-28-429/§9" data-name="§9" data-partID="§9" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Dersom det blir fanget laks eller sjøaure i fredningstida for disse, skal den straks slippes ut igjen, om mulig uskadd.</article></article><article class="legalArticle" data-lovdata-URL="LTII/forskrift/1995-04-28-429/§10" data-name="§10" data-partID="§10" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Brudd på denne forskrift er straffbart, jf lov om laksefisk og innlandsfisk m.v., § 49.</article></article><article class="legalArticle" data-lovdata-URL="LTII/forskrift/1995-04-28-429/§11" data-name="§11" data-partID="§11" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Forskriften trer i kraft straks. Samtidig oppheves forskrift av 2. mars 1994 nr. 179 om fisketider i vassdrag med laks og sjøaure, Aust-Agder.</article></article></section></main></body></html>