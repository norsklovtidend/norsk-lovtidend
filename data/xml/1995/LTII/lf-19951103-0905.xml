<!DOCTYPE html><html lang="no"><head><title>Forskrift om vedtekt til plan- og bygningsloven § 69 nr. 3, Øyer kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:52</dd><dt class="legacyID">Datokode</dt><dd class="legacyID">FOR-1995-11-03-905</dd><dt class="dokid">DokumentID</dt><dd class="dokid">LTII/forskrift/1995-11-03-905</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 11</dd><dt class="dateInForce">I kraft fra</dt><dd class="dateInForce">1995-12-15</dd><dt class="appliesTo">Gjelder for</dt><dd class="appliesTo">Øyer kommune, Oppland.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1995-12-11</dd><dt class="titleShort">Korttittel</dt><dd class="titleShort">Forskrift til plan- og bygningsloven, Øyer</dd><dt class="title">Tittel</dt><dd class="title">Forskrift om vedtekt til plan- og bygningsloven § 69 nr. 3, Øyer kommune, Oppland.</dd><dt class="miscInformation">Annet om dokumentet</dt><dd class="miscInformation">Fastsatt av Øyer kommunestyre 27. oktober 1994 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal- og arbeidsdepartementet 3. november 1995.</dd><dt class="refid">RefID</dt><dd class="refid">forskrift/1995-11-03-905</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til plan- og bygningsloven § 69 nr. 3, Øyer kommune, Oppland.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1995-11-03-905" id="dokument"><h1>Forskrift om vedtekt til plan- og bygningsloven § 69 nr. 3, Øyer kommune, Oppland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-11-03-905/KAPITTEL_1" data-partID="k1"><h2 data-text-align="center">I</h2><article class="defaultP">Til § 69 nr. 3<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">I reguleringsplaner, bebyggelsesplaner og ved søknader om byggetillatelse der det anses nødvendig skal det i eget planbilag i bestemt målestokk gjøres rede for plassering av de anlegg som er nevnt i pbl § 69 nr. 1. Det kan kreves at denne situasjonsplanen omfatter terrassering, planering, beplantning, lekeplasser, biloppstillingsplasser, søppelsamlingsplasser, interne kjøre- og gangveger og avkjørsler til kommunal veg. Kommunen kan påby endringer i innsendte planer og kan herunder bl.a. kreve at verdifullt landskap, kulturlandskap og vegetasjon skal bevares. Etter at planen er godkjent av kommunen, plikter eieren å opparbeide arealet i samsvar med planen uten unødig opphold. Utomhusanlegg skal normalt ferdigstilles samtidig med bebyggelsen. Arealet og anleggene som bygges, skal holdes forsvarlig vedlike.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Bestemmelser om lekeplasser i forbindelse med bebyggelsesplaner og reguleringsplaner<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/punkt/2/ledd/1/punkt/1/" id="kapittel-1-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/punkt/2/ledd/1/punkt/1/ledd/1/" id="kapittel-1-punkt-2-ledd-1-punkt-1-ledd-1">Nærlekeplass for småbarn skal anlegges for mindre boliggrupper fra 8 til 15 boliger. Plassen skal være på minimum 250 m<sup>2</sup> og ha gode solforhold, egnet terreng, være lett tilgjengelig og plasseres på trafikksikkert sted.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/punkt/2/ledd/1/punkt/2/" id="kapittel-1-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/punkt/2/ledd/1/punkt/2/ledd/1/" id="kapittel-1-punkt-2-ledd-1-punkt-2-ledd-1">Lekeplass for større barn skal anlegges for minst hver 50 bolig. Plassen skal være på minst 1500 m<sup>2</sup> og gi mulighet for ballek, sykling, aking og skiløping. Minst 50% av plassen bør være flat (stigning på maksimum 1:20).</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">3.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Bestemmelser om oppstillingsplasser for biler m.v.</article><article class="legalP" data-absoluteaddress="/kapittel/1/punkt/3/ledd/2/" id="kapittel-1-punkt-3-ledd-2">Kommunen kan kreve at nødvendige oppstillingsplasser for biler, motorsykler og sykler skal være sikret for eiendommens behov.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/punkt/3/ledd/2/punkt/1/" id="kapittel-1-punkt-3-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/punkt/3/ledd/2/punkt/1/ledd/1/" id="kapittel-1-punkt-3-ledd-2-punkt-1-ledd-1">Bolighus skal minimum ha en garasjeplass og en biloppstillingsplass for hver boenhet over 60 m<sup>2</sup>. For boenheter under 60 m<sup>2</sup> skal det avsettes minimum biloppstillingsplass. For annen boligbebyggelse der parkering skjer på fellesareal, skal det avsettes 1,5 plass pr. leilighet.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/punkt/3/ledd/2/punkt/2/" id="kapittel-1-punkt-3-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/punkt/3/ledd/2/punkt/2/ledd/1/" id="kapittel-1-punkt-3-ledd-2-punkt-2-ledd-1">Kontor- og forretningsbebyggelse skal ha oppstillingsplass på egen tomt eller på fellesareal for flere tomter for minst en bil pr. 50 m<sup>2</sup> brutto golvflate i bebyggelsen. Til dette kommer lasteareal for vare- og lastebiler.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/punkt/3/ledd/2/punkt/3/" id="kapittel-1-punkt-3-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/punkt/3/ledd/2/punkt/3/ledd/1/" id="kapittel-1-punkt-3-ledd-2-punkt-3-ledd-1">Industri- og lagerbebyggelse skal ha oppstillingsplass for minst 1 bil pr. 100 m<sup>2</sup>, eller minst 15 plasser pr. 20 ansatte – største antall benyttes. Til dette kommer lasteareal for vare- og lastebiler.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/punkt/3/ledd/2/punkt/4/" id="kapittel-1-punkt-3-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/1/punkt/3/ledd/2/punkt/4/ledd/1/" id="kapittel-1-punkt-3-ledd-2-punkt-4-ledd-1">Institusjoner, hoteller, restauranter, forsamlingslokaler, kjøpesentra, idrettsanlegg m.v. samt andre bygninger hvor spesielle forhold gjør seg gjeldende, skal ha oppstillingsplass for biler og ut- og innkjøringsforhold som ligger innenfor Vegdirektoratets anbefalte normer.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/punkt/3/ledd/2/punkt/5/" id="kapittel-1-punkt-3-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/1/punkt/3/ledd/2/punkt/5/ledd/1/" id="kapittel-1-punkt-3-ledd-2-punkt-5-ledd-1">Oppstillingsplass for motorsykler og sykler avsettes på egen tomt eller på fellesareal for flere tomter.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/punkt/3/ledd/2/punkt/6/" id="kapittel-1-punkt-3-ledd-2-punkt-6"><span class="data-originalId">f)</span><article class="legalP" data-absoluteaddress="/kapittel/1/punkt/3/ledd/2/punkt/6/ledd/1/" id="kapittel-1-punkt-3-ledd-2-punkt-6-ledd-1">Ved bruksendring i hht § 93 gjøres bestemmelsene også gjeldende for bestående bebyggelse.</article></article></li></ul></article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/punkt/4/" id="kapittel-1-punkt-4"><span class="data-originalId">4.</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Kommunen kan for den enkelte tomt fastsette skjerpelser eller lempninger i ovennevnte krav, hvor dette finnes nødvendig.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-11-03-905/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 15. desember 1995.</article></section></main></body></html>