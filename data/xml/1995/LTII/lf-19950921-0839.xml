<!DOCTYPE html><html lang="no"><head><title>Forskrift om midlertidig vern av Orkelkroken landskapsvernområde, Oppdal kommune, Sør-Trøndelag fylke og Tynset kommune, Hedmark fylke.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:11</dd><dt class="legacyID">Datokode</dt><dd class="legacyID">FOR-1995-09-21-839</dd><dt class="dokid">DokumentID</dt><dd class="dokid">LTII/forskrift/1995-09-21-839</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 10</dd><dt class="dateInForce">I kraft fra</dt><dd class="dateInForce">1995-09-21</dd><dt class="appliesTo">Gjelder for</dt><dd class="appliesTo">Oppdal og Tynset kommune, Sør-Trøndelag og Hedmark fylke.</dd><dt class="basedOn">Hjemmel</dt><dd class="basedOn"><ul><li>lov/1970-06-19-63/§18</li><li>lov/1970-06-19-63/§5</li><li>lov/1970-06-19-63/§6</li><li>forskrift/1987-07-03-572</li></ul></dd><dt class="dateOfPublication">Kunngjort</dt><dd class="dateOfPublication">1995-11-10</dd><dt class="titleShort">Korttittel</dt><dd class="titleShort">Forskrift om Orkelkroken landskapsvernområde</dd><dt class="title">Tittel</dt><dd class="title">Forskrift om midlertidig vern av Orkelkroken landskapsvernområde, Oppdal kommune, Sør-Trøndelag fylke og Tynset kommune, Hedmark fylke.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 21. september 1995 med hjemmel i lov av 19. juni 1970 nr. 63 om naturvern § 18 nr. 4, jfr. § 5 og § 6 jfr. § 22, jfr. kgl.res. 3. juli 1987 nr. 572 og delegering av 3. november 1987.</dd><dt class="refid">RefID</dt><dd class="refid">forskrift/1995-09-21-839</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig vern av Orkelkroken landskapsvernområde, Oppdal kommune, Sør-Trøndelag fylke og Tynset kommune, Hedmark fylke.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li></ul></li></ul></dd></dl></header><main class="documentBody" data-lovdata-URL="LTII/forskrift/1995-09-21-839" id="dokument"><h1>Forskrift om midlertidig vern av Orkelkroken landskapsvernområde, Oppdal kommune, Sør-Trøndelag fylke og Tynset kommune, Hedmark fylke.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-09-21-839/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av lov om naturvern av 19. juni 1970 nr. 63 § 18 nr. 4, jfr. §§ 5 og 6, jfr. § 22, jfr. kgl.res. av 3. juli 1987 nr. 572 og Miljøverndepartementets delegering av 3. november 1987, er det område i Oppdal kommune i Sør-Trøndelag fylke og Tynset kommune i Hedmark fylke, midlertidig vernet som landskapsvernområde under betegnelsen «Orkelkroken landskapsvernområde».</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-09-21-839/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Det vernete området berører Oppdal Bygdeallmenning i Oppdal kommune og følgende gnr./bnr.: 99/1, 100/1, 273/1, 274/2, 283/1, 296/1, 342/1, 345/1, 345/2. I Tynset kommune blir følgende gnr./bnr. berørt: 2/101, 4/6, 48/2, 144/4, 152/1, 153/1, 153/2, 153/3, 153/4, 153/5, 153/6, 153/7.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Landskapsvernområdet dekker et areal på ca. 45 km<sup>2</sup> .</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Grensene for det midlertidig vernete landskapsvernområdet framgår av vedlagte kart i målestokk 1:50.000, datert Direktoratet for naturforvaltning september 1995. Kartet og vernebestemmelsene oppbevares i Oppdal og Tynset kommuner, hos fylkesmannen i Sør-Trøndelag, fylkesmannen i Hedmark, i Direktoratet for naturforvaltning og i Miljøverndepartementet.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1995-09-21-839/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Formålet med det midlertidige vernet er å hindre uheldige inngrep før spørsmålet om varig vern er avklart i et sensitivt og sårbart område med store natur- og kulturlandskapsverdier og som har meget stor betydning for villreinen i Knutshø-området. Området er rikt på kulturminner.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1995-09-21-839/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For det midlertidige vernete området gjelder følgende bestemmelser:</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Alle inngrep som vesentlig kan endre landskapets art eller karakter er forbudt, slik som for eksempel oppføring av bygninger, anlegg og faste innretninger, bygging av veger, drenering og annen form for tørrlegging, uttak, oppfylling, planering og lagring av masse, lausbryting og fjerning av stein og mineraler, framføring av luftkabler, nydyrking og vassdragsreguleringer. Opplistningen er ikke uttømmende.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1995-09-21-839/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Bestemmelsene i punkt IV er ikke til hinder for:</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Bruk og vedlikehold av lovlig oppsatte bygninger og anlegg.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1995-09-21-839/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Motorisert ferdsel er forbudt, herunder lavflyging under 300 meter og landing med fly eller helikopter. Forbudet gjelder ikke i forbindelse med militær operativ virksomhet, ambulanse-, politi-, brannvern-, sikring-, oppsyns-, skjøtsels- og forvaltningsvirksomhet.</article><article class="legalP" data-absoluteaddress="/kapittel/6/ledd/2/" id="kapittel-6-ledd-2">Forvaltningsmyndigheten kan gi tillatelse til nødvendig motorferdsel i landbruksøyemed.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1995-09-21-839/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forvaltningsmyndigheten kan gjøre unntak fra vernebestemmelsene når formålet med vernet krever det, samt for vitenskapelige undersøkelser, arbeid eller tiltak av vesentlig samfunnsmessig betydning og i andre særlige tilfeller når disse ikke strider mot formålet med vernet.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1995-09-21-839/KAPITTEL_8" data-partID="k8"><h2 data-text-align="center">VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Forvaltningen av vernebestemmelsene tillegges fylkesmannen i Sør-Trøndelag og fylkesmannen i Hedmark.</article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1995-09-21-839/KAPITTEL_9" data-partID="k9"><h2 data-text-align="center">IX</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Disse bestemmelsene trer i kraft straks.</article></section></main></body></html>