<!DOCTYPE html><html lang="no"><head><title>Forskrift om vedtekter til plan- og bygningsloven § 93 første ledd bokstav g og § 107 første ledd, Tolga kommune, Hedmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:05</dd><dt class="legacyID">Datokode</dt><dd class="legacyID">FOR-1995-09-26-841</dd><dt class="dokid">DokumentID</dt><dd class="dokid">LTII/forskrift/1995-09-26-841</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 10</dd><dt class="dateInForce">I kraft fra</dt><dd class="dateInForce">1995-11-01</dd><dt class="appliesTo">Gjelder for</dt><dd class="appliesTo">Tolga kommune, Hedmark.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1995-11-10</dd><dt class="titleShort">Korttittel</dt><dd class="titleShort">Forskrift om vedtekter til pbl., Tolga</dd><dt class="title">Tittel</dt><dd class="title">Forskrift om vedtekter til plan- og bygningsloven § 93 første ledd bokstav g og § 107 første ledd, Tolga kommune, Hedmark.</dd><dt class="miscInformation">Annet om dokumentet</dt><dd class="miscInformation">Fastsatt av Tolga kommunestyre 21. juni 1995 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal- og arbeidsdepartementet 26. september 1995.</dd><dt class="refid">RefID</dt><dd class="refid">forskrift/1995-09-26-841</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningsloven § 93 første ledd bokstav g og § 107 første ledd, Tolga kommune, Hedmark.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1995-09-26-841" id="dokument"><h1>Forskrift om vedtekter til plan- og bygningsloven § 93 første ledd bokstav g og § 107 første ledd, Tolga kommune, Hedmark.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-09-26-841/KAPITTEL_1" data-partID="k1"><h2 data-text-align="center">I</h2><article class="defaultP">Til § 93 første ledd bokstav g:<ul class="defaultList"><li data-li-identifier="g." data-name="g."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">g.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">oppsetting og endring av skilt og reklame mv som nevnt i vedtekt til § 107 og som er større enn 1,5 m<sup>2</sup> .</article></article></li></ul></article> <article class="defaultP" margin-top="true">Til § 107:</article><article class="marginIdArticle" data-partID="a1" data-absoluteaddress="/kapittel/1/punkt/2/" id="kapittel-1-punkt-2"><span class="data-marginOriginalId">1</span><span class="miscHeadline"><i>Søknad</i></span></article><article class="marginIdArticle" data-partID="a1.1" data-absoluteaddress="/kapittel/1/punkt/3/" id="kapittel-1-punkt-3"><span class="data-marginOriginalId">1.1</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">I Tolga kommune må det søkes om tillatelse for å sette opp skilt, reklamearrangement ol som er større enn 1,5 m<sup>2</sup> .</article></article><article class="marginIdArticle" data-partID="a1.2" data-absoluteaddress="/kapittel/1/punkt/4/" id="kapittel-1-punkt-4"><span class="data-marginOriginalId">1.2</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Skilt og reklameskilt ol større enn 5 m<sup>2</sup> behandles etter vedtekt til § 93 første ledd bokstav g, § 94 (Søknad om byggetillatelse. Nabovarsel) og § 95 (Behandling av søknaden i kommunen). Tillatelse kan bare bli gitt inntil videre eller for et avgrenset tidsrom. Søknad om oppsetting av skilt skal inneholde målsatt tegning eller foto av skiltet, fargeforslag og plassering på bygning.</article><article class="legalP" data-absoluteaddress="/kapittel/1/punkt/4/ledd/2/" id="kapittel-1-punkt-4-ledd-2">Ved behandling av søknader om skilt, flagg og reklameinnretninger gjelder disse reglene:</article></article><article class="marginIdArticle" data-partID="a2" data-absoluteaddress="/kapittel/1/punkt/5/" id="kapittel-1-punkt-5"><span class="data-marginOriginalId">2</span><span class="miscHeadline"><i>Skilt – generell del</i></span></article><article class="marginIdArticle" data-partID="a2.1" data-absoluteaddress="/kapittel/1/punkt/6/" id="kapittel-1-punkt-6"><span class="data-marginOriginalId">2.1</span><article class="legalP" data-absoluteaddress="/kapittel/1/punkt/6/ledd/1/" id="kapittel-1-punkt-6-ledd-1">Skilt og reklameinnretninger skal i størrelse, utforming, farge og plassering harmonere med bygningen og miljøet ellers, jfr. § 74 nr. 2. Hvert foretak kan ha ett veggskilt og ett uthengsskilt på bygningsfasaden. Det kan gjøres unntak for foretak som disponerer flere fasader.</article></article><article class="marginIdArticle" data-partID="a2.2" data-absoluteaddress="/kapittel/1/punkt/7/" id="kapittel-1-punkt-7"><span class="data-marginOriginalId">2.2</span><article class="legalP" data-absoluteaddress="/kapittel/1/punkt/7/ledd/1/" id="kapittel-1-punkt-7-ledd-1">Varehus må ta hensyn til en helhetlig skilting og utforming. Skilt som har nasjonal/internasjonal logo tillates.</article></article><article class="marginIdArticle" data-partID="a3" data-absoluteaddress="/kapittel/1/punkt/8/" id="kapittel-1-punkt-8"><span class="data-marginOriginalId">3</span><span class="miscHeadline"><i>Skilt – plassering</i></span></article><article class="marginIdArticle" data-partID="a3.1" data-absoluteaddress="/kapittel/1/punkt/9/" id="kapittel-1-punkt-9"><span class="data-marginOriginalId">3.1</span><article class="legalP" data-absoluteaddress="/kapittel/1/punkt/9/ledd/1/" id="kapittel-1-punkt-9-ledd-1">Skilt på bygninger skal plasseres på veggflate, og harmonere med viktige motiv i fasaden. Skilt skal ikke settes opp på møne, takflater eller gesims.</article></article><article class="marginIdArticle" data-partID="a3.2" data-absoluteaddress="/kapittel/1/punkt/10/" id="kapittel-1-punkt-10"><span class="data-marginOriginalId">3.2</span><article class="legalP" data-absoluteaddress="/kapittel/1/punkt/10/ledd/1/" id="kapittel-1-punkt-10-ledd-1">Skilt og reklameinnretninger er ikke tillatt plassert på stolper, tre eller gjerde. Unntak er gjerde rundt idrettsanlegg.</article></article><article class="marginIdArticle" data-partID="a3.3" data-absoluteaddress="/kapittel/1/punkt/11/" id="kapittel-1-punkt-11"><span class="data-marginOriginalId">3.3</span><article class="legalP" data-absoluteaddress="/kapittel/1/punkt/11/ledd/1/" id="kapittel-1-punkt-11-ledd-1">Nasjonal og internasjonal logo kan brukes.</article></article><article class="marginIdArticle" data-partID="a4" data-absoluteaddress="/kapittel/1/punkt/12/" id="kapittel-1-punkt-12"><span class="data-marginOriginalId">4</span><span class="miscHeadline"><i>Lysskilt</i></span></article><article class="marginIdArticle" data-partID="a4.1" data-absoluteaddress="/kapittel/1/punkt/13/" id="kapittel-1-punkt-13"><span class="data-marginOriginalId">4.1</span><article class="legalP" data-absoluteaddress="/kapittel/1/punkt/13/ledd/1/" id="kapittel-1-punkt-13-ledd-1">Dersom lysskilt skal brukes, må de utformes i tråd med retningslinjene for punkt 1 til 3. Dominerende lyskasser er ikke tillatt.</article></article><article class="marginIdArticle" data-partID="a4.2" data-absoluteaddress="/kapittel/1/punkt/14/" id="kapittel-1-punkt-14"><span class="data-marginOriginalId">4.2</span><article class="legalP" data-absoluteaddress="/kapittel/1/punkt/14/ledd/1/" id="kapittel-1-punkt-14-ledd-1">Permanente skilt og reklameinnretninger må ikke ha selvlysende, sjenerende farger.</article></article><article class="marginIdArticle" data-partID="a4.3" data-absoluteaddress="/kapittel/1/punkt/15/" id="kapittel-1-punkt-15"><span class="data-marginOriginalId">4.3</span><article class="legalP" data-absoluteaddress="/kapittel/1/punkt/15/ledd/1/" id="kapittel-1-punkt-15-ledd-1">Blinkende og bevegelige skilt er ikke tillatt.</article></article><article class="marginIdArticle" data-partID="a4.4" data-absoluteaddress="/kapittel/1/punkt/16/" id="kapittel-1-punkt-16"><span class="data-marginOriginalId">4.4</span><article class="legalP" data-absoluteaddress="/kapittel/1/punkt/16/ledd/1/" id="kapittel-1-punkt-16-ledd-1">Lysarrangement som ikke fungerer fullt ut, skal slukkes inntil vedlikehold er utført.</article></article><article class="marginIdArticle" data-partID="a5" data-absoluteaddress="/kapittel/1/punkt/17/" id="kapittel-1-punkt-17"><span class="data-marginOriginalId">5</span><span class="miscHeadline"><i>Uthengsskilt</i></span></article><article class="marginIdArticle" data-partID="a5.1" data-absoluteaddress="/kapittel/1/punkt/18/" id="kapittel-1-punkt-18"><span class="data-marginOriginalId">5.1</span><article class="legalP" data-absoluteaddress="/kapittel/1/punkt/18/ledd/1/" id="kapittel-1-punkt-18-ledd-1">Uthengsskilt skal ha størrelse og farger som er tilpasset huset, og annen skilting.</article></article><article class="marginIdArticle" data-partID="a5.2" data-absoluteaddress="/kapittel/1/punkt/19/" id="kapittel-1-punkt-19"><span class="data-marginOriginalId">5.2</span><article class="legalP" data-absoluteaddress="/kapittel/1/punkt/19/ledd/1/" id="kapittel-1-punkt-19-ledd-1">Plassering av uthengsskilt fra ulike forretninger på samme fasade skal samordnes.</article></article><article class="marginIdArticle" data-partID="a5.3" data-absoluteaddress="/kapittel/1/punkt/20/" id="kapittel-1-punkt-20"><span class="data-marginOriginalId">5.3</span><article class="legalP" data-absoluteaddress="/kapittel/1/punkt/20/ledd/1/" id="kapittel-1-punkt-20-ledd-1">Skiltet skal ikke være til fare eller hinder for gående.</article></article><article class="marginIdArticle" data-partID="a5.4" data-absoluteaddress="/kapittel/1/punkt/21/" id="kapittel-1-punkt-21"><span class="data-marginOriginalId">5.4</span><article class="legalP" data-absoluteaddress="/kapittel/1/punkt/21/ledd/1/" id="kapittel-1-punkt-21-ledd-1">Uthengsskilt på bygninger ol skal ikke ha større bredde enn 1,0 m og størrelse inntil 0,5 kvm. Fri høyde over fortau skal være minst 2,5 m. Avstand fra fortauskant må være minst 0,5 meter.</article></article><article class="marginIdArticle" data-partID="a6" data-absoluteaddress="/kapittel/1/punkt/22/" id="kapittel-1-punkt-22"><span class="data-marginOriginalId">6</span><span class="miscHeadline"><i>Markiser</i></span></article><article class="marginIdArticle" data-partID="a6.1" data-absoluteaddress="/kapittel/1/punkt/23/" id="kapittel-1-punkt-23"><span class="data-marginOriginalId">6.1</span><article class="legalP" data-absoluteaddress="/kapittel/1/punkt/23/ledd/1/" id="kapittel-1-punkt-23-ledd-1">Markiser skal være lik på hver fasade.</article></article><article class="marginIdArticle" data-partID="a7" data-absoluteaddress="/kapittel/1/punkt/24/" id="kapittel-1-punkt-24"><span class="data-marginOriginalId">7</span><span class="miscHeadline"><i>Flagg</i></span></article><article class="marginIdArticle" data-partID="a7.1" data-absoluteaddress="/kapittel/1/punkt/25/" id="kapittel-1-punkt-25"><span class="data-marginOriginalId">7.1</span><article class="legalP" data-absoluteaddress="/kapittel/1/punkt/25/ledd/1/" id="kapittel-1-punkt-25-ledd-1">Oppsetting av flagg på frittstående flaggstenger tillates for forretningskjeder og maks 2 pr foretak i sentrum. Plasseringen skal godkjennes av kommunen. For større eiendommer utenom sentrumsgater kan det tillates flere flaggstenger. Antall og plassering skal godkjennes av kommunen.</article></article><article class="marginIdArticle" data-partID="a8" data-absoluteaddress="/kapittel/1/punkt/26/" id="kapittel-1-punkt-26"><span class="data-marginOriginalId">8</span><span class="miscHeadline"><i>Gatebukker</i></span></article><article class="marginIdArticle" data-partID="a8.1" data-absoluteaddress="/kapittel/1/punkt/27/" id="kapittel-1-punkt-27"><span class="data-marginOriginalId">8.1</span><article class="legalP" data-absoluteaddress="/kapittel/1/punkt/27/ledd/1/" id="kapittel-1-punkt-27-ledd-1">Bruk av gatebukker og lignende reklameskilt må begrenses. Det er satt et maksimalt antall på en for hver forretning, og maksimalt to for en forretningsgård. Det kan gjøres unntak ved spesielle anledninger, som ved bygningsarbeid, ombygging, nyetablering osv.</article></article><article class="marginIdArticle" data-partID="a8.2" data-absoluteaddress="/kapittel/1/punkt/28/" id="kapittel-1-punkt-28"><span class="data-marginOriginalId">8.2</span><article class="legalP" data-absoluteaddress="/kapittel/1/punkt/28/ledd/1/" id="kapittel-1-punkt-28-ledd-1">Gatebukker og lignende reklameskilt skal plasseres slik at de ikke er til hinder for gående, svaksynte, andre funksjonshemmede og for vedlikehold av fortau. Gatebukker skal ikke settes opp i grøntarealet mellom kjørebane og gangvei, og i parkområder. Gatebukker skal tas bort utenom åpningstider.</article></article><article class="marginIdArticle" data-partID="a9" data-absoluteaddress="/kapittel/1/punkt/29/" id="kapittel-1-punkt-29"><span class="data-marginOriginalId">9</span><span class="miscHeadline"><i>Plakater</i></span></article><article class="marginIdArticle" data-partID="a9.1" data-absoluteaddress="/kapittel/1/punkt/30/" id="kapittel-1-punkt-30"><span class="data-marginOriginalId">9.1</span><article class="legalP" data-absoluteaddress="/kapittel/1/punkt/30/ledd/1/" id="kapittel-1-punkt-30-ledd-1">Plakater må ikke nyttes slik at de dominerer og ødelegger helhetsinntrykket av bygningen.</article></article><article class="marginIdArticle" data-partID="a9.2" data-absoluteaddress="/kapittel/1/punkt/31/" id="kapittel-1-punkt-31"><span class="data-marginOriginalId">9.2</span><article class="legalP" data-absoluteaddress="/kapittel/1/punkt/31/ledd/1/" id="kapittel-1-punkt-31-ledd-1">Det er ikke anledning til å klistre plakater for arrangement og kampanjer på stolper, gjerder og husvegger. Disse skal settes opp på spesielle tavler.</article></article><article class="marginIdArticle" data-partID="a9.3" data-absoluteaddress="/kapittel/1/punkt/32/" id="kapittel-1-punkt-32"><span class="data-marginOriginalId">9.3</span><article class="legalP" data-absoluteaddress="/kapittel/1/punkt/32/ledd/1/" id="kapittel-1-punkt-32-ledd-1">Plakater, transpararenter og vimpler må tas bort når de er foreldet.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-09-26-841/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 1. november 1995.</article></section></main></body></html>