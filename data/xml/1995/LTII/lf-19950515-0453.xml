<!DOCTYPE html><html lang="no"><head><title>Forskrift om vedtekter til plan- og bygningsloven § 93 første ledd bokstav g og § 107, Nome kommune, Telemark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:05</dd><dt class="legacyID">Datokode</dt><dd class="legacyID">FOR-1995-05-15-453</dd><dt class="dokid">DokumentID</dt><dd class="dokid">LTII/forskrift/1995-05-15-453</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1995 Nr. 5</dd><dt class="dateInForce">I kraft fra</dt><dd class="dateInForce">1995-06-15</dd><dt class="appliesTo">Gjelder for</dt><dd class="appliesTo">Nome kommune, Telemark.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1995-06-07</dd><dt class="titleShort">Korttittel</dt><dd class="titleShort">Forskrift til plan- og bygningsl., Nome</dd><dt class="title">Tittel</dt><dd class="title">Forskrift om vedtekter til plan- og bygningsloven § 93 første ledd bokstav g og § 107, Nome kommune, Telemark.</dd><dt class="miscInformation">Annet om dokumentet</dt><dd class="miscInformation">Fastsatt av Nome kommunestyre 23. mars 1995 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal- og arbeidsdepartementet 15. mai 1995.</dd><dt class="refid">RefID</dt><dd class="refid">forskrift/1995-05-15-453</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningsloven § 93 første ledd bokstav g og § 107, Nome kommune, Telemark.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1995-05-15-453" id="dokument"><h1>Forskrift om vedtekter til plan- og bygningsloven § 93 første ledd bokstav g og § 107, Nome kommune, Telemark.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1995-05-15-453/KAPITTEL_1" data-partID="k1"><h2 data-text-align="center">I</h2><article class="defaultP">Til § 93 første ledd bokstav g:<ul class="defaultList"><li data-li-identifier="g." data-name="g."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">g.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">oppsetting og endring av skilt og reklame m.v. som nevnt i vedtekt til § 107, og som er større enn 1 m<sup>2</sup>.</article></article></li></ul></article> <article class="defaultP" margin-top="true">Til § 107:</article><article class="marginIdArticle" data-partID="a1" data-absoluteaddress="/kapittel/1/punkt/2/" id="kapittel-1-punkt-2"><span class="data-marginOriginalId">1.</span><span class="miscHeadline"><i>Søknad.</i></span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Innen hele kommunen må skilt, reklameinnretninger o.l. ikke settes opp uten at kommunen på forhånd har gitt samtykke.</article><article class="legalP" data-absoluteaddress="/kapittel/1/punkt/2/ledd/2/" id="kapittel-1-punkt-2-ledd-2">Samtykke kan bare gis inntil videre eller for et bestemt tidsrom.</article><article class="legalP" data-absoluteaddress="/kapittel/1/punkt/2/ledd/3/" id="kapittel-1-punkt-2-ledd-3">Ved oppsetting av skilt eller reklameinnretning over 1 m<sup>2</sup> får bestemmelsen om nabovarsel, jfr. plan- og bygningslovens § 94 nr. 3, tilsvarende anvendelse.</article><article class="legalP" data-absoluteaddress="/kapittel/1/punkt/2/ledd/4/" id="kapittel-1-punkt-2-ledd-4">Forhåndssamtykke etter 1. ledd kreves ikke for skilt, reklameinnretning o.l. under 1 m<sup>2</sup> som settes opp flatt på bygg eller innhegning. For lysskilt kreves søknad uansett størrelse.</article></article><article class="marginIdArticle" data-partID="a2" data-absoluteaddress="/kapittel/1/punkt/3/" id="kapittel-1-punkt-3"><span class="data-marginOriginalId">2.</span><span class="miscHeadline"><i>Reklameinnretninger – Områdehensyn.</i></span></article><article class="marginIdArticle" data-partID="a2.1" data-absoluteaddress="/kapittel/1/punkt/4/" id="kapittel-1-punkt-4"><span class="data-marginOriginalId">2.1</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Kommunen kan selv utarbeide eller kreve utarbeidet en samlet skiltplan for et avgrenset område under ett.</article></article><article class="marginIdArticle" data-partID="a2.2" data-absoluteaddress="/kapittel/1/punkt/5/" id="kapittel-1-punkt-5"><span class="data-marginOriginalId">2.2</span><article class="legalP" data-absoluteaddress="/kapittel/1/punkt/5/ledd/1/" id="kapittel-1-punkt-5-ledd-1">I åpent naturlandskap, kulturlandskap, parker og friområder må det ikke oppføres frittstående reklameskilt. På bygninger må det ikke oppføres reklame som virker dominerende.</article></article><article class="marginIdArticle" data-partID="a2.3" data-absoluteaddress="/kapittel/1/punkt/6/" id="kapittel-1-punkt-6"><span class="data-marginOriginalId">2.3</span><article class="legalP" data-absoluteaddress="/kapittel/1/punkt/6/ledd/1/" id="kapittel-1-punkt-6-ledd-1">Innenfor særpregede og historiske interessante miljøer må det ikke oppføres reklameinnretninger som ikke er tilpasset miljøets karakter og historie.</article></article><article class="marginIdArticle" data-partID="a2.4" data-absoluteaddress="/kapittel/1/punkt/7/" id="kapittel-1-punkt-7"><span class="data-marginOriginalId">2.4</span><article class="legalP" data-absoluteaddress="/kapittel/1/punkt/7/ledd/1/" id="kapittel-1-punkt-7-ledd-1">I tettbebyggelsene Ulefoss og Lunde tillates ikke frittstående reklameinnretninger dersom de ikke er utformet spesielt for å passe inn i tettstedsbildet.</article></article><article class="marginIdArticle" data-partID="a2.5" data-absoluteaddress="/kapittel/1/punkt/8/" id="kapittel-1-punkt-8"><span class="data-marginOriginalId">2.5</span><article class="legalP" data-absoluteaddress="/kapittel/1/punkt/8/ledd/1/" id="kapittel-1-punkt-8-ledd-1">I rene boligområder må det ikke føres opp reklameinnretninger. Mindre reklameskilt på forretninger, kiosker o.l. kan føres opp i den grad dette ikke sjenerer boligene.</article></article><article class="marginIdArticle" data-partID="a2.6" data-absoluteaddress="/kapittel/1/punkt/9/" id="kapittel-1-punkt-9"><span class="data-marginOriginalId">2.6</span><article class="legalP" data-absoluteaddress="/kapittel/1/punkt/9/ledd/1/" id="kapittel-1-punkt-9-ledd-1">På parkeringsplasser, rivingstomter o.l. kan reklameinnretninger ikke føres opp dersom plasseringen ikke tar hensyn til stedlige forhold.</article></article><article class="marginIdArticle" data-partID="a2.7" data-absoluteaddress="/kapittel/1/punkt/10/" id="kapittel-1-punkt-10"><span class="data-marginOriginalId">2.7</span><article class="legalP" data-absoluteaddress="/kapittel/1/punkt/10/ledd/1/" id="kapittel-1-punkt-10-ledd-1">Lysreklame må ikke oppføres med unntak av områder regulert til forretninger og ellers i områder som kommunen har bestemt. Lysreklame som er til sjenanse for boliger tillates ikke.</article></article><article class="marginIdArticle" data-partID="a3" data-absoluteaddress="/kapittel/1/punkt/11/" id="kapittel-1-punkt-11"><span class="data-marginOriginalId">3.</span><span class="miscHeadline"><i>Formingskriterier</i></span></article><article class="marginIdArticle" data-partID="a3.1" data-absoluteaddress="/kapittel/1/punkt/12/" id="kapittel-1-punkt-12"><span class="data-marginOriginalId">3.1</span><article class="legalP" data-absoluteaddress="/kapittel/1/punkt/12/ledd/1/" id="kapittel-1-punkt-12-ledd-1">Skilt og reklameinnretninger utføres slik at de tilfredsstiller rimelige skjønnhetshensyn både i forhold til seg selv og i forhold til omgivelsene.</article><article class="legalP" data-absoluteaddress="/kapittel/1/punkt/12/ledd/2/" id="kapittel-1-punkt-12-ledd-2">Skjemmende farger og utførelser er ikke tillatt og kan kreves endret. Farger og hovedoppbygging av fasader på bygget og nabobyggene skal respekteres.</article></article><article class="marginIdArticle" data-partID="a3.2" data-absoluteaddress="/kapittel/1/punkt/13/" id="kapittel-1-punkt-13"><span class="data-marginOriginalId">3.2</span><article class="legalP" data-absoluteaddress="/kapittel/1/punkt/13/ledd/1/" id="kapittel-1-punkt-13-ledd-1">Skilt, reklameinnretninger o.l. skal ikke være til hinder for ferdsel eller til fare for omgivelsene på annen måte.</article></article><article class="marginIdArticle" data-partID="a3.3" data-absoluteaddress="/kapittel/1/punkt/14/" id="kapittel-1-punkt-14"><span class="data-marginOriginalId">3.3</span><article class="legalP" data-absoluteaddress="/kapittel/1/punkt/14/ledd/1/" id="kapittel-1-punkt-14-ledd-1">Skilt må ikke plasseres på møne, takflate, takutstikk eller gesims. Kommunen kan gjøre unntak for åpne lysrørskilt med frittstående bokstaver e.l. som plasseres på gesims.</article></article><article class="marginIdArticle" data-partID="a3.4" data-absoluteaddress="/kapittel/1/punkt/15/" id="kapittel-1-punkt-15"><span class="data-marginOriginalId">3.4</span><article class="legalP" data-absoluteaddress="/kapittel/1/punkt/15/ledd/1/" id="kapittel-1-punkt-15-ledd-1">Skilt og reklame i form av lyskasser kan tillates etter nærmere vurdering av kommunen. Gesimser utformet som lysende kasser tillates ikke.</article></article><article class="marginIdArticle" data-partID="a3.5" data-absoluteaddress="/kapittel/1/punkt/16/" id="kapittel-1-punkt-16"><span class="data-marginOriginalId">3.5</span><article class="legalP" data-absoluteaddress="/kapittel/1/punkt/16/ledd/1/" id="kapittel-1-punkt-16-ledd-1">Løsfotreklame som flyttbare innretninger for plakater, vimpler, flagg etc. kan tillates unntaksvis. Slike innretninger bør gis en enhetlig utforming, og må ikke være trafikkhindrende.</article></article><article class="marginIdArticle" data-partID="a3.6" data-absoluteaddress="/kapittel/1/punkt/17/" id="kapittel-1-punkt-17"><span class="data-marginOriginalId">3.6</span><article class="legalP" data-absoluteaddress="/kapittel/1/punkt/17/ledd/1/" id="kapittel-1-punkt-17-ledd-1">Ballonger og andre reklameinnretninger i luften tillates ikke permanent.</article></article><article class="marginIdArticle" data-partID="a3.7" data-absoluteaddress="/kapittel/1/punkt/18/" id="kapittel-1-punkt-18"><span class="data-marginOriginalId">3.7</span><article class="legalP" data-absoluteaddress="/kapittel/1/punkt/18/ledd/1/" id="kapittel-1-punkt-18-ledd-1">For hver virksomhet tillates ikke mer enn ett uthengsskilt og ett veggskilt. Kommunen kan gjøre unntak for virksomheter som disponerer flere fasader langs fortau eller gate.</article></article><article class="marginIdArticle" data-partID="a3.8" data-absoluteaddress="/kapittel/1/punkt/19/" id="kapittel-1-punkt-19"><span class="data-marginOriginalId">3.8</span><article class="legalP" data-absoluteaddress="/kapittel/1/punkt/19/ledd/1/" id="kapittel-1-punkt-19-ledd-1">Innen kommunen må det ikke oppføres skilt, reklameinnretninger med større sammenhengende areal enn 7 m<sup>2</sup>. Monteres flere skilt eller reklameinnretninger nær hverandre regnes den samlede visuelle eksponeringsflate som ett skilt.</article></article><article class="marginIdArticle" data-partID="a3.9" data-absoluteaddress="/kapittel/1/punkt/20/" id="kapittel-1-punkt-20"><span class="data-marginOriginalId">3.9</span><article class="legalP" data-absoluteaddress="/kapittel/1/punkt/20/ledd/1/" id="kapittel-1-punkt-20-ledd-1">Skilt skal ikke være eller virke sammenhengende over hele eller store deler av fasaden. Skilt skal ikke dekke mer enn 1/4 av bygningens horisontale fasadelengde, begrenset til 4 m.</article></article><article class="marginIdArticle" data-partID="a3.10" data-absoluteaddress="/kapittel/1/punkt/21/" id="kapittel-1-punkt-21"><span class="data-marginOriginalId">3.10</span><article class="legalP" data-absoluteaddress="/kapittel/1/punkt/21/ledd/1/" id="kapittel-1-punkt-21-ledd-1">Uthengsskilt på bygninger o.l. skal ikke ha større bredde enn 1 m og skal ha fri høyde over fortau på minst 2.5 m. Framspringet må aldri være lenger ut enn at det er minst 0.5 m fri horisontal avstand til fortauskant. Største tillatte areal er 1.5 m<sup>2</sup>.</article><article class="legalP" data-absoluteaddress="/kapittel/1/punkt/21/ledd/2/" id="kapittel-1-punkt-21-ledd-2">På fredede eller bevaringsverdige hus eller miljøer skal maksimum størrelse være 0.6 m<sup>2</sup>.</article></article><article class="marginIdArticle" data-partID="a3.11" data-absoluteaddress="/kapittel/1/punkt/22/" id="kapittel-1-punkt-22"><span class="data-marginOriginalId">3.11</span><article class="legalP" data-absoluteaddress="/kapittel/1/punkt/22/ledd/1/" id="kapittel-1-punkt-22-ledd-1">Markiser skal avgrenses til vindusåpninger. Annen merking enn firmanavn eller logo skal ikke brukes.</article></article><article class="marginIdArticle" data-partID="a4" data-absoluteaddress="/kapittel/1/punkt/23/" id="kapittel-1-punkt-23"><span class="data-marginOriginalId">4.</span><span class="miscHeadline"><i>Fjerning av skilt, reklameinnretninger m.v.</i></span><article class="legalP" data-absoluteaddress="/kapittel/1/punkt/23/ledd/1/" id="kapittel-1-punkt-23-ledd-1">Dersom det kan skje uten hinder av samtykke som er gitt for et bestemt tidsrom, kan kommunen gi pålegg om å fjerne eller endre enhver innretning som nevnt i første eller annet ledd, når den etter kommunens skjønn virker skjemmende i seg selv eller i forhold til omgivelsene, eller virker sjenerende.</article><article class="legalP" data-absoluteaddress="/kapittel/1/punkt/23/ledd/2/" id="kapittel-1-punkt-23-ledd-2">Innretning som antas å medføre fare kan i alle tilfelle kreves fjernet ved pålegg fra kommunen.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1995-05-15-453/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 15. juni 1995.</article></section></main></body></html>