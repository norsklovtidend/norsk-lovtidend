<!DOCTYPE html><html lang="no"><head><title>Forskrift om utenlandsoppgave.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:14</dd><dt class="legacyID">Datokode</dt><dd class="legacyID">FOR-1995-04-07-360</dd><dt class="dokid">DokumentID</dt><dd class="dokid">LTI/forskrift/1995-04-07-360</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 7</dd><dt class="dateInForce">I kraft fra</dt><dd class="dateInForce">F.o.m. inntektsåret 1994</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-05-15-338</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§4-4</li><li>forskrift/1991-10-24-742</li><li>forskrift/1992-12-09-1040</li></ul></dd><dt class="dateOfPublication">Kunngjort</dt><dd class="dateOfPublication">1995-05-11</dd><dt class="title">Tittel</dt><dd class="title">Forskrift om utenlandsoppgave.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 7. april 1995 med hjemmel i lov av 13. juni 1980 nr. 24 om ligningsforvaltning (ligningsloven) § 4-4 nr. 3, 6 og 7, jfr. delegeringsvedtak av 24. oktober 1991 nr. 742, 9. desember 1992 nr. 1040 og 24. november 1994.</dd><dt class="refid">RefID</dt><dd class="refid">forskrift/1995-04-07-360</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utenlandsoppgave.<ul class="tocSubUl"><li>§ 1. Plikt til å levere utenlandsoppgave</li><li>§ 2. Fritak</li><li>§ 3. Utfylling av oppgaven</li><li>§ 4. Levering</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1995-04-07-360" id="dokument"><h1>Forskrift om utenlandsoppgave.</h1><article class="legalArticle" data-lovdata-URL="LTI/forskrift/1995-04-07-360/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Plikt til å levere utenlandsoppgave</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Skattyter som direkte eller indirekte har minst 10 pst eierinteresse eller har bestemmende innflytelse i utenlandsk selskap eller innretning og som derfor er oppgavepliktig etter ligningsloven § 4-4 nr. 3 første og annet punktum, skal levere utenlandsoppgave på skjema RF 1060.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Det samme gjelder skattyter som har mindre enn 10 pst direkte eierinteresse i utenlandsk aksjeselskap eller likestilt selskap eller sammenslutning hjemmehørende i et lavskatteland, jf selskapsskatteloven § 7-1. Dette gjelder også skattyter som sammen med andre skattytere bosatt eller hjemmehørende i Norge har bestemmende innflytelse over et slikt selskap eller en selvstendig innretning eller formuesmasse hjemmehørende i et lavskatteland, samt skattyter som alene har bestemmende innflytelse over en slik formuesmasse.</article></article><article class="legalArticle" data-lovdata-URL="LTI/forskrift/1995-04-07-360/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fritak</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Utenlandsoppgave pliktes ikke levert når skattyter<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">bare har indirekte eierinteresse på mindre enn 50 pst i selskap eller innretning som ikke er hjemmehørende i et lavskatteland, og skattyter heller ikke har bestemmende innflytelse i selskapet eller innretningen.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">i henhold til aksjeloven/regnskapsloven rapporterer eierinteressen i utenlandsk deltakerlignet selskap i sitt årsoppgjør.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">har eierinteresse gjennom et norsk deltakerlignet selskap og dette selskap leverer fellesoppgave for deltakerne.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">sender næringsoppgave mv for selskapets virksomhet til Sentralskattekontoret for storbedrifter, jf § 2 i forskrift av 15. mars 1993 nr. 199 om oppgaveplikt for norske deltakere i utenlandske ansvarlige selskaper mv og norske deltakere i norsk-kontrollerte selskaper i lavskatteland.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">har oppgaveplikt kun etter § 1 annet ledd, når det tidligere er levert utenlandsoppgave og eierandelen og innflytelsen er uendret.</article></article></li></ul></article></article><article class="legalArticle" data-lovdata-URL="LTI/forskrift/1995-04-07-360/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utfylling av oppgaven</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Skattyter som har oppgaveplikt kun etter § 1 annet ledd, plikter bare å fylle ut post 1, 2, 3 og 8 i utenlandsoppgaven.</article></article><article class="legalArticle" data-lovdata-URL="LTI/forskrift/1995-04-07-360/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Levering</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Utenlandsoppgave i 3 eksemplarer skal sendes Skattedirektoratet innen utgangen av august i året etter inntektsåret.</article></article><article class="legalArticle" data-lovdata-URL="LTI/forskrift/1995-04-07-360/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft straks og gjelder første gang for inntektsåret 1994. Fra samme tid oppheves forskrift av 15. mai 1991 nr. 338 om utenlandsoppgave.</article></article></main></body></html>