<!DOCTYPE html><html lang="no"><head><title>Delvis ikrafttredelse av lov 3. juni 1994 nr. 15 om Enhetsregisteret. Overgangsbestemmelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1995-02-09-113</dd><dt class="dokid">DokumentID</dt><dd class="dokid">LTI/forskrift/1995-02-09-113</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 3</dd><dt class="dateInForce">I kraft fra</dt><dd class="dateInForce">1995-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-06-03-15/§30</li><li>lov/1994-06-03-15/§31</li><li>forskrift/1994-06-03-375</li></ul></dd><dt class="dateOfPublication">Kunngjort</dt><dd class="dateOfPublication">1995-03-01</dd><dt class="title">Tittel</dt><dd class="title">Delvis ikrafttredelse av lov 3. juni 1994 nr. 15 om Enhetsregisteret. Overgangsbestemmelser.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 9. februar 1995 med hjemmel i lov av 3. juni 1994 nr. 15 om enhetsregisteret § 30, § 31 og kgl.res. av 3. juni 1994 nr. 375.</dd><dt class="refid">RefID</dt><dd class="refid">forskrift/1995-02-09-113</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delvis ikrafttredelse av lov 3. juni 1994 nr. 15 om Enhetsregisteret. Overgangsbestemmelser.<ul class="tocSubUl"><li>I</li><li>II<ul class="tocSubUl"><li>§ 1.</li><li>§ 2.</li><li>§ 3.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1995-02-09-113" id="dokument"><h1>Delvis ikrafttredelse av lov 3. juni 1994 nr. 15 om Enhetsregisteret. Overgangsbestemmelser.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-02-09-113/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Finans- og tolldepartementet bestemmer at lov av 3. juni 1994 nr. 15 om Enhetsregisteret, med unntak av § 6 første ledd, bokstav k, settes i kraft fra 1. mars 1995</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-02-09-113/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Følgende overgangsbestemmelser skal gjelde fra 1. mars 1995:</article><article class="legalArticle" data-lovdata-URL="LTI/forskrift/1995-02-09-113/§1" data-name="§1" data-partID="§1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Enheter registrert i tilknyttet register ved enhetsregisterlovens ikrafttreden, kan overføres til Enhetsregisteret uten melding fra enheten selv. Enheten skal underrettes om innføringen i Enhetsregisteret.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Enheter som har inngitt melding om nyregistrering til tilknyttet register før enhetsregisterlovens ikrafttreden og som ikke er innført i registeret når enhetsregisterloven trer i kraft, kan også innføres i Enhetsregisteret uten melding fra enheten. Enheten skal ha underretning om innføringen i Enhetsregisteret.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">For de enheter som omfattes av denne bestemmelsens første eller annet ledd og som ikke har meldt opplysninger tilsvarende de som kreves etter enhetsregisterloven § 5 annet ledd og § 6 til tilknyttet register eller Enhetsregisteret ved enhetsregisterlovens ikrafttreden, kommer enhetsregisterloven § 16 første og tredje ledd tilsvarende til anvendelse.</article></article><article class="legalArticle" data-lovdata-URL="LTI/forskrift/1995-02-09-113/§2" data-name="§2" data-partID="§2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Tilknyttede registre må ha tatt i bruk organisasjonsnummeret og opplysninger fra Enhetsregisteret i eget register innen seks måneder etter enhetsregisterlovens ikrafttreden.</article></article><article class="legalArticle" data-lovdata-URL="LTI/forskrift/1995-02-09-113/§3" data-name="§3" data-partID="§3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Med unntak for salgsdokumenter til enheter som er innført i Merverdiavgiftsmanntallet må enheten innen ett år etter enhetsregisterlovens ikrafttreden oppfylle kravet etter enhetsregisterloven § 23 om påføring av organisasjonsnummer på sine brev og forretningsdokumenter.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Enheter som er registrert i Merverdiavgiftsmanntallet må innen seks måneder etter enhetsregisterlovens ikrafttreden oppfylle kravet i enhetsregisterloven § 23 om påføring av organisasjonsnummer og bokstavene MVA på salgsdokumenter.</article></article></section></main></body></html>