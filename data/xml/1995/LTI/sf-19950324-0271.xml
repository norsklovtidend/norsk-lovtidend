<!DOCTYPE html><html lang="no"><head><title>Forskrift om endring i forskrift om avgift på flyging av passasjerer til utlandet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:26</dd><dt class="legacyID">Datokode</dt><dd class="legacyID">FOR-1995-03-24-271</dd><dt class="dokid">DokumentID</dt><dd class="dokid">LTI/forskrift/1995-03-24-271</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 6</dd><dt class="dateInForce">I kraft fra</dt><dd class="dateInForce">1995-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-23-1338</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">1995-04-28</dd><dt class="title">Tittel</dt><dd class="title">Forskrift om endring i forskrift om avgift på flyging av passasjerer til utlandet.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 24. mars 1995 med hjemmel i lov av 19. mai 1933 nr. 11 om omsetningsavgift og Stortingets avgiftsvedtak.</dd><dt class="refid">RefID</dt><dd class="refid">forskrift/1995-03-24-271</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om avgift på flyging av passasjerer til utlandet.<ul class="tocSubUl"><li>I<ul class="tocSubUl"><li>§ 6. Kontant betaling.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1995-03-24-271" id="dokument"><h1>Forskrift om endring i forskrift om avgift på flyging av passasjerer til utlandet.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-03-24-271/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 23. desember 1993 nr. 1338 om avgift på flyging av passasjerer til utlandet gjøres følgende endringer:</article> <article class="defaultP" margin-top="true">Ny tittel skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2"><i>Forskrift om avgift på flyging av passasjerer.</i></article> <article class="defaultP" margin-top="true">§ 1 første og andre ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Avgiften gjelder ervervsmessig flyging av passasjerer på flyginger i samsvar med Stortingets avgiftsvedtak.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Med ervervsmessig flyging menes for denne avgift all flyging med unntak av militærflyging, samt flyging i rednings-, nødhjelps- eller ambulansetjeneste.</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Avgiften beregnes pr. passasjer som påbegynner avgiftspliktig flyging i henhold til § 1.</article> <article class="defaultP" margin-top="true">§ 3 nytt femte ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Tolldistriktssjefen kan dispensere fra registreringsplikten etter denne bestemmelse dersom særlige forhold taler for det, vilkårene i § 6 er oppfylt og avgiften betales kontant i henhold til § 6.</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Med mindre annet er bestemt skal det ikke betales avgift for flyging av transitt- og transferpassasjerer.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Dersom en passasjer reiser transitt eller transfer til utlandet via en reise mellom de steder i Norge som er omfattet av avgiftsplikten, skal det betales avgift for flyging til utlandet.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Med transitt- og transferflyging menes i denne forskrift flyreise med påfølgende reise med samme fly (transittpassasjerer) eller med annet fly (transferpassasjerer) såfremt den påfølgende flyreise påbegynnes innen 24 timer og står i direkte forbindelse med den første.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Bestemmelsen her gjelder uten hensyn til om reisen skjer med rute- og/eller charterfly, og uten hensyn til om den påfølgende reise innebærer skifte av lufthavn såfremt vilkårene forøvrig er oppfylt.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Tolldistriktssjefen kan dispensere fra avgiftsplikten når uforutsette forhold er årsak til at vilkårene for fritak ikke er oppfylt og reisen er bestilt/kjøpt som transitt eller transfer.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" data-partID="§6" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Kontant betaling.</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Dersom tolldistriktssjefen i medhold av § 3 siste ledd har dispensert fra registreringsplikten og luftfartsforetaket ikke tidligere er registrert her i landet, skal avgiften innbetales kontant før flygingen påbegynnes.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Sammen med innbetalingen skal foretaket levere avgiftsoppgave over antall passasjerer som skal befordres ved den enkelte flyging som det skal svares avgift for.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Dersom innfordringsmessige hensyn tilsier det, kan tolldistriktssjefen tillate at avgiften innbetales innen en angitt frist. Tolldistriktssjefen kan sette vilkår for slik innbetaling.</article><article class="legalP" data-absoluteaddress="/kapittel/1/foreslåttparagraf/1/ledd/4/" id="kapittel-1-foreslåttparagraf-1-ledd-4">Foretaket skal forplikte seg til å innbetale avgiften kontant før flyging påbegynnes ved eventuell framtidig avgiftspliktig flyging i henhold til Stortingets avgiftsvedtak.</article><article class="legalP" data-absoluteaddress="/kapittel/1/foreslåttparagraf/1/ledd/5/" id="kapittel-1-foreslåttparagraf-1-ledd-5">Nåværende §§ 6 – 13 blir nye §§ 7 – 14.</article><article class="legalP" data-absoluteaddress="/kapittel/1/foreslåttparagraf/1/ledd/6/" id="kapittel-1-foreslåttparagraf-1-ledd-6">Nåværende § 14 oppheves.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-03-24-271/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. april 1995.</article></section></main></body></html>