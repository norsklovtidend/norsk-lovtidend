<!DOCTYPE html><html lang="no"><head><title>Forskrift om alminnelig kystgebyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:59</dd><dt class="legacyID">Datokode</dt><dd class="legacyID">FOR-1995-04-21-375</dd><dt class="dokid">DokumentID</dt><dd class="dokid">LTI/forskrift/1995-04-21-375</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 7</dd><dt class="dateInForce">I kraft fra</dt><dd class="dateInForce">1995-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-51/§26</li></ul></dd><dt class="dateOfPublication">Kunngjort</dt><dd class="dateOfPublication">1995-05-11</dd><dt class="title">Tittel</dt><dd class="title">Forskrift om alminnelig kystgebyr.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 21. april 1995 med hjemmel i lov av 8. juni 1984 nr. 51 om havner og farvann § 26. Fremmet av Fiskeridepartementet.</dd><dt class="refid">RefID</dt><dd class="refid">forskrift/1995-04-21-375</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om alminnelig kystgebyr.<ul class="tocSubUl"><li>Kapittel I Innledende bestemmelser<ul class="tocSubUl"><li>§ 1. Gebyrplikt</li><li>§ 2. Definisjoner</li><li>§ 3. Unntak fra gebyrplikten</li></ul></li><li>Kapittel II Beregning av fartøyers størrelse<ul class="tocSubUl"><li>§ 4. Målekonvensjon</li><li>§ 5. Fratrekk for segregerte ballasttanker</li><li>§ 6. Plikt til å framlegge målebrev m.v.</li></ul></li><li>Kapittel III Beregning og betaling av gebyr<ul class="tocSubUl"><li>§ 7. Gebyr ved inn- og utseiling</li><li>§ 8. Årsavgift</li><li>§ 9. Gebyrregningen</li></ul></li><li>Kapittel V Avsluttende bestemmelser<ul class="tocSubUl"><li>§ 10. Plikt til melding</li><li>§ 11. Klage</li><li>§ 12. Endringer og utfyllende bestemmelser</li></ul></li><li>Kapittel VI Ikrafttredelse, overgangsbestemmelser<ul class="tocSubUl"><li>§ 13. Ikrafttredelse</li><li>§ 14. Overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1995-04-21-375" id="dokument"><h1>Forskrift om alminnelig kystgebyr.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-04-21-375/KAPITTEL_1" data-partID="k1"><h2>Kapittel I Innledende bestemmelser</h2><article class="legalArticle" data-lovdata-URL="LTI/forskrift/1995-04-21-375/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Gebyrplikt</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Fartøyer på 200 BT eller mer skal ved innseiling til eller utseiling fra norsk indre farvann betale alminnelig kystgebyr etter denne forskriften med mindre annet er bestemt i § 3.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Betalingsplikten inntrer når fartøyet passerer grensen for gebyrbelagt farvann for inn- eller utseiling, jf. § 2 første ledd bokstavene a, b og c.</article></article><article class="legalArticle" data-lovdata-URL="LTI/forskrift/1995-04-21-375/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">I denne forskriften betyr:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">Gebyrbelagt farvann: Farvann innenfor grunnlinjen.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">Innseiling: Seilas fra farvann utenfor grunnlinjen ved passering av grensen for gebyrbelagt farvann for anløp av norsk indre farvann.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">Utseiling: Seilas til farvann utenfor grunnlinjen ved passering av grensen for gebyrbelagt farvann ved avgang fra norsk indre farvann.</article></article></li></ul></article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Seilas til og fra fiske- og fangstfelt regnes ikke som inn- og utseiling etter forskriften her.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Fiskeridepartementet avgjør i tvilstilfeller hva som skal forstås med de enkelte definisjonene.</article></article><article class="legalArticle" data-lovdata-URL="LTI/forskrift/1995-04-21-375/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra gebyrplikten</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Følgende fartøyer er fritatt fra å betale gebyrer etter denne forskriften:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">Fartøyer som bare utøver humanitær virksomhet i ikke-kommersielt øyemed.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">Fartøyer som bare seiler som skoleskip og i ikke-kommersielt øyemed.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/paragraf/3/ledd/1/punkt/3/" id="kapittel-1-paragraf-3-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/" id="kapittel-1-paragraf-3-ledd-1-punkt-3-ledd-1">Krigsfartøyer og transportfartøyer under militær kommando.</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/paragraf/3/ledd/1/punkt/4/" id="kapittel-1-paragraf-3-ledd-1-punkt-4"><span class="data-originalId">e.</span><article class="legalP" data-absoluteaddress="/kapittel/1/paragraf/3/ledd/1/punkt/4/ledd/1/" id="kapittel-1-paragraf-3-ledd-1-punkt-4-ledd-1">Fartøyer på reise fra en norsk havn til en annen. Svalbard, Jan Mayen og Bjørnøya anses for å være norsk havn i relasjon til denne bestemmelsen, når fartøyet ikke kommer fra eller skal anløpe utenlandsk havn.</article></article></li><li data-li-identifier="f." data-name="f."><article class="listArticle" data-absoluteaddress="/kapittel/1/paragraf/3/ledd/1/punkt/5/" id="kapittel-1-paragraf-3-ledd-1-punkt-5"><span class="data-originalId">f.</span><article class="legalP" data-absoluteaddress="/kapittel/1/paragraf/3/ledd/1/punkt/5/ledd/1/" id="kapittel-1-paragraf-3-ledd-1-punkt-5-ledd-1">Fartøyer i gjennomfart som ikke har stasjonære opphold i gebyrbelagt farvann.</article></article></li></ul></article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Ved tvil avgjør Kystdirektoratet om vilkårene for fritak etter første ledd er til stede. Kystdirektoratet kan etter søknad innrømme fritak fra gebyrplikten når særlige hensyn tilsier det.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-04-21-375/KAPITTEL_2" data-partID="k2"><h2>Kapittel II Beregning av fartøyers størrelse</h2><article class="legalArticle" data-lovdata-URL="LTI/forskrift/1995-04-21-375/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Målekonvensjon</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Ved beregningen av fartøyers størrelse legges fartøyets størrelse i bruttotonn (BT) i henhold til skipsmålingskonvensjonen av 1969 til grunn.</article></article><article class="legalArticle" data-lovdata-URL="LTI/forskrift/1995-04-21-375/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Fratrekk for segregerte ballasttanker</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">For oljetankfartøyer med segregerte ballasttanker trekkes volumet av de segregerte ballasttanker fra når fartøyets størrelse i bruttotonn beregnes. Vilkårene for dette er:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/2/paragraf/2/ledd/1/punkt/1/" id="kapittel-2-paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/2/paragraf/2/ledd/1/punkt/1/ledd/1/" id="kapittel-2-paragraf-2-ledd-1-punkt-1-ledd-1">Volumet av de segregerte ballasttankene må framgå av målebrevet.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/2/paragraf/2/ledd/1/punkt/2/" id="kapittel-2-paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/2/paragraf/2/ledd/1/punkt/2/ledd/1/" id="kapittel-2-paragraf-2-ledd-1-punkt-2-ledd-1">Betingelsene etter IMO-resolusjon A.748 (18) må forøvrig være til stede.</article></article></li></ul></article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Kystdirektoratet avgjør i tvilstilfeller ved enkeltvedtak om vilkårene for beregning etter første ledd er oppfylt.</article></article><article class="legalArticle" data-lovdata-URL="LTI/forskrift/1995-04-21-375/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Plikt til å framlegge målebrev m.v.</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Fartøyets fører eller dets representanter plikter på forespørsel å framlegge gyldig målebrev i henhold til målereglene i norsk sjøfartslovgivning. Hvis slikt målebrev ikke kan framlegges innen en uke eller det fremdeles er tvil om beregningsgrunnlaget, bestemmer vedkommende kystdistriktskontor ved losoldermannen ved enkeltvedtak hvilken størrelse som skal legges til grunn ved gebyrberegningen.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Første ledd gjelder tilsvarende for annen dokumentasjon som Kystverket måtte ha behov for ved beregningen.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1995-04-21-375/KAPITTEL_3" data-partID="k3"><h2>Kapittel III Beregning og betaling av gebyr</h2><article class="legalArticle" data-lovdata-URL="LTI/forskrift/1995-04-21-375/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Gebyr ved inn- og utseiling</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Ved innseiling og utseiling betales kr. 0,18 pr. BT med mindre årsavgift er betalt etter § 8.</article></article><article class="legalArticle" data-lovdata-URL="LTI/forskrift/1995-04-21-375/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Årsavgift</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Alminnelige kystgebyr kan betales i form av en årsavgift.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Årsavgiften for perioden 1. mai 1995 til 31. desember 1995 er:<table><tbody><tr><td data-text-align="left" data-vertical-align="top">For fartøyer t.o.m.</td><td data-text-align="left" data-vertical-align="top"> 5.000</td><td data-text-align="left" data-vertical-align="top">BT</td><td data-text-align="left" data-vertical-align="top">Kr.  4,20</td><td data-text-align="left" data-vertical-align="top">pr. BT</td></tr><tr><td data-text-align="left" data-vertical-align="top">For fartøyer f.o.m.</td><td data-text-align="left" data-vertical-align="top"> 5.001</td><td data-text-align="left" data-vertical-align="top">BT t.o.m. 10.000 BT</td><td data-text-align="left" data-vertical-align="top">Kr.  9,00</td><td data-text-align="left" data-vertical-align="top">pr. BT</td></tr><tr><td data-text-align="left" data-vertical-align="top">For fartøyer over</td><td data-text-align="left" data-vertical-align="top">10.000</td><td data-text-align="left" data-vertical-align="top">BT</td><td data-text-align="left" data-vertical-align="top">Kr. 12,00</td><td data-text-align="left" data-vertical-align="top">pr. BT.</td></tr></tbody></table></article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Årsavgiften skal være innbetalt senest 10 dager før avgiftsårets begynnelse, i 1995 senest innen 25. april. Fartøy kan tiltre årsavgiftsordningen i løpet av avgiftsåret, men har ikke rett til å få ettergitt eller tilbakebetalt gebyrer for enkeltseilinger før betalingstidspunktet.</article><article class="legalP" data-absoluteaddress="/kapittel/3/paragraf/2/ledd/4/" id="kapittel-3-paragraf-2-ledd-4">Er det betalt årsavgift for fartøy som forliser eller avhendes i avgiftsåret, kan det etter søknad til vedkommende kystdistriktskontor ved losoldermannen gis en forholdsmessig refusjon av årsavgiften.</article><article class="legalP" data-absoluteaddress="/kapittel/3/paragraf/2/ledd/5/" id="kapittel-3-paragraf-2-ledd-5">Årsavgiften kan ikke overføres fra et fartøy til et annet.</article></article><article class="legalArticle" data-lovdata-URL="LTI/forskrift/1995-04-21-375/§9" data-name="§9" data-partID="§9" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Gebyrregningen</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Det utstedes regning for hver gang fartøyet passerer grensen for gebyrbelagt farvann for inn- eller utseiling.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Gebyrene skal betales til vedkommende kystdistriktskontor ved losoldermannen. For innkrevingen gjelder forskrift om innkreving m.v. av losgebyrer til Kystverket som er fastsatt i medhold av loslovens § 18 første ledd så langt disse bestemmelsene ikke måtte stride mot havne- og farvannsloven.</article></article></section><section class="section" data-name="kapV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1995-04-21-375/KAPITTEL_4" data-partID="k4"><h2>Kapittel V Avsluttende bestemmelser</h2><article class="legalArticle" data-lovdata-URL="LTI/forskrift/1995-04-21-375/§10" data-name="§10" data-partID="§10" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Plikt til melding</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Når betalingspliktig fartøy ikke har benyttet statslos, skal føreren eller annen representant for fartøyet gi melding om seilasen til vedkommende kystdistriktskontor ved losoldermannen. Melding skal gis så snart som mulig og senest tre dager etter seilasen. Melding skal inneholde de opplysninger som kreves for å utferdige gebyrregning.</article></article><article class="legalArticle" data-lovdata-URL="LTI/forskrift/1995-04-21-375/§11" data-name="§11" data-partID="§11" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Enkeltvedtak som treffes etter denne forskriften kan påklages etter bestemmelsene i lov av 10. februar 1967 om behandlingsmåten i forvaltningssaker (forvaltningsloven). Kystdirektoratet er klageinstans for vedtak fattet av kystdistriktskontorene ved losoldermennene. Fiskeridepartementet er klageinstans for vedtak fattet av Kystdirektoratet.</article></article><article class="legalArticle" data-lovdata-URL="LTI/forskrift/1995-04-21-375/§12" data-name="§12" data-partID="§12" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Endringer og utfyllende bestemmelser</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Fiskeridepartementet kan endre forskriften her og gi forskrifter om utfyllende bestemmelser til denne forskriften.</article></article></section><section class="section" data-name="kapVI" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1995-04-21-375/KAPITTEL_5" data-partID="k5"><h2>Kapittel VI Ikrafttredelse, overgangsbestemmelser</h2><article class="legalArticle" data-lovdata-URL="LTI/forskrift/1995-04-21-375/§13" data-name="§13" data-partID="§13" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Denne forskriften trer i kraft 1. mai 1995 kl. 00.00 og får anvendelse for fartøyer som passerer grensen for norsk indre farvann for inn- eller utseiling etter dette tidspunkt.</article></article><article class="legalArticle" data-lovdata-URL="LTI/forskrift/1995-04-21-375/§14" data-name="§14" data-partID="§14" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Overgangsbestemmelser</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Passasjerskip som i 1995 har betalt kystgebyr for 100 seilinger etter bestemmelsene i § 9 bokstav a i forskrift om takster for kystgebyr fastsatt ved kgl.res. av 23. desember 1994 nr. 1127, er fritatt fra plikten til å betale alminnelig kystgebyr for resten av 1995. Passasjerskip som i 1995 har betalt kystgebyr etter den samme bestemmelsen, men som ikke har nådd 100 seilinger, kan fortsatt betale etter reglene i denne bestemmelsen, men etter de nye satsene. Når 100 seilinger er nådd, er vedkommende passasjerskip fritatt fra å betale alminnelig kystgebyr for resten av 1995.</article></article></section></main></body></html>