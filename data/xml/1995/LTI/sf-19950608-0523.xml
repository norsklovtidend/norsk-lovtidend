<!DOCTYPE html><html lang="no"><head><title>Forskrift om endring av forskrift om ordningen av påtalemyndigheten (Påtaleinstruksen).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:13</dd><dt class="legacyID">Datokode</dt><dd class="legacyID">FOR-1995-06-08-523</dd><dt class="dokid">DokumentID</dt><dd class="dokid">LTI/forskrift/1995-06-08-523</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 10</dd><dt class="dateInForce">I kraft fra</dt><dd class="dateInForce">1995-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-06-28-1679</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§62</li></ul></dd><dt class="dateOfPublication">Kunngjort</dt><dd class="dateOfPublication">1995-06-23</dd><dt class="title">Tittel</dt><dd class="title">Forskrift om endring av forskrift om ordningen av påtalemyndigheten (Påtaleinstruksen).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 8. juni 1995 med hjemmel i lov av 22. mai 1981 nr. 25 om rettergangsmåten i straffesaker § 62. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1995-06-08-523</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om ordningen av påtalemyndigheten (Påtaleinstruksen).<ul class="tocSubUl"><li>I</li><li>Fjerde del. Bruk av rettsmidler og forberedelse til ankebehandling<ul class="tocSubUl"><li>§ 27-1. Anke – hovedregel</li><li>§ 27-2. Anke – enkelte særlige forhold</li><li>Kap. 28. Behandling av rettsmiddelerklæring. Oppnevning av aktor i ankesaker<ul class="tocSubUl"><li>§ 28-3. Innsendelse av anke</li><li>§ 28-4. Oppnevning av aktor i ankesaker for lagmannsretten</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1995-06-08-523" id="dokument"><h1>Forskrift om endring av forskrift om ordningen av påtalemyndigheten (Påtaleinstruksen).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-06-08-523/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 28. juni 1985 nr. 1679 om ordningen av påtalemyndigheten (Påtaleinstruksen) gjøres følgende endringer:</article> <article class="defaultP" margin-top="true">§ 5-13 annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Det skal også straks gis underretning når det foreligger dom i saken eller når den på annen måte er avsluttet eller bortfalt, samt ved eventuell anke.</article> <article class="defaultP" margin-top="true">§ 24-1 første ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">I saker om forbrytelse som etter loven ikke kan medføre fengsel i mer enn 6 år, og som ikke er nevnt i § 22-2 annet ledd første punktum, avgjør statsadvokaten – hvis ikke annet er bestemt ved instruks – om aktoratet skal utføres av ham, politiet eller av en advokat som er antatt til å føre slike saker.</article> <article class="defaultP" margin-top="true">§ 24-1 femte ledd, første punktum skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Har det vært utferdiget forelegg, kan det bestemmes at saken skal føres av en polititjenestemann som ikke hører til påtalemyndigheten, jf straffeprosessloven § 76 fjerde ledd.</article> <article class="defaultP" margin-top="true">Overskriften til fjerde del skal lyde:</article></section><section class="section" data-name="del4" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-06-08-523/KAPITTEL_2" data-partID="k2"><h2>Fjerde del. Bruk av rettsmidler og forberedelse til ankebehandling</h2><article class="defaultP">§ 27-1 skal lyde:</article><article class="futureLegalArticle" data-name="§27-1" data-partID="§27-1" data-absoluteaddress="/kapittel/2/foreslåttparagraf/1/" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 27-1</span>. <span class="legalArticleTitle">Anke – hovedregel</span></span><article class="legalP" data-absoluteaddress="/kapittel/2/foreslåttparagraf/1/ledd/1/" id="kapittel-2-foreslåttparagraf-1-ledd-1">I saker hvor tiltale er besluttet av Kongen eller riksadvokaten, treffer sistnevnte beslutning om anke.</article><article class="legalP" data-absoluteaddress="/kapittel/2/foreslåttparagraf/1/ledd/2/" id="kapittel-2-foreslåttparagraf-1-ledd-2">Er tiltalen i en forbrytelsessak tatt ut av politiet eller statsadvokaten, avgjør statsadvokaten spørsmålet om anke. I forbrytelsessaker hvor politiet har tatt ut tiltale i medhold av § 22-2 annet ledd første punktum, kan politiet likevel vedta dom avsagt i første instans. I saker som nevnt i foregående punktum skal politiet innen 14 dager etter at de mottok dommen, vedta eller oversende den til statsadvokaten.</article><article class="legalP" data-absoluteaddress="/kapittel/2/foreslåttparagraf/1/ledd/3/" id="kapittel-2-foreslåttparagraf-1-ledd-3">Er tiltalen besluttet av politiet i en forseelsessak, treffes avgjørelsen om anke av dom avsagt i første instans av politimesteren.</article><article class="legalP" data-absoluteaddress="/kapittel/2/foreslåttparagraf/1/ledd/4/" id="kapittel-2-foreslåttparagraf-1-ledd-4">Bestemmelsene i denne paragrafen gjelder tilsvarende når saken er pådømt i forhørsrett eller fremmet på grunnlag av et ikke-vedtatt forelegg.</article></article> <article class="defaultP" margin-top="true">§ 27-2 skal lyde:</article><article class="futureLegalArticle" data-name="§27-2" data-partID="§27-2" data-absoluteaddress="/kapittel/2/foreslåttparagraf/2/" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 27-2</span>. <span class="legalArticleTitle">Anke – enkelte særlige forhold</span></span><article class="legalP" data-absoluteaddress="/kapittel/2/foreslåttparagraf/2/ledd/1/" id="kapittel-2-foreslåttparagraf-2-ledd-1">Har statsadvokaten eller politiet utferdiget en tiltalebeslutning eller en siktelse som omfatter både forbrytelser og forseelser, er det statsadvokaten som treffer vedtak om anke for alle forholdene. dette gjelder likevel ikke for forhold som er tatt med etter ordre fra riksadvokaten. § 27-1 annet ledd annet punktum gjelder tilsvarende.</article></article> <article class="defaultP" margin-top="true">Overskriften til kap. 28 skal lyde:</article><section class="section" data-name="kap28" data-section-type="default" data-absoluteaddress="/kapittel/2/kapittel/1/" id="kapittel-2-kapittel-1" data-lovdata-URL="LTI/forskrift/1995-06-08-523/KAPITTEL_2-1" data-partID="k2-1"><h3>Kap. 28. Behandling av rettsmiddelerklæring. Oppnevning av aktor i ankesaker</h3><article class="defaultP">§ 28-3 skal lyde:</article><article class="futureLegalArticle" data-name="§28-3" data-partID="§28-3" data-absoluteaddress="/kapittel/2/kapittel/1/foreslåttparagraf/1/" id="kapittel-2-kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 28-3</span>. <span class="legalArticleTitle">Innsendelse av anke</span></span><article class="legalP" data-absoluteaddress="/kapittel/2/kapittel/1/foreslåttparagraf/1/ledd/1/" id="kapittel-2-kapittel-1-foreslåttparagraf-1-ledd-1">Påtalemyndigheten skal uten opphold sende ankeerklæringen sammen med de øvrige saksdokumenter til ankedomstolen.</article><article class="legalP" data-absoluteaddress="/kapittel/2/kapittel/1/foreslåttparagraf/1/ledd/2/" id="kapittel-2-kapittel-1-foreslåttparagraf-1-ledd-2">Saksdokumentene skal sendes gjennom statsadvokaten ved anke til lagmannsrett og gjennom riksadvokaten ved anke til Høyesterett, ledsaget av slik uttalelse som saken gir grunn til.</article><article class="legalP" data-absoluteaddress="/kapittel/2/kapittel/1/foreslåttparagraf/1/ledd/3/" id="kapittel-2-kapittel-1-foreslåttparagraf-1-ledd-3">Ankedomstolen skal opplyses om siktede har fremsatt ønske om en bestemt forsvarer.</article><article class="legalP" data-absoluteaddress="/kapittel/2/kapittel/1/foreslåttparagraf/1/ledd/4/" id="kapittel-2-kapittel-1-foreslåttparagraf-1-ledd-4">Senest samtidig med at saken sendes til ankedomstolen, skal domfelte gjøres kjent med ankedomstolens kompetanse. Det skal gis påtegning på sakens dokumenter at slik orientering er gitt.</article></article> <article class="defaultP" margin-top="true">Ny § 28-4 skal lyde:</article><article class="futureLegalArticle" data-name="§28-4" data-partID="§28-4" data-absoluteaddress="/kapittel/2/kapittel/1/foreslåttparagraf/2/" id="kapittel-2-kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 28-4</span>. <span class="legalArticleTitle">Oppnevning av aktor i ankesaker for lagmannsretten</span></span><article class="legalP" data-absoluteaddress="/kapittel/2/kapittel/1/foreslåttparagraf/2/ledd/1/" id="kapittel-2-kapittel-1-foreslåttparagraf-2-ledd-1">I saker som etter loven ikke kan medføre fengsel i mer enn 6 år, avgjør statsadvokaten – hvis ikke annet er bestemt ved instruks – om aktoratet skal utføres av statsadvokaten, en polititjenestemann som hører til påtalemyndigheten eller av en advokat. § 24-1 annet ledd gjelder tilsvarende.</article></article> <article class="defaultP" margin-top="true">Nåværende § 28-4 blir ny § 28-5.</article></section></section><section class="section" data-name="kapII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1995-06-08-523/KAPITTEL_3" data-partID="k3"><h2 data-text-align="center">II</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Endringene trer i kraft 1. august 1995.</article></section></main></body></html>