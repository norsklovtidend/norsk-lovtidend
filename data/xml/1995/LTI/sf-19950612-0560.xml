<!DOCTYPE html><html lang="no"><head><title>Forskrift om innbetaling av skogavgift og måling av skogsvirke m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:02</dd><dt class="legacyID">Datokode</dt><dd class="legacyID">FOR-1995-06-12-560</dd><dt class="dokid">DokumentID</dt><dd class="dokid">LTI/forskrift/1995-06-12-560</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 12</dd><dt class="dateInForce">I kraft fra</dt><dd class="dateInForce">1995-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-05-21/§42</li><li>lov/1965-05-21/§56</li><li>lov/1965-05-21/§16</li></ul></dd><dt class="dateOfPublication">Kunngjort</dt><dd class="dateOfPublication">1995-07-07</dd><dt class="title">Tittel</dt><dd class="title">Forskrift om innbetaling av skogavgift og måling av skogsvirke m.v.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 12. juni 1995 med hjemmel i lov av 21. mai 1965 om skogbruk og skogvern (skogbruksloven) § 42, § 56 og § 16, siste ledd.</dd><dt class="refid">RefID</dt><dd class="refid">forskrift/1995-06-12-560</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innbetaling av skogavgift og måling av skogsvirke m.v.<ul class="tocSubUl"><li>§ 1. Innledning</li><li>§ 2. Innbetaling av skogavgift</li><li>§ 2-1. Avgiftsplikt</li><li>§ 2-2. Avgiftstrekk</li><li>§ 2-3. Meldinger om avgiftspliktig virke m.v.</li><li>§ 2-4. Innbetaling av avgiften</li><li>§ 3. Måling av skogsvirke</li><li>§ 3-1. Måleplikt</li><li>§ 3-2. Registrering og oppgaveplikt</li><li>§ 4. Dispensasjon</li><li>§ 5. Straff</li><li>§ 6. Ikrafttredelse m.v.</li></ul></li></ul></dd></dl></header><main class="documentBody" data-lovdata-URL="LTI/forskrift/1995-06-12-560" id="dokument"><h1>Forskrift om innbetaling av skogavgift og måling av skogsvirke m.v.</h1><article class="legalArticle" data-lovdata-URL="LTI/forskrift/1995-06-12-560/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innledning</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift har til formål å legge forholdene til rette for korrekt trekk og innbetaling av skogavgift og måling av skogsvirke, slik at skogoppsynet kan forestå slik myndighetsutøvelse, kontroll og veiledning i denne forbindelse som lov om skogbruk og skogvern av 21. mai 1965 (skogbruksloven) forutsetter.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Med skogsvirke forstås i denne forskrift spesialtømmer, sagtømmer, massevirke og annet rundvirke, samt virke målt på rot – uansett treslag.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forskriften gjelder for alle private og offentlige skoger uansett eierkategori.</article></article><article class="legalArticle" data-lovdata-URL="LTI/forskrift/1995-06-12-560/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innbetaling av skogavgift</span></h2></article><article class="legalArticle" data-lovdata-URL="LTI/forskrift/1995-06-12-560/§2-1" data-name="§2-1" data-partID="§2-1" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 2-1</span>. <span class="legalArticleTitle">Avgiftsplikt</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Skogeiere plikter å svare skogavgift ved salg og annen overdragelse (herunder ekspropriasjon) av skogsvirke eller av trær på rot, ved egen foredling av virke for videresalg og annen overdragelse, og ved egen bruk av virke til andre formål enn til dekning av eget behov i jord- og skogbruksmessig virksomhet, jfr. skogbrukslovens § 41. Ved salg av juletrær og ved kan skogeiere selv bestemme om skogavgift skal svares.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Skogavgiftens størrelse og hvilke virkeskategorier som omfattes av avgiftsplikten fastsettes av departementet for hvert kalenderår.</article></article><article class="legalArticle" data-lovdata-URL="LTI/forskrift/1995-06-12-560/§2-2" data-name="§2-2" data-partID="§2-2" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 2-2</span>. <span class="legalArticleTitle">Avgiftstrekk</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Skogeieren skal opplyse kjøperen om størrelsen på skogavgiften innenfor de rammene som departementet fastsetter, jfr. § 2-1, annet ledd. Den avgiftssatsen som er valgt gjelder inntil skogeieren selv endrer den.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Skogavgiften skal trekkes når virket er levert og når grunnlaget for avgiften er kjent. Virket anses for levert senest når det er målt og/eller merket. Tømmer solgt på rot etter forutgående blinking anses for levert når rotkontrakten er inngått uansett om tømmeret er avvirket eller ikke. Dersom virke kjøpt på rot skal avregnes på grunnlag av senere måling, anses levering for å ha skjedd først ved måling. Avgiftsbeløpet skal avrundes nedad til nærmeste hele krone.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Trukket avgift skal holdes tilbake i oppgjøret med selger etter følgende regler:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/ledd/3/punkt/1/" id="paragraf-4-ledd-3-punkt-1"><span class="data-originalId">1.</span><article class="legalP" data-absoluteaddress="/paragraf/4/ledd/3/punkt/1/ledd/1/" id="paragraf-4-ledd-3-punkt-1-ledd-1">For avgiftspliktig virke som selges gjennom skogeierforening eller andre som kjøper tømmer for videresalg, skal avgiften holdes tilbake av denne.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/ledd/3/punkt/2/" id="paragraf-4-ledd-3-punkt-2"><span class="data-originalId">2.</span><article class="legalP" data-absoluteaddress="/paragraf/4/ledd/3/punkt/2/ledd/1/" id="paragraf-4-ledd-3-punkt-2-ledd-1">For avgiftspliktig virke som selges direkte til kjøper, framdrevet eller på rot, skal avgiften holdes tilbake av kjøper i oppgjøret med selger. Ved eventuelt videresalg skal den som videreselger virke dokumentere at skogavgift er trukket.</article></article></li></ul></article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Ved uttak av skogsvirke på grunnlag av allmenningsrett er det allmenningsstyrets ansvar at skogavgift trekkes og innbetales.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">I de tilfelle hvor skogavgift ikke er trukket etter bestemmelsene i punkt 1 og 2 ovenfor er skogeier ansvarlig for at avgiften blir holdt tilbake og innbetalt.</article><article class="legalP" data-absoluteaddress="/paragraf/4/ledd/6/" id="paragraf-4-ledd-6">Den som plikter å holde tilbake avgiften er ansvarlig for å kontrollere om selger er avgiftspliktig etter § 1, tredje ledd. Dersom det oppstår tvil om selger er avgiftspliktig, skal det holdes tilbake avgift.</article></article><article class="legalArticle" data-lovdata-URL="LTI/forskrift/1995-06-12-560/§2-3" data-name="§2-3" data-partID="§2-3" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 2-3</span>. <span class="legalArticleTitle">Meldinger om avgiftspliktig virke m.v.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Skogeierforeninger eller kjøpere for øvrig som har holdt tilbake skogavgift etter § 2-2 skal gi selger melding om det beløp som er holdt tilbake samtidig som selger får oppgjør og senest ved årets slutt.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Skogavgiften sammen med melding om måleopplysninger, jfr. § 3-2, skal meldes til en landsomfattende virkesdatabase for skogavgift og måleplikt senest innen en uke etter utløpet av den måneden hvor helt eller delvis oppgjør for det leverte virket, jfr. § 2-2, forfaller til betaling. Ved årets slutt skal alt virke som er levert og som tidligere ikke er innmeldt, meldes.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Virkesdatabasen skal sende melding om innmeldt skogavgift til Fylkesmannen etter nærmere anvisning fra departementet. Samtidig skal virkesdatabasen sende kontrolloppgave over innmeldt skogavgift til den enkelte kjøper.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Fylkesmannen er ansvarlig for å sende melding om innmeldt skogavgift videre til kommunene.</article></article><article class="legalArticle" data-lovdata-URL="LTI/forskrift/1995-06-12-560/§2-4" data-name="§2-4" data-partID="§2-4" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 2-4</span>. <span class="legalArticleTitle">Innbetaling av avgiften</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Den som i henhold til § 2-2 plikter å holde tilbake skogavgift, skal så snart kontrolloppgave over innmeldt avgift er mottatt fra virkesdatabasen innbetale det oppgitte avgiftsbeløpet til den postgirokonto eller bankkonto som Fylkesmannen bestemmer. Avgiften er et mellomværende mellom kjøper og selger inntil beløpet er innbetalt. Fylkesmannen krever inn avgiften på vegne av selger.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fylkesmannen kan i særlige tilfeller gi utsettelse med innbetaling av skogavgiften på skogavgiftskontoen for et avgrenset tidsrom såfremt de berørte kommunene stiller innestående rentemidler som garanti. Fylkesmannen overtar samtidig fordringen på avgiftsbeløpet.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Fylkesmannen har ansvaret for å holde skogavgiften adskilt fra midler bevilget over statsbudsjettet, og at de står på rentebærende konto til best mulig forrentning i bank eller annen finansinstitusjon som departementet godkjenner. Plasseringen av midlene skal skje i samråd med kommunene.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">For avgift som ikke er innbetalt innen den fastsatte frist skal det betales renter i samsvar med bestemmelsene i lov om renter ved forsinket betaling av 17. desember 1976 nr. 100.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Manglende innbetaling av skogavgift og eventuelle renter er tvangsgrunnlag for utlegg, og kan således inndrives uten søksmål hos enhver som er ansvarlig for innbetalingen etter denne forskrift, jfr. skogbrukslovens § 44.</article></article><article class="legalArticle" data-lovdata-URL="LTI/forskrift/1995-06-12-560/§3" data-name="§3" data-partID="§3" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Måling av skogsvirke</span></h2></article><article class="legalArticle" data-lovdata-URL="LTI/forskrift/1995-06-12-560/§3-1" data-name="§3-1" data-partID="§3-1" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 3-1</span>. <span class="legalArticleTitle">Måleplikt</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Kjøper og selger av skogsvirke plikter å sørge for at alt skogsvirke som avvirkes til foredling, salg eller eksport blir målt og volumberegnet på betryggende måte, jfr. skogbrukslovens § 16, siste ledd.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Måleplikten etter første ledd gjelder ikke uttak av skogsvirke til dekning av skogeierens eget behov i jord- og skogbruksmessig virksomhet.</article></article><article class="legalArticle" data-lovdata-URL="LTI/forskrift/1995-06-12-560/§3-2" data-name="§3-2" data-partID="§3-2" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 3-2</span>. <span class="legalArticleTitle">Registrering og oppgaveplikt</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Måleopplysningene skal lagres i en landsomfattende virkesdatabase for skogavgift og måleplikt (VSOP). Departementet er registeransvarlig for databasen.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Kjøper har ansvaret for å registrere og overføre måleopplysningene i virkesdatabasen. For virke som er innmålt av måleforening overtar måleforeningen det videre registreringsansvaret. For virke som ikke måles av måleforening, skal innmelding skje på skjema M0004 eller M0005 eller til måleforening senest innen en uke etter utgangen av den måneden hvor helt eller delvis oppgjør for det leverte virket forfaller til betaling, jfr. § 2-3. I de tilfeller hvor innmelding ikke skjer etter bestemmelsene ovenfor, er skogeier ansvarlig for innmelding.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Følgende opplysninger skal registreres:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/9/ledd/3/punkt/1/" id="paragraf-9-ledd-3-punkt-1"><span class="data-originalId">1.</span><article class="legalP" data-absoluteaddress="/paragraf/9/ledd/3/punkt/1/ledd/1/" id="paragraf-9-ledd-3-punkt-1-ledd-1">Eiendommens hovednummer etter Landbruksregisteret.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/9/ledd/3/punkt/2/" id="paragraf-9-ledd-3-punkt-2"><span class="data-originalId">2.</span><article class="legalP" data-absoluteaddress="/paragraf/9/ledd/3/punkt/2/ledd/1/" id="paragraf-9-ledd-3-punkt-2-ledd-1">Eierens navn og adresse.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/9/ledd/3/punkt/3/" id="paragraf-9-ledd-3-punkt-3"><span class="data-originalId">3.</span><article class="legalP" data-absoluteaddress="/paragraf/9/ledd/3/punkt/3/ledd/1/" id="paragraf-9-ledd-3-punkt-3-ledd-1">Kjøperens navn og adresse.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/9/ledd/3/punkt/4/" id="paragraf-9-ledd-3-punkt-4"><span class="data-originalId">4.</span><article class="legalP" data-absoluteaddress="/paragraf/9/ledd/3/punkt/4/ledd/1/" id="paragraf-9-ledd-3-punkt-4-ledd-1">Kubikkmeter fast mål under bark. For juletrær skal antall oppgis.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/9/ledd/3/punkt/5/" id="paragraf-9-ledd-3-punkt-5"><span class="data-originalId">5.</span><article class="legalP" data-absoluteaddress="/paragraf/9/ledd/3/punkt/5/ledd/1/" id="paragraf-9-ledd-3-punkt-5-ledd-1">Brutto pris for det målte virket.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/9/ledd/3/punkt/6/" id="paragraf-9-ledd-3-punkt-6"><span class="data-originalId">6.</span><article class="legalP" data-absoluteaddress="/paragraf/9/ledd/3/punkt/6/ledd/1/" id="paragraf-9-ledd-3-punkt-6-ledd-1">Trukket skogavgift.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/9/ledd/3/punkt/7/" id="paragraf-9-ledd-3-punkt-7"><span class="data-originalId">7.</span><article class="legalP" data-absoluteaddress="/paragraf/9/ledd/3/punkt/7/ledd/1/" id="paragraf-9-ledd-3-punkt-7-ledd-1">Opplysningene ovenfor skal være fordelt på følgende treslag og sortimentsgrupper:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/9/ledd/3/punkt/7/ledd/1/punkt/1/" id="paragraf-9-ledd-3-punkt-7-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/9/ledd/3/punkt/7/ledd/1/punkt/1/ledd/1/" id="paragraf-9-ledd-3-punkt-7-ledd-1-punkt-1-ledd-1">Idustrivirke av gran (her inngår også edelgran, sitka og lutzii) fordelt på sortimentene spesial, prima skur, sekunda skur, annen skur, sams skur og massevirke, massevirke og annet rundvirke.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/9/ledd/3/punkt/7/ledd/1/punkt/2/" id="paragraf-9-ledd-3-punkt-7-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/9/ledd/3/punkt/7/ledd/1/punkt/2/ledd/1/" id="paragraf-9-ledd-3-punkt-7-ledd-1-punkt-2-ledd-1">Industrivirke av furu (her inngår også contorta, lerk, thuja, hemlock og douglas) fordelt på på sortimentene spesial, prima skur, sekunda skur, annen skur, sams skur og massevirke, massevirke og annet rundvirke.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/9/ledd/3/punkt/7/ledd/1/punkt/3/" id="paragraf-9-ledd-3-punkt-7-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/9/ledd/3/punkt/7/ledd/1/punkt/3/ledd/1/" id="paragraf-9-ledd-3-punkt-7-ledd-1-punkt-3-ledd-1">Industrivirke av lauv fordelt på sortimentene spesial, skur og massevirke.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/9/ledd/3/punkt/7/ledd/1/punkt/4/" id="paragraf-9-ledd-3-punkt-7-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/9/ledd/3/punkt/7/ledd/1/punkt/4/ledd/1/" id="paragraf-9-ledd-3-punkt-7-ledd-1-punkt-4-ledd-1">Ved til brensel fordelt på bar og lauv.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/9/ledd/3/punkt/7/ledd/1/punkt/5/" id="paragraf-9-ledd-3-punkt-7-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/9/ledd/3/punkt/7/ledd/1/punkt/5/ledd/1/" id="paragraf-9-ledd-3-punkt-7-ledd-1-punkt-5-ledd-1">Juletre.</article></article></li></ul></article></article></li></ul></article><article class="legalP" data-absoluteaddress="/paragraf/9/ledd/4/" id="paragraf-9-ledd-4">Den ansvarlige instans for virkesdatabasen skal etter nærmere anvisning fra departementet sende oppgave til Fylkesmannen over opplysninger som er fastsatt i nr. 1 – 7 ovenfor.</article><article class="legalP" data-absoluteaddress="/paragraf/9/ledd/5/" id="paragraf-9-ledd-5">Fylkesmannen skal ved regnskapsårets slutt sende en utskrift til ligningsmyndighetene og til den enkelte skogeier over avvirket kvantum, bruttoverdi og trukket skogavgift for den enkelte skogeier.</article></article><article class="legalArticle" data-lovdata-URL="LTI/forskrift/1995-06-12-560/§4" data-name="§4" data-partID="§4" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Departementet kan dispensere fra denne forskrift.</article></article><article class="legalArticle" data-lovdata-URL="LTI/forskrift/1995-06-12-560/§5" data-name="§5" data-partID="§5" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Overtredelse av denne forskrift straffes med bøter for så vidt forholdet ikke rammes av noen strengere straffebestemmelse, jfr. skogbrukslovens § 52.</article></article><article class="legalArticle" data-lovdata-URL="LTI/forskrift/1995-06-12-560/§6" data-name="§6" data-partID="§6" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse m.v.</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrift trer i kraft fra 1. september 1995.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Fra samme dato oppheves forskrift om innbetaling av skogavgift og måling av skogsvirke m.v., fastsatt av Landbruksdepartementet den 28. februar 1994.<sup class="footnotereference" data-footnotereferencevalue="1">1</sup></article><footer class="footnotes"><article class="footnote" data-name="1." data-unique-footnote-counter="1"><span class="footnoteLabel">1.</span> Ikke kunngjort i Norsk Lovtidend.</article></footer></article></main></body></html>