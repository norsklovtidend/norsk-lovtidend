<!DOCTYPE html><html lang="no"><head><title>Forskrift om endring i forskrift om føring av grunneiendoms-, adresse- og bygningsregister (GAB-registeret).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:55</dd><dt class="legacyID">Datokode</dt><dd class="legacyID">FOR-1995-02-16-172</dd><dt class="dokid">DokumentID</dt><dd class="dokid">LTI/forskrift/1995-02-16-172</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 4</dd><dt class="dateInForce">I kraft fra</dt><dd class="dateInForce">1995-02-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-04-28-369</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1978-06-23-70/§4-1</li><li>forskrift/1979-10-19-4</li></ul></dd><dt class="dateOfPublication">Kunngjort</dt><dd class="dateOfPublication">1995-03-15</dd><dt class="title">Tittel</dt><dd class="title">Forskrift om endring i forskrift om føring av grunneiendoms-, adresse- og bygningsregister (GAB-registeret).</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 16. februar 1995 med hjemmel i lov av 23. juni 1978 nr. 70 om kartlegging, deling og registrering av grunneiendom (delingsloven) § 4-1, jfr. kgl.res. av 19. oktober 1979 nr. 4 om forskrift til delingsloven punkt 24.6.</dd><dt class="refid">RefID</dt><dd class="refid">forskrift/1995-02-16-172</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om føring av grunneiendoms-, adresse- og bygningsregister (GAB-registeret).<ul class="tocSubUl"><li>I<ul class="tocSubUl"><li>§ 4-5.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1995-02-16-172" id="dokument"><h1>Forskrift om endring i forskrift om føring av grunneiendoms-, adresse- og bygningsregister (GAB-registeret).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-02-16-172/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 28. april 1987 nr. 369 om føring av grunneiendoms-, adresse- og bygningsregister (GAB-registeret) gjøres følgende endringer:</article> <article class="defaultP" margin-top="true">§ 3-1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Samkjøring med andre registre skal forelegges Datatilsynet dersom GAB tilføres nye opplysninger eller samkjøringen omfatter personnavn eller fødselsnummer.</article> <article class="defaultP" margin-top="true">§ 4-1 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Tillatelse til utlevering og bruk av GAB-produkter gis av Statens kartverk. Når det gjelder utlevering av enkeltopplysninger kan Statens kartverk delegere denne myndighet til kommuner og andre offentlige organer. Den tjenesteleverandør som er operatør for den sentrale GAB-databasen kan få tillatelse til å levere ut enkeltopplysninger og masseopplysninger, enten dette skjer direkte fra tjenesteleverandøren eller via distributører som tjenesteleverandøren har avtale med.</article> <article class="defaultP" margin-top="true">§ 4-4 fjerde ledd siste punktum oppheves.</article> <article class="defaultP" margin-top="true">Ny § 4-5 skal lyde:</article><article class="futureLegalArticle" data-name="§4-5" data-partID="§4-5" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-5</span>.</span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Ved søking i GAB for direkte oppslag eller for produksjon av utskrift kan benyttes identifikasjon for objektet (nummer for eiendom, festegrunn eller eierseksjon, adresse eller bygningsnummer), eller navn eller fødsels-/ foretaksnummer for eier eller fester. Stedfestingsdata, tidsintervaller eller andre datatyper kan også benyttes til søking, når det er nødvendig for den aktuelle oppgaven.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Ved direkte oppslag i GAB kan eier eller fester identifiseres med fødselsnummer dersom dette er brukt som søkekriterium. Følgende særskilte grupper gis adgang til utskrifter (på skjermbilde eller papirutskrift) fra GAB med fødselsnummer, når fødselsnummer eller navn er benyttet som søkekriterium:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/foreslåttparagraf/1/ledd/2/punkt/1/" id="kapittel-1-foreslåttparagraf-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/foreslåttparagraf/1/ledd/2/punkt/1/ledd/1/" id="kapittel-1-foreslåttparagraf-1-ledd-2-punkt-1-ledd-1">advokater</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/foreslåttparagraf/1/ledd/2/punkt/2/" id="kapittel-1-foreslåttparagraf-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/foreslåttparagraf/1/ledd/2/punkt/2/ledd/1/" id="kapittel-1-foreslåttparagraf-1-ledd-2-punkt-2-ledd-1">banker</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/foreslåttparagraf/1/ledd/2/punkt/3/" id="kapittel-1-foreslåttparagraf-1-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/foreslåttparagraf/1/ledd/2/punkt/3/ledd/1/" id="kapittel-1-foreslåttparagraf-1-ledd-2-punkt-3-ledd-1">forsikringsforetak</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/foreslåttparagraf/1/ledd/2/punkt/4/" id="kapittel-1-foreslåttparagraf-1-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/1/foreslåttparagraf/1/ledd/2/punkt/4/ledd/1/" id="kapittel-1-foreslåttparagraf-1-ledd-2-punkt-4-ledd-1">finansieringsselskaper</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/foreslåttparagraf/1/ledd/2/punkt/5/" id="kapittel-1-foreslåttparagraf-1-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/1/foreslåttparagraf/1/ledd/2/punkt/5/ledd/1/" id="kapittel-1-foreslåttparagraf-1-ledd-2-punkt-5-ledd-1">person eller foretak som driver inkassovirksomhet etter inkassolovens § 4 første ledd</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/foreslåttparagraf/1/ledd/2/punkt/6/" id="kapittel-1-foreslåttparagraf-1-ledd-2-punkt-6"><span class="data-originalId">f)</span><article class="legalP" data-absoluteaddress="/kapittel/1/foreslåttparagraf/1/ledd/2/punkt/6/ledd/1/" id="kapittel-1-foreslåttparagraf-1-ledd-2-punkt-6-ledd-1">kredittopplysningsforetak</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/foreslåttparagraf/1/ledd/2/punkt/7/" id="kapittel-1-foreslåttparagraf-1-ledd-2-punkt-7"><span class="data-originalId">g)</span><article class="legalP" data-absoluteaddress="/kapittel/1/foreslåttparagraf/1/ledd/2/punkt/7/ledd/1/" id="kapittel-1-foreslåttparagraf-1-ledd-2-punkt-7-ledd-1">namsmyndighet</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/1/foreslåttparagraf/1/ledd/2/punkt/8/" id="kapittel-1-foreslåttparagraf-1-ledd-2-punkt-8"><span class="data-originalId">h)</span><article class="legalP" data-absoluteaddress="/kapittel/1/foreslåttparagraf/1/ledd/2/punkt/8/ledd/1/" id="kapittel-1-foreslåttparagraf-1-ledd-2-punkt-8-ledd-1">statlige forvaltningsorganer, kommuner, fylkeskommuner</article></article></li><li data-li-identifier="i)" data-name="i)"><article class="listArticle" data-absoluteaddress="/kapittel/1/foreslåttparagraf/1/ledd/2/punkt/9/" id="kapittel-1-foreslåttparagraf-1-ledd-2-punkt-9"><span class="data-originalId">i)</span><article class="legalP" data-absoluteaddress="/kapittel/1/foreslåttparagraf/1/ledd/2/punkt/9/ledd/1/" id="kapittel-1-foreslåttparagraf-1-ledd-2-punkt-9-ledd-1">andre etter særskilt samtykke fra Datatilsynet.</article></article></li></ul></article></article> <article class="defaultP" margin-top="true">Tidligere § 4-5 blir ny § 4-6 og skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Miljøverndepartementet er klageinstans i saker om utlevering av opplysninger fra GAB, når vedtaket er truffet av Statens kartverk. Statens kartverk er klageinstans når utleveringsvedtaket er truffet av andre, jf § 4-1.</article> <article class="defaultP" margin-top="true">Tidligere § 4-6 blir ny § 4-7 og skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">GAB-data utleveres mot vederlag.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Offentlige organer som er pålagt å gi meldinger til GAB, skal vederlagsfritt få de opplysningene som er nødvendige for å gjennomføre rutinene tilfredsstillende.</article> <article class="defaultP" margin-top="true">§ 7-2 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Den som har ansvaret for driften av en GAB database skal påse at databasen blir håndtert og oppbevart på en sikkerhetsmessig forsvarlig måte, herunder at det jevnlig tas sikkerhetskopier av databasen.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Statens kartverk fastsetter nærmere instruks for tilgang til registrene og sikkerhetsrutiner, herunder for lagring, bruk og makulering av opplysninger fra GAB.</article> <article class="defaultP" margin-top="true">§ 7-3 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Den som har ansvaret for driften av en GAB database må påse at behandlingen av registeropplysningene inngår i institusjonens beredskaps- eller kriseplan.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-02-16-172/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 16. februar 1995.</article></section></main></body></html>