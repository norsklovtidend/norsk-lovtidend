<!DOCTYPE html><html lang="no"><head><title>Forskrift om fisketider for fisket etter anadrome laksefisk (laks, sjø-ørret, sjørøye, m.v.) i sjøen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1995-03-20-264</dd><dt class="dokid">DokumentID</dt><dd class="dokid">LTI/forskrift/1995-03-20-264</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 6</dd><dt class="dateInForce">I kraft fra</dt><dd class="dateInForce">1995-03-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-04-28-327</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§33</li><li>forskrift/1992-11-27-864</li></ul></dd><dt class="dateOfPublication">Kunngjort</dt><dd class="dateOfPublication">1995-04-28</dd><dt class="title">Tittel</dt><dd class="title">Forskrift om fisketider for fisket etter anadrome laksefisk (laks, sjø-ørret, sjørøye, m.v.) i sjøen.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning den 20. mars 1995 med hjemmel i lov av 15. mai 1992 nr. 47 om laksefisk og innlandsfisk m.v. § 33, jfr. kgl.res av 27. november 1992 nr. 864.</dd><dt class="refid">RefID</dt><dd class="refid">forskrift/1995-03-20-264</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fisketider for fisket etter anadrome laksefisk (laks, sjø-ørret, sjørøye, m.v.) i sjøen.<ul class="tocSubUl"><li>§ 1. Dorging, fiske med oter og fiske med stang og håndsnøre fra båt</li><li>§ 2. Fiske med stang og håndsnøre fra land</li><li>§ 3. Kilenot og lakseverp (sitjenot)</li><li>§ 4. Krokgarn (kilegarn)</li><li>§ 5. Spesielle regler for Finnmark fylke</li><li>§ 6. Områder hvor det ikke er tillatt å fiske anadrome laksefisk</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1995-03-20-264" id="dokument"><h1>Forskrift om fisketider for fisket etter anadrome laksefisk (laks, sjø-ørret, sjørøye, m.v.) i sjøen.</h1><article class="legalArticle" data-lovdata-URL="LTI/forskrift/1995-03-20-264/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Dorging, fiske med oter og fiske med stang og håndsnøre fra båt</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Dorging, fiske med oter og fiske med stang og håndsnøre fra båt er tillatt fra og med 1. juni til og med 4. august, jf. imidlertid § 5.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">I Oslo og Akershus er det tillatt å fiske med stang fra båt hele året. I fredningstiden for det enkelte vassdrag er det ikke tillatt å fiske nærmere grense elv/sjø (elvemunningen) enn hundre meter.</article></article><article class="legalArticle" data-lovdata-URL="LTI/forskrift/1995-03-20-264/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fiske med stang og håndsnøre fra land</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fiske med stang og håndsnøre fra land er tillatt hele året. I fredningstiden for det enkelte vassdrag er det ikke tillatt å fiske nærmere grense elv/sjø (elvemunningen) enn hundre meter.</article></article><article class="legalArticle" data-lovdata-URL="LTI/forskrift/1995-03-20-264/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kilenot og lakseverp (sitjenot)</span></h2><article class="defaultP"><i>Hovedregel:</i></article><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiske med kilenot og lakseverp er tillatt fra og med 1. juni til og med 4. august, ukentlig fra mandag kl. 18.00 til fredag kl. 18.00, jf imidlertid §§ 5 og 6.</article> <article class="defaultP" margin-top="true"><i>Unntak fra hovedregelen:</i></article><article class="legalP" data-absoluteaddress="/paragraf/3/ledd/2/" id="paragraf-3-ledd-2"><i>Sogn og Fjordane:</i></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">I Sognefjorden med sidefjorder innenfor ei linje fra et punkt ved Videhammeren (KN 956776) via vestspissen av Nesholmen til et punkt ved Nesholmsundet (KN 970805) er fisketiden fra og med 11. juni til og med 29. juli.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">I Aurlandsfjorden innenfor en rett linje fra Beitelen (LN 944631) til et lite nes vest for Hortakollen (LN 958635) er fisketiden fra og med 1. juni til og med 4. august, ukentlig fra mandag kl. 18.00 til onsdag kl. 18.00.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5"><i>Møre og Romsdal:</i></article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Fra fylkesgrensen i syd til Haram kommunes grenser mot Sandøy, Midsund og Vestnes i nord er fisketiden fra og med 15. juni til og med 4. august.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Fra kommunene Sandøy, Midsund og Vestnes grenser mot Haram kommune i syd til fylkesgrensen i nord er den ukentlige fisketid fra mandag kl. 18.00 til onsdag kl. 18.00</article><article class="legalP" data-absoluteaddress="/paragraf/3/ledd/8/" id="paragraf-3-ledd-8"><i>Nord-Trøndelag:</i></article><article class="legalP" data-absoluteaddress="/paragraf/3/ledd/9/" id="paragraf-3-ledd-9">I Trondheimsfjorden innenfor (nord for) en rett linje trukket fra Sydspissen av Frosta til ytterste odde ved Seter i Leksvik er den ukentlige fisketid fra mandag kl. 18.00 til onsdag kl. 18.00.</article><article class="legalP" data-absoluteaddress="/paragraf/3/ledd/10/" id="paragraf-3-ledd-10"><i>Nordland:</i></article><article class="legalP" data-absoluteaddress="/paragraf/3/ledd/11/" id="paragraf-3-ledd-11">I den del av fylket som ligger sør for Festvåg i Bodø kommune, unntatt i fjorder som har innløp nord for Festvåg, er den ukentlige fisketid fra mandag kl. 18.00 til onsdag kl. 18.00.</article><article class="legalP" data-absoluteaddress="/paragraf/3/ledd/12/" id="paragraf-3-ledd-12">I Vefsnfjorden innenfor Sandnessjøen – Leinesodden og innenfor en rett linje over fjorden ved Rakneset er fiske med kilenot og laksevarp tillatt fra og med 1. juli til og med 4. august, ukentlig fra mandag kl. 18.00 til onsdag kl. 18.00.</article><article class="legalP" data-absoluteaddress="/paragraf/3/ledd/13/" id="paragraf-3-ledd-13"><i>Troms:</i></article><article class="legalP" data-absoluteaddress="/paragraf/3/ledd/14/" id="paragraf-3-ledd-14">I Salangen/Sagfjorden innenfor ei linje fra Rotvik til Løksa er fisketiden fra og med 15. juli til og med 30. september. Fra og med 15. juli til og med 14. august er den ukentlige fisketid i dette området fra mandag kl. 18.00 til onsdag kl. 18.00. Fra og med 15. august til og med den 30. september er fisket tillatt alle dager (syv dager, ingen ukefredning).</article><article class="legalP" data-absoluteaddress="/paragraf/3/ledd/15/" id="paragraf-3-ledd-15">I Kåfjorden innenfor ei linje fra Mandalsklubben til Steinnes er den ukentlige fisketid fra mandag kl. 18.00 til onsdag kl. 18.00.</article></article><article class="legalArticle" data-lovdata-URL="LTI/forskrift/1995-03-20-264/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krokgarn (kilegarn)</span></h2><article class="defaultP"><i>Hovedregel:</i></article><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiske med krokgarn er tillatt fra og med 1. juli til og med 4. august, ukentlig fra mandag kl. 18.00 til onsdag kl. 18.00, jf imidlertid §§ 5 og 6.</article> <article class="defaultP" margin-top="true"><i>Unntak fra hovedregelen:</i><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">I følgende områder er den årlige fisketid for krokgarn fra og med 1. juli til og med 21. juli:</article><article class="legalP" data-absoluteaddress="/paragraf/4/ledd/1/punkt/1/ledd/2/" id="paragraf-4-ledd-1-punkt-1-ledd-2"><i>Hordaland:</i></article><article class="legalP" data-absoluteaddress="/paragraf/4/ledd/1/punkt/1/ledd/3/" id="paragraf-4-ledd-1-punkt-1-ledd-3">Hele fylket.</article><article class="legalP" data-absoluteaddress="/paragraf/4/ledd/1/punkt/1/ledd/4/" id="paragraf-4-ledd-1-punkt-1-ledd-4"><i>Sogn og Fjordane:</i></article><article class="legalP" data-absoluteaddress="/paragraf/4/ledd/1/punkt/1/ledd/5/" id="paragraf-4-ledd-1-punkt-1-ledd-5">Hele fylket.</article><article class="legalP" data-absoluteaddress="/paragraf/4/ledd/1/punkt/1/ledd/6/" id="paragraf-4-ledd-1-punkt-1-ledd-6"><i>Møre og Romsdal:</i></article><article class="legalP" data-absoluteaddress="/paragraf/4/ledd/1/punkt/1/ledd/7/" id="paragraf-4-ledd-1-punkt-1-ledd-7">Fra kommunene Sandøy, Midsund og Vestnes grenser mot Haram kommune i syd til fylkesgrensen i nord.</article><article class="legalP" data-absoluteaddress="/paragraf/4/ledd/1/punkt/1/ledd/8/" id="paragraf-4-ledd-1-punkt-1-ledd-8"><i>Nord-Trøndelag:</i></article><article class="legalP" data-absoluteaddress="/paragraf/4/ledd/1/punkt/1/ledd/9/" id="paragraf-4-ledd-1-punkt-1-ledd-9">I Trondheimsfjorden innenfor (nord for) ei rett linje trukket fra sydspissen av Frosta til ytterste odde ved Seter i Leksvik.</article><article class="legalP" data-absoluteaddress="/paragraf/4/ledd/1/punkt/1/ledd/10/" id="paragraf-4-ledd-1-punkt-1-ledd-10"><i>Nordland:</i></article><article class="legalP" data-absoluteaddress="/paragraf/4/ledd/1/punkt/1/ledd/11/" id="paragraf-4-ledd-1-punkt-1-ledd-11">I den del av fylket som ligger sør for Festvåg i Bodø kommune, unntatt i fjorder som har innløp nord for Festvåg.</article><article class="legalP" data-absoluteaddress="/paragraf/4/ledd/1/punkt/1/ledd/12/" id="paragraf-4-ledd-1-punkt-1-ledd-12"><i>Troms:</i></article><article class="legalP" data-absoluteaddress="/paragraf/4/ledd/1/punkt/1/ledd/13/" id="paragraf-4-ledd-1-punkt-1-ledd-13">I Kåfjorden innenfor ei linje fra Mandalsklubben til Steinnes.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Spesielle bestemmelser:</article><article class="legalP" data-absoluteaddress="/paragraf/4/ledd/1/punkt/2/ledd/2/" id="paragraf-4-ledd-1-punkt-2-ledd-2"><i>Troms:</i></article><article class="legalP" data-absoluteaddress="/paragraf/4/ledd/1/punkt/2/ledd/3/" id="paragraf-4-ledd-1-punkt-2-ledd-3">I Salangen/Sagfjorden innenfor ei rett linje fra Rotvik til Løksa er fisketiden fra og med 15. juli til og med 30. september. Fra og med 15. juli til og med 14. august er den ukentlige fisketid i dette området fra mandag kl. 18.00 til onsdag kl. 18.00. Fra og med 15. august til og med 30. september er fisket tillatt alle dager (syv dager i uken).</article></article></li></ul></article></article><article class="legalArticle" data-lovdata-URL="LTI/forskrift/1995-03-20-264/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Spesielle regler for Finnmark fylke</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiske med kilenot og lakseverp er tillatt fra og med 15. mai til og med 4. august, ukentlig fra mandag kl. 18.00 til fredag kl. 18.00.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fiske med krokgarn er tillatt fra og med 1. juni til og med 15. juli, ukentlig fra mandag kl. 18.00 til fredag kl. 18.00.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Dorging og fiske med oter, samt fiske med stang og håndsnøre fra båt, er tillatt fra og med 1. mai til og med 4. august.</article></article><article class="legalArticle" data-lovdata-URL="LTI/forskrift/1995-03-20-264/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Områder hvor det ikke er tillatt å fiske anadrome laksefisk</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">a.</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">I følgende områder er det ikke tillatt å fiske anadrome laksefisk med faststående redskap (kilenot, lakseverp, krokgarn):</article><article class="legalP" data-absoluteaddress="/paragraf/6/punkt/1/ledd/2/" id="paragraf-6-punkt-1-ledd-2"><i>Hordaland:</i></article><article class="legalP" data-absoluteaddress="/paragraf/6/punkt/1/ledd/3/" id="paragraf-6-punkt-1-ledd-3">I fjordsystemet rundt Osterøy innenfor en linje fra Hordvikneset til Knarvik ferjekai.</article><article class="legalP" data-absoluteaddress="/paragraf/6/punkt/1/ledd/4/" id="paragraf-6-punkt-1-ledd-4"><i>Sogn og Fjordane:</i></article><article class="legalP" data-absoluteaddress="/paragraf/6/punkt/1/ledd/5/" id="paragraf-6-punkt-1-ledd-5">I Førdefjorden innenfor ei linje over fjorden fra vestspissen av Flokeneset (KP 994220) til Tyvoll v/Svortevik (KP 992253).</article><article class="legalP" data-absoluteaddress="/paragraf/6/punkt/1/ledd/6/" id="paragraf-6-punkt-1-ledd-6">I Vetlefjorden og Sværefjorden innenfor ei rett linje mellom Kolven (LN 688926) og Menes (LN 699936).</article><article class="legalP" data-absoluteaddress="/paragraf/6/punkt/1/ledd/7/" id="paragraf-6-punkt-1-ledd-7">I Lustrafjorden og Årdalsfjorden i Luster og Årdal kommuner.</article><article class="legalP" data-absoluteaddress="/paragraf/6/punkt/1/ledd/8/" id="paragraf-6-punkt-1-ledd-8"><i>Møre og Romsdal:</i></article><article class="legalP" data-absoluteaddress="/paragraf/6/punkt/1/ledd/9/" id="paragraf-6-punkt-1-ledd-9">I Romsdalsfjorden innenfor en rett linje fra fyret ved Lefsholet (MQ 158429) til det nord-vestre hjørnet av Rødvenhalvøya (MQ 178454).</article><article class="legalP" data-absoluteaddress="/paragraf/6/punkt/1/ledd/10/" id="paragraf-6-punkt-1-ledd-10"><i>Nord-Trøndelag:</i></article><article class="legalP" data-absoluteaddress="/paragraf/6/punkt/1/ledd/11/" id="paragraf-6-punkt-1-ledd-11">I Beitstadfjorden innenfor Skarnsundbrua.</article><article class="legalP" data-absoluteaddress="/paragraf/6/punkt/1/ledd/12/" id="paragraf-6-punkt-1-ledd-12"><i>Nordland:</i></article><article class="legalP" data-absoluteaddress="/paragraf/6/punkt/1/ledd/13/" id="paragraf-6-punkt-1-ledd-13">I Beiarfjorden innenfor ei rett linje fra Eidvika til Skålsvika.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">b.</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">I følgende område er det ikke tillatt å fiske anadrome laksefisk med krokgarn:</article><article class="legalP" data-absoluteaddress="/paragraf/6/punkt/2/ledd/2/" id="paragraf-6-punkt-2-ledd-2"><i>Nordland:</i></article><article class="legalP" data-absoluteaddress="/paragraf/6/punkt/2/ledd/3/" id="paragraf-6-punkt-2-ledd-3">I Vefsnfjorden innenfor Sandnessjøen – Leinesodden og innenfor en rett linje over fjorden ved Rakneset.</article></article></li></ul></article><article class="legalArticle" data-lovdata-URL="LTI/forskrift/1995-03-20-264/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Direktoratet kan i spesielle tilfeller gi dispensasjon fra bestemmelsene i denne forskriften.</article></article><article class="legalArticle" data-lovdata-URL="LTI/forskrift/1995-03-20-264/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiske etter anadrome laksefisk utenom oppgitte fisketider og/eller med redskapstyper som ikke er nevnt i denne forskriften, er straffbart, jf. lakse- og innlandsfiskloven § 49.</article></article><article class="legalArticle" data-lovdata-URL="LTI/forskrift/1995-03-20-264/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskriften trer i kraft straks. Samtidig oppheves forskrift av 28. april 1993 nr. 327 med senere endringer om fisket etter anadrome laksefisk i sjøen.</article></article></main></body></html>