<!DOCTYPE html><html lang="no"><head><title>Forskrift om opplysningsplikt for avtaler om livsforsikring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:14</dd><dt class="legacyID">Datokode</dt><dd class="legacyID">FOR-1995-05-05-581</dd><dt class="dokid">DokumentID</dt><dd class="dokid">LTI/forskrift/1995-05-05-581</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 13</dd><dt class="dateInForce">I kraft fra</dt><dd class="dateInForce">1995-05-05, 1995-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-16-69/§11-4</li></ul></dd><dt class="dateOfPublication">Kunngjort</dt><dd class="dateOfPublication">1995-07-19</dd><dt class="title">Tittel</dt><dd class="title">Forskrift om opplysningsplikt for avtaler om livsforsikring.</dd><dt class="miscInformation">Annet om dokumentet</dt><dd class="miscInformation">Fastsatt av Kredittilsynet 5. mai 1995 med hjemmel i lov 16. juni 1989 nr. 69 om forsikringsavtaler § 11-4. Jfr. EØS-avtalen vedlegg IX 12 a (Rdir. 92/96/EØF artikkel 31).</dd><dt class="refid">RefID</dt><dd class="refid">forskrift/1995-05-05-581</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opplysningsplikt for avtaler om livsforsikring.<ul class="tocSubUl"><li>§ 1. Virkeområde</li><li>§ 2. Hovedregel</li><li>§ 3. Opplysninger om forsikringsavtalen</li><li>§ 4. Opplysninger om selskapet m.v.</li><li>§ 5. Særlig om avtaler knyttet til investeringsfond</li><li>§ 6. Tidspunktet for når opplysninger skal gis</li><li>§ 7. Opplysningens form</li><li>§ 8. Språk</li><li>§ 9. Dispensasjon m.v.</li><li>§ 10. Forskrift om kontoføring og kontoutskrift</li><li>§ 11. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1995-05-05-581" id="dokument"><h1>Forskrift om opplysningsplikt for avtaler om livsforsikring.</h1><article class="legalArticle" data-lovdata-URL="LTI/forskrift/1995-05-05-581/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder opplysningsplikt for forsikringsselskap når selskapet inngår avtaler om livsforsikring som dekker en forpliktelse som består her i riket, jf. § 2 i lov 27. november 1992 nr. 111 om lovvalg i forsikring.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Bestemmelsene i § 8 gjelder også for forsikringsbevis som nevnt i forsikringsavtaleloven §§ 11-2 og 19-4.</article></article><article class="legalArticle" data-lovdata-URL="LTI/forskrift/1995-05-05-581/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hovedregel</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forsikringsselskapet plikter å gi forsikringstaker de opplysninger som kreves i henhold til forsikringsavtaleloven § 11-1 annet, tredje og fjerde ledd, § 11-3 og § 19-3, samt opplysninger som nevnt i §§ 3, 4 og 5 i forskriften her.</article></article><article class="legalArticle" data-lovdata-URL="LTI/forskrift/1995-05-05-581/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opplysninger om forsikringsavtalen</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Selskapet skal gi forsikringstaker følgende opplysninger om innholdet i forsikringsavtalen:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">En beskrivelse av hvilke ytelser avtalen omfatter, vilkårene som må være oppfylt for at ytelsene skal komme til utbetaling, samt i hvilket omfang og på hvilken måte størrelsen eller reglene for fastsettelse av størrelsen av ytelsene eller avkastning m.v. er kontraktsfestet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Hvilke rettigheter forsikringstaker har til å endre avtalens innhold i forsikringstiden, herunder når og hvordan forsikringstaker kan bruke rettigheten.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Betingelser for innbetaling av premier. Opplysningene skal spesielt angi årlige premiebeløp, hvor lenge premien skal betales, antall innbetalinger, hvordan en eventuell avtalt indeksregulering av premien eller ytelsen påvirker premiens og ytelsens størrelse samt opplysninger om følgene av at premieinnbetalingen misligholdes.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Opplysninger om premiens størrelse for de enkelte ytelser, både for hovedytelser og tilleggsytelser.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Opplysninger om de forutsetninger om omkostninger og renteinntekter som er lagt til grunn i det beregningsgrunnlag som anvendes for vedkommende forsikringsavtale, når avtalen inneholder en sparedel.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">Opplysninger om størrelsen på kontraktsslutningskostnadene forsikringstaker skal betale ved inngåelsen av forsikringsavtalen.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/3/ledd/1/punkt/7/" id="paragraf-3-ledd-1-punkt-7"><span class="data-originalId">7.</span><article class="legalP" data-absoluteaddress="/paragraf/3/ledd/1/punkt/7/ledd/1/" id="paragraf-3-ledd-1-punkt-7-ledd-1">Betingelsene for oppsigelse av avtalen, herunder betingelser for oppsigelse med sikte på overføring av midler til et annet forsikringsselskap eller en pensjonskasse.</article></article></li><li data-li-identifier="8." data-name="8."><article class="listArticle" data-absoluteaddress="/paragraf/3/ledd/1/punkt/8/" id="paragraf-3-ledd-1-punkt-8"><span class="data-originalId">8.</span><article class="legalP" data-absoluteaddress="/paragraf/3/ledd/1/punkt/8/ledd/1/" id="paragraf-3-ledd-1-punkt-8-ledd-1">Betingelsene for bruk av oppsigelsesrett.</article></article></li><li data-li-identifier="9." data-name="9."><article class="listArticle" data-absoluteaddress="/paragraf/3/ledd/1/punkt/9/" id="paragraf-3-ledd-1-punkt-9"><span class="data-originalId">9.</span><article class="legalP" data-absoluteaddress="/paragraf/3/ledd/1/punkt/9/ledd/1/" id="paragraf-3-ledd-1-punkt-9-ledd-1">Opplysninger om de nærmere vilkår for beregning og tildeling av overskudd eller opplysninger om at forsikringen ikke gir rett til andel av selskapets overskudd.</article></article></li><li data-li-identifier="10." data-name="10."><article class="listArticle" data-absoluteaddress="/paragraf/3/ledd/1/punkt/10/" id="paragraf-3-ledd-1-punkt-10"><span class="data-originalId">10.</span><article class="legalP" data-absoluteaddress="/paragraf/3/ledd/1/punkt/10/ledd/1/" id="paragraf-3-ledd-1-punkt-10-ledd-1">Opplysninger om hvordan gjenkjøpsverdien og fripoliseverdien beregnes, herunder i hvilken utstrekning de er garantert, betingelser for utbetaling av gjenkjøpsverdi, samt en orientering om nivået gjenkjøpsverdien og fripoliseverdien vil ha de første årene.</article></article></li><li data-li-identifier="11." data-name="11."><article class="listArticle" data-absoluteaddress="/paragraf/3/ledd/1/punkt/11/" id="paragraf-3-ledd-1-punkt-11"><span class="data-originalId">11.</span><article class="legalP" data-absoluteaddress="/paragraf/3/ledd/1/punkt/11/ledd/1/" id="paragraf-3-ledd-1-punkt-11-ledd-1">Opplysninger om hvilke begrensninger som gjelder for innbetalinger til og bruk av premiefond og pensjonsreguleringsfond, og om regler om beregning av avkastningen på slike fonds.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">I avtaler om kollektiv forsikring kan forsikringsselskapet unnlate å gi separate opplysninger om premiens størrelse for tilleggsytelser, med mindre forsikringstaker ber om det.</article></article><article class="legalArticle" data-lovdata-URL="LTI/forskrift/1995-05-05-581/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opplysninger om selskapet m.v.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Forsikringsselskapet skal gi forsikringstaker følgende opplysninger om selskapet og om aktuelle skatteregler:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Selskapets navn og juridiske selskapsform.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Navnet på den stat der hovedkontoret og eventuelt agenturet eller filialen avtalen inngås med, er etablert.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Hovedkontorets adresse og eventuelt adressen til agenturet eller filialen avtalen inngås med.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Generelle opplysninger om skatteregler som gjelder for den aktuelle type forsikringsavtale.</article></article></li></ul></article></article><article class="legalArticle" data-lovdata-URL="LTI/forskrift/1995-05-05-581/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Særlig om avtaler knyttet til investeringsfond</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For livsforsikringsavtaler som er knyttet til investeringsfond skal selskapet gi forsikringstaker opplysninger om:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Arten av de eiendeler (de aktuelle investeringsfond) forsikringsavtalen er basert på.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">De fondsandeler (units) som forsikringsavtalen er knyttet til.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Når og på hvilken måte forsikringstaker vil bli holdt orientert om fondsandelenes verdiutvikling.</article></article></li></ul></article></article><article class="legalArticle" data-lovdata-URL="LTI/forskrift/1995-05-05-581/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tidspunktet for når opplysninger skal gis</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Opplysninger som nevnt i §§ 3, 4 og 5 i forskriften her, skal gis forsikringstaker senest i forbindelse med tegning av avtalen.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Under avtalens løpetid plikter forsikringsselskapet å opplyse forsikringstaker om senere endringer i forsikringsvilkårene og enhver endring i de forhold som er angitt i § 3 punkt 1, 2, 3, 4, 7, 9 og 10 og § 4 punkt 1, 2 og 3, såfremt forsikringsavtalen endres eller den lovgivning som kommer til anvendelse på avtalen endres.</article></article><article class="legalArticle" data-lovdata-URL="LTI/forskrift/1995-05-05-581/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opplysningens form</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Opplysninger som nevnt i §§ 2, 3, 4 og 5 skal gis forsikringstaker skriftlig på en presis og utvetydig måte.</article></article><article class="legalArticle" data-lovdata-URL="LTI/forskrift/1995-05-05-581/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Språk</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Opplysningene skal gis på norsk. Selskapet kan likevel gi opplysningene på et annet språk når forsikringstaker anmoder om det. Dette gjelder også for forsikringsbevis som nevnt i forsikringsavtaleloven §§ 11-2 og 19-4.</article></article><article class="legalArticle" data-lovdata-URL="LTI/forskrift/1995-05-05-581/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon m.v.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Kredittilsynet kan når særlige grunner foreligger bestemme eller etter søknad samtykke i at bestemmelsene i denne forskrift helt eller delvis ikke skal gjelde for gruppelivsforsikringer.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">For forsikringsselskap med hovedsete i annen stat i Det europeiske økonomiske samarbeidsområde kan Kredittilsynet i særlige tilfelle også dispensere fra bestemmelsen i § 3 nr. 5.</article></article><article class="legalArticle" data-lovdata-URL="LTI/forskrift/1995-05-05-581/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Forskrift om kontoføring og kontoutskrift</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Forskrift om kontoføring og kontoutskrift i livs- og pensjonsforsikring i henhold til § 7-10 i lov 10. juni 1988 nr. 39 om forsikringsvirksomhet gjelder i tillegg til forskriften her.</article></article><article class="legalArticle" data-lovdata-URL="LTI/forskrift/1995-05-05-581/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft straks, likevel slik at kravet om skriftlighet i § 7 først skal gjelde fra og med 1. oktober 1995.</article></article></main></body></html>