<!DOCTYPE html><html lang="no"><head><title>Forskrift om fastsettelse av avgiftsgrunnlag og avgiftssatser i folketrygden for visse grupper trygdede i året 1995.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-10-16 14:23:25</dd><dt class="legacyID">Datokode</dt><dd class="legacyID">FOR-1995-01-20-78</dd><dt class="dokid">DokumentID</dt><dd class="dokid">LTI/forskrift/1995-01-20-78</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 2</dd><dt class="dateInForce">I kraft fra</dt><dd class="dateInForce">1995-01-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-01-28-95</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§16-1</li><li>null</li><li>null</li></ul></dd><dt class="dateOfPublication">Kunngjort</dt><dd class="dateOfPublication">1995-02-17</dd><dt class="title">Tittel</dt><dd class="title">Forskrift om fastsettelse av avgiftsgrunnlag og avgiftssatser i folketrygden for visse grupper trygdede i året 1995.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 20. januar 1995 med hjemmel i lov av 17. juni 1966 nr. 12 om folketrygd § 16-1 nr. 3 siste ledd, jfr. stortingsvedtak 28. oktober og 21. desember 1994. Fremmet av Sosial- og helsedepartementet.</dd><dt class="refid">RefID</dt><dd class="refid">forskrift/1995-01-20-78</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsettelse av avgiftsgrunnlag og avgiftssatser i folketrygden for visse grupper trygdede i året 1995.<ul class="tocSubUl"><li>1. Trygdet etter lov om folketrygd § 1-2 med inntekt som ikke er skattepliktig til Norge etter de ordinære skattelover og skattevedtak eller lov om skatt til Svalbard, samt trygdet etter lov om folketrygd § 1-4 og utsendt arbeidstaker som er trygdet etter konvensjon inngått etter folketrygdloven § 18-12.<ul class="tocSubUl"><li>A. Avgiftsgrunnlag</li><li>B. Avgiftssatser</li></ul></li><li>2. Misjonærer og visse andre grupper</li><li>3. Supplerende forskrifter</li><li>Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1995-01-20-78" id="dokument"><h1>Forskrift om fastsettelse av avgiftsgrunnlag og avgiftssatser i folketrygden for visse grupper trygdede i året 1995.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-01-20-78/KAPITTEL_1" data-partID="k1"><h2>1. Trygdet etter lov om folketrygd § 1-2 med inntekt som ikke er skattepliktig til Norge etter de ordinære skattelover og skattevedtak eller lov om skatt til Svalbard, samt trygdet etter lov om folketrygd § 1-4 og utsendt arbeidstaker som er trygdet etter konvensjon inngått etter folketrygdloven § 18-12.</h2><section class="section" data-name="kapA" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1995-01-20-78/KAPITTEL_1-1" data-partID="k1-1"><h3>A. Avgiftsgrunnlag</h3><ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/kapittel/1/punkt/1/" id="kapittel-1-kapittel-1-punkt-1"><span class="data-originalId">a.</span><article class="legalP" data-absoluteaddress="/kapittel/1/kapittel/1/punkt/1/ledd/1/" id="kapittel-1-kapittel-1-punkt-1-ledd-1">For rettigheter etter kapitlene 2 og 3 i lov om folketrygd skal avgift fastsettes i prosent av inntekt som nevnt i skatteloven § 55 første ledd.</article><article class="legalP" data-absoluteaddress="/kapittel/1/kapittel/1/punkt/1/ledd/2/" id="kapittel-1-kapittel-1-punkt-1-ledd-2">Det skal ikke svares avgift når inntekten er under 17.000 kroner, og avgiften må ikke utgjøre mer enn 25 prosent av den inntekt som overstiger 17.000 kroner.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/kapittel/1/punkt/2/" id="kapittel-1-kapittel-1-punkt-2"><span class="data-originalId">b.</span><article class="legalP" data-absoluteaddress="/kapittel/1/kapittel/1/punkt/2/ledd/1/" id="kapittel-1-kapittel-1-punkt-2-ledd-1">For rettigheter etter kapitlene 4, 5 og 7 til 12 i lov om folketrygd skal avgift fastsettes i prosent av pensjonsgivende inntekt, jfr. § 6-4 første ledd.</article><article class="legalP" data-absoluteaddress="/kapittel/1/kapittel/1/punkt/2/ledd/2/" id="kapittel-1-kapittel-1-punkt-2-ledd-2">Det skal ikke svares avgift når inntekten er under 17.000 kroner, og avgiften må ikke utgjøre mer enn 25 prosent av den inntekt som overstiger 17.000 kroner.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/kapittel/1/punkt/3/" id="kapittel-1-kapittel-1-punkt-3"><span class="data-originalId">c.</span><article class="legalP" data-absoluteaddress="/kapittel/1/kapittel/1/punkt/3/ledd/1/" id="kapittel-1-kapittel-1-punkt-3-ledd-1">Når en person etter søknad er opptatt i folketrygdens pensjonsdel med hjemmel i § 1-4 og samtidig betaler trygdeavgift i Norge av personinntekt som nevnt i skatteloven § 55 første ledd nr. 3, 4 og 5, skal differansen mellom den fulle avgift og avgiften for slik personinntekt og tilskott fra staten innkreves av trygdekontoret.</article></article></li></ul></section><section class="section" data-name="kapB" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1995-01-20-78/KAPITTEL_1-2" data-partID="k1-2"><h3>B. Avgiftssatser</h3><ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/kapittel/2/punkt/1/" id="kapittel-1-kapittel-2-punkt-1"><span class="data-originalId">a.</span><article class="legalP" data-absoluteaddress="/kapittel/1/kapittel/2/punkt/1/ledd/1/" id="kapittel-1-kapittel-2-punkt-1-ledd-1">Pliktig trygdet etter lov om folketrygd § 1-2, herunder utsendte arbeidstakere trygdet etter avtale i medhold av lovens § 18-12, og § 1-4 bokstav b med inntekt som ikke er skattepliktig til Norge etter de ordinære skattelover eller skattevedtak, eller lov om skatt til Svalbard, svarer ordinær trygdeavgift.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/kapittel/2/punkt/2/" id="kapittel-1-kapittel-2-punkt-2"><span class="data-originalId">b.</span><article class="legalP" data-absoluteaddress="/kapittel/1/kapittel/2/punkt/2/ledd/1/" id="kapittel-1-kapittel-2-punkt-2-ledd-1">For sjømenn som er ansatt på norsk skip i utenriksfart som er registrert i det ordinære norske skipsregisteret, med unntak av personer som er ansatt i tjeneste hos utenlandsk arbeidsgiver som driver næringsvirksomhet ombord, og er trygdet etter lov om folketrygd § 1-2 nr. 2, betaler arbeidsgiveren fast sats på kr. 177 pr. måned uten omsyn til antall tjenestedager i måneden.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/kapittel/2/punkt/3/" id="kapittel-1-kapittel-2-punkt-3"><span class="data-originalId">c.</span><article class="legalP" data-absoluteaddress="/kapittel/1/kapittel/2/punkt/3/ledd/1/" id="kapittel-1-kapittel-2-punkt-3-ledd-1">Trygdet etter lov om folketrygd § 1-4, unntatt pliktig trygdet etter § 1-4 bokstav b, betaler medlemsavgift for de rettigheter trygden omfatter.</article></article></li></ul> <article class="defaultP" margin-top="true">Avgiften som innbetales til trygdemyndighetene fastsettes til følgende prosentsatser: <table><thead><tr><th colspan="2" rowspan="6" data-text-align="left" data-vertical-align="top">Forhold m.h.t. skattlegging og avgiftsbetaling til skattemyndighetene. Arbeidsgivers plikt til å svare arbeidsgiveravgift</th><th colspan="5" data-text-align="center" data-vertical-align="top">Avgiftsgrunnlag</th></tr><tr><th colspan="3" data-text-align="center" data-vertical-align="top">Etter A a</th><th colspan="2" data-text-align="center" data-vertical-align="top">Etter A b</th></tr><tr><th colspan="5" data-text-align="center" data-vertical-align="top">Stønadsform</th></tr><tr><th colspan="3" data-text-align="center" data-vertical-align="top">Sykestønad m.v.</th><th colspan="2" data-text-align="center" data-vertical-align="top">Pensjon m.v.</th></tr><tr><th data-text-align="center" data-vertical-align="top">Uten sykepenger arbeidsgiveravgift</th><th colspan="2" data-text-align="center" data-vertical-align="top">Tillegg for sykepenger</th><th data-text-align="center" data-vertical-align="top">Uten yrkesskade-<br />trygd</th><th data-text-align="center" data-vertical-align="top">Tillegg for yrkesskade-<br />trygd</th></tr><tr><th data-text-align="center" data-vertical-align="top">1</th><th data-text-align="center" data-vertical-align="top">2a</th><th data-text-align="center" data-vertical-align="top">2b<sup class="footnotereference" data-footnotereferencevalue="*" data-unique-footnote-counter="1">*</sup></th><th data-text-align="center" data-vertical-align="top">3</th><th data-text-align="center" data-vertical-align="top">4</th></tr></thead><tbody><tr><td data-text-align="left" data-vertical-align="top">Trygdede er ikke skattelagt i Norge</td><td data-text-align="left" data-vertical-align="top">Arbeidsgiver plikter ikke å betale arbeidsgiveravgift</td><td data-text-align="center" data-vertical-align="top">9,1</td><td data-text-align="center" data-vertical-align="top">4,3</td><td data-text-align="center" data-vertical-align="top">2,3</td><td data-text-align="center" data-vertical-align="top">25,0</td><td data-text-align="center" data-vertical-align="top">0,2</td></tr><tr><td rowspan="7" data-text-align="left" data-vertical-align="top">Trygdede er skattelagt i Norge</td><td data-text-align="left" data-vertical-align="top">Arbeidsgiver plikter å betale arbeidsgiveravgift</td><td data-text-align="center" data-vertical-align="top">7,0</td><td data-text-align="center" data-vertical-align="top">0,0</td><td data-text-align="center" data-vertical-align="top">0,0</td><td data-text-align="center" data-vertical-align="top">17,4</td><td data-text-align="center" data-vertical-align="top">0,0</td></tr><tr><td colspan="6" data-text-align="left" data-vertical-align="top">ORDINÆR TRYGDEAVGIFT BETALES IKKE SAMMEN MED SKATTEN</td></tr><tr><td data-text-align="left" data-vertical-align="top">Arbeidsgiver plikter ikke å betale arbeidsgiveravgift</td><td data-text-align="center" data-vertical-align="top">5,1</td><td data-text-align="center" data-vertical-align="top">4,2</td><td data-text-align="center" data-vertical-align="top">2,3</td><td data-text-align="center" data-vertical-align="top">12,4</td><td data-text-align="center" data-vertical-align="top">0,2</td></tr><tr><td data-text-align="left" data-vertical-align="top">Arbeidsgiver plikter å betale arbeidsgiveravgift</td><td data-text-align="center" data-vertical-align="top">3,0</td><td data-text-align="center" data-vertical-align="top">0,0</td><td data-text-align="center" data-vertical-align="top">0,0</td><td data-text-align="center" data-vertical-align="top">4,8</td><td data-text-align="center" data-vertical-align="top">0,0</td></tr><tr><td colspan="6" data-text-align="left" data-vertical-align="top">ORDINÆR TRYGDEAVGIFT BETALES SAMMEN MED SKATTEN</td></tr><tr><td data-text-align="left" data-vertical-align="top">Arbeidsgiver plikter ikke å betale arbeidsgiveravgift</td><td data-text-align="center" data-vertical-align="top">2,1</td><td data-text-align="center" data-vertical-align="top">4,2</td><td data-text-align="center" data-vertical-align="top">2,3</td><td data-text-align="center" data-vertical-align="top">7,6</td><td data-text-align="center" data-vertical-align="top">0,2</td></tr><tr><td data-text-align="left" data-vertical-align="top">Arbeidsgiver plikter å betale arbeidsgiveravgift</td><td data-text-align="center" data-vertical-align="top">0,0</td><td data-text-align="center" data-vertical-align="top">0,0</td><td data-text-align="center" data-vertical-align="top">0,0</td><td data-text-align="center" data-vertical-align="top">0,0</td><td data-text-align="center" data-vertical-align="top">0,0</td></tr></tbody></table></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Gjelder for begrenset rett til sykepenger m.v. i utlandet etter § 6 i forskrift gitt av Sosialdepartementet 20. desember 1990 i medhold av folketrygdlovens § 1-4 bokstav b.</article></footer></section></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-01-20-78/KAPITTEL_2" data-partID="k2"><h2>2. Misjonærer og visse andre grupper</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Departementet gis fullmakt til å fastsette avgifter på grunnlag av de avgiftssatser som er fastsatt for annen ervervsinntekt enn lønnsinntekt, selv om vedkommende må anses som arbeidstaker.</article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1995-01-20-78/KAPITTEL_3" data-partID="k3"><h2>3. Supplerende forskrifter</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Departementet kan gi supplerende forskrifter om gjennomføring av bestemmelsene i denne resolusjonen og kan foreta justeringer i de fastsatte regler og avgifter, herunder også gi særregler for trygdede med lønnsinntekt opptjent på fremmed stats kontinentalsokkel og utsendte arbeidstakere som delvis er omfattet av folketrygdloven i medhold av gjensidighetsavtaler.</article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1995-01-20-78/KAPITTEL_4" data-partID="k4"><h2>Ikrafttreden</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Denne forskrift trer i kraft straks og gis virkning fra 1. januar 1995. Fra samme dag oppheves forskrift av 28. januar 1994 nr. 95 om fastsettelse av avgiftsgrunnlag og avgiftssatser i folketrygden for visse grupper trygdede i året 1994.</article></section></main></body></html>