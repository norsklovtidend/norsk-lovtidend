<!DOCTYPE html><html lang="no"><head><title>Forskrift om fondsmeglerforetaks egenhandel.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:20</dd><dt class="legacyID">Datokode</dt><dd class="legacyID">FOR-1995-07-07-681</dd><dt class="dokid">DokumentID</dt><dd class="dokid">LTI/forskrift/1995-07-07-681</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 15</dd><dt class="dateInForce">I kraft fra</dt><dd class="dateInForce">1995-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-03-24-315</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-61/§1</li><li>lov/1985-06-14-61/§11a</li><li>lov/1985-06-14-61/§11b</li><li>lov/1985-06-14-61/§20</li><li>lov/1985-06-14-61/§21</li></ul></dd><dt class="dateOfPublication">Kunngjort</dt><dd class="dateOfPublication">1995-08-14</dd><dt class="title">Tittel</dt><dd class="title">Forskrift om fondsmeglerforetaks egenhandel.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 7. juli 1995 med hjemmel i lov 14. juni 1985 nr. 61 om verdipapirhandel § 1 første ledd bokstav g), § 11a tredje ledd, § 11b, § 20 annet ledd og tredje ledd annet punktum og § 21 annet punktum.</dd><dt class="refid">RefID</dt><dd class="refid">forskrift/1995-07-07-681</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fondsmeglerforetaks egenhandel.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Omfang og sammensetning av foretakets egenbeholdning m.v.</li><li>§ 4. Vurderingsprinsipp</li><li>§ 5. Beregningsgrunnlag</li><li>§ 6. Kapitalkrav for aksjer og grunnfondsbevis</li><li>§ 7. Kapitalkrav for rentebærende verdipapirer</li><li>§ 8. Egenkapital</li><li>§ 9. Selvinntrede ved børsnoterte aksjer</li><li>§ 10. Forpliktende kjøps- og salgskurser (market making)</li><li>§ 11. Egenhandel i rentebærende verdipapirer</li><li>§ 12. Opplysningsplikt</li><li>§ 13. Rapporteringsplikt</li><li>§ 14. Sanksjoner</li><li>§ 15. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1995-07-07-681" id="dokument"><h1>Forskrift om fondsmeglerforetaks egenhandel.</h1><article class="legalArticle" data-lovdata-URL="LTI/forskrift/1995-07-07-681/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder fondsmeglerforetaks egenhandel i norske og utenlandske verdipapir og verdipapirinstrument. For banks fondsavdeling gjelder kun bestemmelsene i §§ 3 første, annet og femte ledd, 10, 11 og 12.</article></article><article class="legalArticle" data-lovdata-URL="LTI/forskrift/1995-07-07-681/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="defaultP"><i>Verdipapirinstrument:</i> Opsjon og termin, renteswap og swap på aksje eller aksjeindeks, fremtidig renteavtale (FRA), langsiktig renteavtale (LRA) o.l.</article><article class="defaultP"><i>Ikke-standardisert verdipapirinstrument:</i> Verdipapirinstrument hvor tilhørende kontrakt ikke er notert på anerkjent børs der den er underlagt daglige marginkrav.</article><article class="defaultP"><i>Spesifikk risiko:</i> Risiko for kursendringer i et verdipapir eller et ikke-standardisert verdipapirinstrument som skyldes forhold knyttet til utsteder.</article><article class="defaultP"><i>Generell risiko:</i> Risiko for kursendringer som følge av forhold som ikke knytter seg til utsteder, f.eks. endringer i rentenivået.</article></article><article class="legalArticle" data-lovdata-URL="LTI/forskrift/1995-07-07-681/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Omfang og sammensetning av foretakets egenbeholdning m.v.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Et fondsmeglerforetak kan med den begrensning som følger av reglene om god meglerskikk i lov om verdipapirhandel § 18 og disse forskrifter, kjøpe, eller tegne verdipapirer og verdipapirinstrumenter for egen regning, når dette skjer som ledd i fondsmeglervirksomheten og for å lette denne.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Et foretak skal påse at dets egenbeholdning av verdipapir og verdipapirinstrument til enhver tid holdes på et forsvarlig nivå i forhold til foretakets egenkapital. Ved vurdering av samlet risikoeksponering skal det legges vekt på egenbeholdningens sammensetning og likviditet.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Egenbeholdningen skal ikke på noe tidspunkt ha en størrelse og sammensetning som innebærer at summen av kapitalkravene for verdipapirer og verdipapirinstrumenter i beholdningen, som beregnet etter §§ 6 og 7, er større enn foretakets egenkapital.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Beregningsgrunnlaget i enkeltaksje, jf. § 5 skal ikke overstige 10 pst. av egenkapitalen. Som samme aksje regnes alle aksjeklasser utstedt av samme aksjeselskap.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Verdipapir og verdipapirinstrument en banks fondsavdeling tegner for egen regning skal holdes adskilt fra bankens egen beholdning av verdipapir og verdipapirinstrument og bokføres på særskilte konti.</article></article><article class="legalArticle" data-lovdata-URL="LTI/forskrift/1995-07-07-681/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vurderingsprinsipp</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Verdipapir og verdipapirinstrument vurderes til markedsverdi. Som markedsverdi for børsnoterte verdipapirer eller verdipapirinstrumenter regnes siste noterte kurs på beregningstidspunktet.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Verdipapirer og verdipapirinstrumenter i fremmed valuta skal omregnes til norske kroner basert på midtkursen for den fremmede valuta på beregningstidspunktet.</article></article><article class="legalArticle" data-lovdata-URL="LTI/forskrift/1995-07-07-681/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Beregningsgrunnlag</span></h2><ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1)</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Beregningsgrunnlaget for kapitalkrav for verdipapir er nettoposisjonen. Beregningsgrunnlaget for kapitalkrav for ikke-standardiserte verdipapirinstrumenter er bruttoposisjonen.</article><article class="legalP" data-absoluteaddress="/paragraf/5/punkt/1/ledd/2/" id="paragraf-5-punkt-1-ledd-2">Nettoposisjon er absoluttverdien av differansen mellom fondsmeglerforetakets lange og korte posisjoner relatert til samme verdipapir.</article><article class="legalP" data-absoluteaddress="/paragraf/5/punkt/1/ledd/3/" id="paragraf-5-punkt-1-ledd-3">Bruttoposisjon er absoluttverdien av lang eller kort posisjon i et verdipapirinstrument.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">2)</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Opsjoner skal inngå i beregningsgrunnlaget med den verdi som framkommer ved å multiplisere markedsverdien av det underliggende verdipapir med opsjonens delta. Delta defineres som den førstederiverte av opsjonens verdi med hensyn på underliggende verdipapirs verdi.</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">3)</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Tegningsretter regnes som kjøpsopsjoner.</article></article></li><li data-li-identifier="4)" data-name="4)"><article class="listArticle" data-absoluteaddress="/paragraf/5/punkt/4/" id="paragraf-5-punkt-4"><span class="data-originalId">4)</span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">ADR regnes som aksjer.</article></article></li><li data-li-identifier="5)" data-name="5)"><article class="listArticle" data-absoluteaddress="/paragraf/5/punkt/5/" id="paragraf-5-punkt-5"><span class="data-originalId">5)</span><article class="legalP" data-absoluteaddress="/paragraf/5/punkt/5/ledd/1/" id="paragraf-5-punkt-5-ledd-1">Kjøpsforpliktelser etter repoavtaler regnes som en lang posisjon.</article></article></li><li data-li-identifier="6)" data-name="6)"><article class="listArticle" data-absoluteaddress="/paragraf/5/punkt/6/" id="paragraf-5-punkt-6"><span class="data-originalId">6)</span><article class="legalP" data-absoluteaddress="/paragraf/5/punkt/6/ledd/1/" id="paragraf-5-punkt-6-ledd-1">Aksjeindeksfutures og aksjeindeksopsjoner splittes opp i hver av aksjene indeksen består av, og skal inngå i beregningsgrunnlaget for de underliggende aksjer. Alternativt kan verdipapirinstrumenter knyttet til en aksjeindeks behandles som et eget verdipapir. Dersom indeksen er tilstrekkelig diversifisert skal det kun beregnes kapitalkrav for generell risiko.</article></article></li><li data-li-identifier="7)" data-name="7)"><article class="listArticle" data-absoluteaddress="/paragraf/5/punkt/7/" id="paragraf-5-punkt-7"><span class="data-originalId">7)</span><article class="legalP" data-absoluteaddress="/paragraf/5/punkt/7/ledd/1/" id="paragraf-5-punkt-7-ledd-1">Renteswapper regnes på samme måte som instrumenter som føres i balansen. Swapper hvor foretaket mottar variabel rente og betaler fast rente, behandles som en lang posisjon i et variabelt forrentet instrument med løpetid inntil neste rentefastsettelse og som en kort posisjon i et fast forrentet instrument med samme løpetid som swappen.</article></article></li><li data-li-identifier="8)" data-name="8)"><article class="listArticle" data-absoluteaddress="/paragraf/5/punkt/8/" id="paragraf-5-punkt-8"><span class="data-originalId">8)</span><article class="legalP" data-absoluteaddress="/paragraf/5/punkt/8/ledd/1/" id="paragraf-5-punkt-8-ledd-1">Ved emisjoner i børsnoterte aksjer og børsnoterte rentebærende verdipapirer kan beregningsgrunnlaget reduseres som følge av en garantideltakelse på følgende måte:<ul class="defaultList"><li><article class="listArticle" data-absoluteaddress="/paragraf/5/punkt/8/ledd/1/punkt/1/" id="paragraf-5-punkt-8-ledd-1-punkt-1"><article class="legalP" data-absoluteaddress="/paragraf/5/punkt/8/ledd/1/punkt/1/ledd/1/" id="paragraf-5-punkt-8-ledd-1-punkt-1-ledd-1">Hverdag nr. 0: 60%</article></article></li><li><article class="listArticle" data-absoluteaddress="/paragraf/5/punkt/8/ledd/1/punkt/2/" id="paragraf-5-punkt-8-ledd-1-punkt-2"><article class="legalP" data-absoluteaddress="/paragraf/5/punkt/8/ledd/1/punkt/2/ledd/1/" id="paragraf-5-punkt-8-ledd-1-punkt-2-ledd-1">1. hverdag: 40%</article></article></li><li><article class="listArticle" data-absoluteaddress="/paragraf/5/punkt/8/ledd/1/punkt/3/" id="paragraf-5-punkt-8-ledd-1-punkt-3"><article class="legalP" data-absoluteaddress="/paragraf/5/punkt/8/ledd/1/punkt/3/ledd/1/" id="paragraf-5-punkt-8-ledd-1-punkt-3-ledd-1">2. og 3. hverdag: 25%</article></article></li><li><article class="listArticle" data-absoluteaddress="/paragraf/5/punkt/8/ledd/1/punkt/4/" id="paragraf-5-punkt-8-ledd-1-punkt-4"><article class="legalP" data-absoluteaddress="/paragraf/5/punkt/8/ledd/1/punkt/4/ledd/1/" id="paragraf-5-punkt-8-ledd-1-punkt-4-ledd-1">4. hverdag: 10%</article></article></li><li><article class="listArticle" data-absoluteaddress="/paragraf/5/punkt/8/ledd/1/punkt/5/" id="paragraf-5-punkt-8-ledd-1-punkt-5"><article class="legalP" data-absoluteaddress="/paragraf/5/punkt/8/ledd/1/punkt/5/ledd/1/" id="paragraf-5-punkt-8-ledd-1-punkt-5-ledd-1">etter 4. hverdag: 0%</article></article></li></ul></article><article class="legalP" data-absoluteaddress="/paragraf/5/punkt/8/ledd/2/" id="paragraf-5-punkt-8-ledd-2">Hverdag nr. 0 er dagen foretaket har forpliktet seg til å tegne verdipapirer i emisjoner.</article></article></li></ul></article><article class="legalArticle" data-lovdata-URL="LTI/forskrift/1995-07-07-681/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kapitalkrav for aksjer og grunnfondsbevis</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne paragraf gjelder aksjer og grunnfondsbevis. Det skal beregnes kapitalkrav både for spesifikk og generell risiko.<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">For aksjer og grunnfondsbevis notert på regulert marked i OECD-land framkommer kapitalkravet for spesifikk risiko ved å multiplisere summen av beregningsgrunnlagene med 0,1. For andre aksjer og grunnfondsbevis skal summen av beregningsgrunnlagene multipliseres med 0,5.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Kapitalkrav for generell risiko framkommer ved å multiplisere summen av beregningsgrunnlagene med 0,15.</article></article></li></ul></article></article><article class="legalArticle" data-lovdata-URL="LTI/forskrift/1995-07-07-681/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kapitalkrav for rentebærende verdipapirer</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne paragraf gjelder rentebærende papirer, herunder konvertible obligasjoner og ansvarlige lån. Det skal beregnes kapitalkrav både for spesifikk og generell risiko.<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">Beregningsgrunnlagene kategoriseres etter tabell 1 og multipliseres med tilhørende vekttall. Kapitalkrav for spesifikk risiko framkommer som summen av de veide beregningsgrunnlag.<table><caption data-caption-placement="before"><i>Tabell 1</i></caption><thead><tr><th data-text-align="left" data-vertical-align="top">Kategori</th><th data-text-align="left" data-vertical-align="top">Vekt</th></tr></thead><tbody><tr><td data-text-align="left" data-vertical-align="top">Utstedt eller garantert av sentralregjering i OECD-land</td><td data-text-align="left" data-vertical-align="top">0</td></tr><tr><td data-text-align="left" data-vertical-align="top">Utstedt av andre offentlige myndigheter i OECD-land</td><td data-text-align="left" data-vertical-align="top">0,03</td></tr><tr><td data-text-align="left" data-vertical-align="top">Pantesikrede lån og lån til finansinstitusjoner</td><td data-text-align="left" data-vertical-align="top">0,05</td></tr><tr><td data-text-align="left" data-vertical-align="top">Usikrede lån</td><td data-text-align="left" data-vertical-align="top">0,08</td></tr><tr><td data-text-align="left" data-vertical-align="top">Ansvarlige lån</td><td data-text-align="left" data-vertical-align="top">0,12</td></tr></tbody></table></article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">Beregningsgrunnlagene kategoriseres etter tabell 2 og multipliseres med de tilhørende vekttall. Som løpetid regnes restløpetid (for fastrentelån) eller tid til neste renteregulering (for lån med variabel rente). Kapitalkrav for generell risiko er summen av de veide beregningsgrunnlag.<table><caption data-caption-placement="before"><i>Tabell 2</i></caption><thead><tr><th data-text-align="left" data-vertical-align="top">Løpetid</th><th data-text-align="center" data-vertical-align="top">Vekt</th></tr></thead><tbody><tr><td data-text-align="left" data-vertical-align="top">0 &lt; løpetid ≤ 3 mnd.</td><td data-text-align="center" data-vertical-align="top"> 0,005</td></tr><tr><td data-text-align="left" data-vertical-align="top">3 &lt; løpetid ≤ 12 mnd.</td><td data-text-align="center" data-vertical-align="top">0,01</td></tr><tr><td data-text-align="left" data-vertical-align="top">1 &lt; løpetid ≤ 5 år</td><td data-text-align="center" data-vertical-align="top">0,03</td></tr><tr><td data-text-align="left" data-vertical-align="top">5 &lt; løpetid ≤ 10 år</td><td data-text-align="center" data-vertical-align="top">0,04</td></tr><tr><td data-text-align="left" data-vertical-align="top">10 år ≤ løpetid</td><td data-text-align="center" data-vertical-align="top">0,09</td></tr></tbody></table></article></article></li></ul></article></article><article class="legalArticle" data-lovdata-URL="LTI/forskrift/1995-07-07-681/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Egenkapital</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Egenkapitalen beregnes til enhver tid i henhold til regler fastsatt av Kredittilsynet. Kredittilsynsloven § 4 nr. 6 gjelder tilsvarende.</article></article><article class="legalArticle" data-lovdata-URL="LTI/forskrift/1995-07-07-681/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Selvinntrede ved børsnoterte aksjer</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Et fondsmeglerforetak kan kjøpe, selge eller tegne børsnoterte aksjer for egen regning uten annet fondsmeglerforetak som motpart når avtalen utgjør mindre enn en børspost i det enkelte verdipapir. Tilsvarende gjelder for den del av en avtale som ikke er delelig med det antall som kreves for en børspost.</article></article><article class="legalArticle" data-lovdata-URL="LTI/forskrift/1995-07-07-681/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Forpliktende kjøps- og salgskurser (market making)</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Et fondsmeglerforetak kan kjøpe, selge eller tegne aksjer, standardiserte opsjoner og futures for egen regning uten annet fondsmeglerforetak som motpart når fondsmeglerforetaket stiller forpliktende kjøps- og salgskurser for vedkommende verdipapir. Dette gjelder likevel ikke verdipapir utstedt av fondsmeglerforetaket eller av dets morselskap.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Bank som stiller forpliktende kjøps- og salgskurser for statsobligasjoner etter avtale med Norges Bank, kan utføre denne virksomheten utenfor bankens fondsavdeling.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Fondsmeglerforetaket skal på forhånd gi melding til Kredittilsynet og Oslo Børs dersom foretaket stiller forpliktende kjøps- og salgskurs for et verdipapir. Kredittilsynet kan gi nærmere regler om hvilke opplysninger som skal inntas i meldingene.</article></article><article class="legalArticle" data-lovdata-URL="LTI/forskrift/1995-07-07-681/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Egenhandel i rentebærende verdipapirer</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Et fondsmeglerforetak kan kjøpe, selge eller tegne rentebærende verdipapirer for egen regning uten annet fondsmeglerforetak som motpart.</article></article><article class="legalArticle" data-lovdata-URL="LTI/forskrift/1995-07-07-681/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Opplysningsplikt</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Når fondsmeglerforetak handler for egen regning uten annet fondsmeglerforetak som motpart, skal kunden gis opplysninger om dette før handelen inngås. Slike opplysninger skal dessuten fremgå av sluttseddel.</article></article><article class="legalArticle" data-lovdata-URL="LTI/forskrift/1995-07-07-681/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Rapporteringsplikt</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Fondsmeglerforetak skal til enhver tid kunne gi Kredittilsynet opplysninger om foretakets handel og beholdning for egen regning. Opplysningene skal gis på den måte som bestemmes av Kredittilsynet.</article></article><article class="legalArticle" data-lovdata-URL="LTI/forskrift/1995-07-07-681/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Sanksjoner</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Overtredelse av denne forskrift straffes etter verdipapirhandellovens § 62.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Kredittilsynet kan bestemme at foretak som forsettlig eller uaktsomt overtrer bestemmelser i forskriften eller på annen måte ikke har vist god meglerskikk i forbindelse med foretakets egenhandel, skal utelukkes fra å foreta egenhandel som omfattes av forskriften. Utelukkelsen kan gjøres tidsbegrenset. Utelukkelsen kan også begrenses til å gjelde bestemte typer verdipapirer.</article></article><article class="legalArticle" data-lovdata-URL="LTI/forskrift/1995-07-07-681/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Forskriften trer i kraft 1. september 1995.</article><article class="legalP" data-absoluteaddress="/paragraf/15/ledd/2/" id="paragraf-15-ledd-2">Fra samme tidspunkt oppheves forskrift 24. mars 1987 nr. 315 om fondsmeglerforetaks egenhandel.</article></article></main></body></html>