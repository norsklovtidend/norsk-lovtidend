<!DOCTYPE html><html lang="no"><head><title>Forskrift om alkoholtabeller.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1995-06-08-550</dd><dt class="dokid">DokumentID</dt><dd class="dokid">LTI/forskrift/1995-06-08-550</dd><dt class="ministry">Departement</dt><dd class="ministry"><ul><li>Nærings- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 11</dd><dt class="dateInForce">I kraft fra</dt><dd class="dateInForce">1995-06-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1946-10-31-2/§50</li></ul></dd><dt class="dateOfPublication">Kunngjort</dt><dd class="dateOfPublication">1995-07-03</dd><dt class="title">Tittel</dt><dd class="title">Forskrift om alkoholtabeller.</dd><dt class="miscInformation">Annet om dokumentet</dt><dd class="miscInformation">Fastsatt av Nærings- og energidepartementet 8. juni 1995 med hjemmel i lov 31. oktober 1946 nr. 2 om mål og vekt § 50, første ledd. Jfr. EØS-avtalen vedlegg II, kap IX om måleinstrumenter nr. 18 (Rdir. 76/766/EØF).</dd><dt class="refid">RefID</dt><dd class="refid">forskrift/1995-06-08-550</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om alkoholtabeller.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>Vedlegg. Alkoholinnhold<ul class="tocSubUl"><li>1. Definisjon</li><li>2. Uttrykk for alkoholinnhold</li><li>3. Bestemmelse av alkoholinnholdet</li><li>4. Formel for beregning av internasjonale alkoholtabeller for blandinger av etanol og vann</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1995-06-08-550" id="dokument"><h1>Forskrift om alkoholtabeller.</h1><article class="legalArticle" data-lovdata-URL="LTI/forskrift/1995-06-08-550/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift fastsetter metoden for å uttrykke alkoholinnhold i volum eller vekt, som definert i vedlegget, og gir en formel som gjør det mulig å utarbeide tabeller som skal brukes til å bestemme alkoholinnholdet på grunnlag av utførte målinger.</article></article><article class="legalArticle" data-lovdata-URL="LTI/forskrift/1995-06-08-550/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er ikke adgang til å gjøre innsigelse mot tallene for alkoholinnhold som er utledet fra de alkoholometriske tabeller utarbeidet på grunnlag av formelen angitt i vedlegget og fra målinger utført med alkoholmålere eller alkoholhydrometre påført godkjennelsesmerket som beskrevet i lov om mål og vekt eller tilsvarende regelverk i andre stater som er part i EØS-avtalen, eller med instrumenter med minst tilsvarende nøyaktighet, med begrunnelse i bruken av tabellene eller instrumentene.</article></article><article class="legalArticle" data-lovdata-URL="LTI/forskrift/1995-06-08-550/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Symbolene brukt for å angi alkoholinnholdet nevnt i § 2 og definert i vedlegget, skal være følgende:</article><article class="defaultP">«% vol» for alkoholinnhold etter volum,<p class="leddfortsettelse">«% mas» for alkoholinnhold etter vekt.</p></article></article><article class="legalArticle" data-lovdata-URL="LTI/forskrift/1995-06-08-550/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det er ikke adgang til å benytte tall for alkoholinnhold som ikke oppfyller kravene i denne forskrift.</article></article><article class="legalArticle" data-lovdata-URL="LTI/forskrift/1995-06-08-550/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift får ikke anvendelse på Svalbard.</article></article><article class="legalArticle" data-lovdata-URL="LTI/forskrift/1995-06-08-550/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft straks.</article></article><section class="section" data-name="vedlegg" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-06-08-550/KAPITTEL_1" data-partID="k1"><h2>Vedlegg. Alkoholinnhold</h2><article class="legalArticle" data-lovdata-URL="LTI/forskrift/1995-06-08-550/1" data-name="1" data-partID="1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">1</span>. <span class="legalArticleTitle">Definisjon</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Alkoholinnholdet etter volum av en blanding av vann og etanol er forholdet mellom volumet av den rene alkoholen i blandingen ved en temperatur på 20° C og det totale volum av blandingen ved samme temperatur.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Alkoholinnholdet etter masse av en blanding av vann og etanol er forholdet mellom vekten av alkoholen i blandingen og blandingens totale vekt.</article></article><article class="legalArticle" data-lovdata-URL="LTI/forskrift/1995-06-08-550/2" data-name="2" data-partID="2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">2</span>. <span class="legalArticleTitle">Uttrykk for alkoholinnhold</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Alkoholinnhold uttrykkes som deler alkohol per hundre deler av blandingen.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Symbolene for alkoholinnhold er:<p class="leddfortsettelse">% vol for alkoholinnhold etter volum,</p><p class="leddfortsettelse">% mas for alkoholinnhold etter vekt.</p></article></article><article class="legalArticle" data-lovdata-URL="LTI/forskrift/1995-06-08-550/3" data-name="3" data-partID="3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">3</span>. <span class="legalArticleTitle">Bestemmelse av alkoholinnholdet</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Fremgangsmåten ved bestemmelse av alkoholinnhold ved hjelp av instrumentene omhandlet i rådsdirektiv av 27. juli 1976 om tilnærming av medlemsstatenes lovgivning om alkoholometre og alkoholhydrometre skal være som følger:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">avlesning av en alkoholmåler eller et alkoholhydrometer ved blandingens temperatur,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">måling av blandingens temperatur.</article></article></li></ul></article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Resultatene fås fra de internasjonale alkoholtabeller.</article></article><article class="legalArticle" data-lovdata-URL="LTI/forskrift/1995-06-08-550/4" data-name="4" data-partID="4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">4</span>. <span class="legalArticleTitle">Formel for beregning av internasjonale alkoholtabeller for blandinger av etanol og vann</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Densiteten, uttrykt i kilogram per kubikkmeter (kg/my), for en blanding av etanol og vann ved en temperatur t, uttrykt i grader celsius, fremkommer ved følgende formel som en funksjon av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/4/ledd/1/punkt/1/" id="kapittel-1-paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/4/ledd/1/punkt/1/ledd/1/" id="kapittel-1-paragraf-4-ledd-1-punkt-1-ledd-1">innholdet etter vekt p, uttrykt ved et desimaltall</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/4/ledd/1/punkt/2/" id="kapittel-1-paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/4/ledd/1/punkt/2/ledd/1/" id="kapittel-1-paragraf-4-ledd-1-punkt-2-ledd-1">temperaturen t, uttrykt i grader celsius (IPTS-68)</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/4/ledd/1/punkt/3/" id="kapittel-1-paragraf-4-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/4/ledd/1/punkt/3/ledd/1/" id="kapittel-1-paragraf-4-ledd-1-punkt-3-ledd-1">de numeriske koeffisienter nedenfor<sup class="footnotereference" data-footnotereferencevalue="1" data-unique-footnote-counter="1">1</sup>.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Formel utelatt, kan fås ved henvendelse til Nærings- og energidepartementet, Administrativ og juridisk avdeling, Postboks 8148 Dep, 0033 Oslo.</article></footer></article></section></main></body></html>