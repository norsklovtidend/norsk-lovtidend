<!DOCTYPE html><html lang="no"><head><title>Lov om endringer i lov om sosiale tjenester m.v. og i visse andre lover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">LOV-1995-06-23-41</dd><dt class="dokid">DokumentID</dt><dd class="dokid">LTI/lov/1995-06-23-41</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 12</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1991-12-13-81</li><li>lov/1960-01-08-1</li><li>lov/1980-06-13-42</li><li>lov/1985-04-26-23</li><li>lov/1992-07-17-100</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1995-07-07</dd><dt class="titleShort">Korttittel</dt><dd class="titleShort">Endringslov til sosialtjenesteloven</dd><dt class="title">Tittel</dt><dd class="title">Lov om endringer i lov om sosiale tjenester m.v. og i visse andre lover.</dd><dt class="miscInformation">Annet om dokumentet</dt><dd class="miscInformation">Ot.prp.nr.48 (1994–1995), Innst.O.nr.68 (1994–1995), Besl.O.nr.76 (1994–1995). Odels- og lagtingsvedtak hhv. 8. og 13. juni 1995. Fremmet av Sosial- og helsedepartementet.</dd><dt class="refid">RefID</dt><dd class="refid">lov/1995-06-23-41</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om sosiale tjenester m.v. og i visse andre lover.<ul class="tocSubUl"><li>I.</li><li>II.</li><li>III.</li></ul></li></ul></dd></dl></header><main class="documentBody" data-lovdata-URL="LTI/lov/1995-06-23-41" id="dokument"><h1>Lov om endringer i lov om sosiale tjenester m.v. og i visse andre lover.</h1><article class="defaultP" data-text-size="small">Endring i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 8. januar 1960 nr. 1 om godkjenning av sykepleiere.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov 13. juni 1980 nr. 42 om leger.</article></article></li><li data-li-identifier="3." data-name="3."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov 26. april 1985 nr. 23 om jordmødre.</article></article></li><li data-li-identifier="4." data-name="4."><article class="listArticle" data-text-size="small" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Lov 17. juli 1992 nr. 100 om barneverntjenester.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1995-06-23-41/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 13. desember 1991 nr. 81 om sosiale tjenester m.v. gjøres følgende endringer:</article> <article class="defaultP" margin-top="true">Ny § 6-2 a skal lyde:<p class="leddfortsettelse"><i>Tilbakeholdelse av gravide rusmiddelmisbrukere</i></p></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Det kan vedtas at en gravid rusmiddelmisbruker uten eget samtykke skal tas inn på institusjon og holdes tilbake der i hele svangerskapet dersom misbruket er av en slik art at det er overveiende sannsynlig at barnet vil bli født med skade, og dersom hjelpetiltak etter § 6-1 ikke er tilstrekkelig.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Inntakets formål er å hindre eller begrense sannsynligheten for at barnet påføres skade. Under oppholdet skal det legges vekt på at kvinnen tilbys tilfredsstillende hjelp for sitt rusmiddelmisbruk og for å bli i stand til å ta vare på barnet.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Sosialtjenesten skal minst hver tredje måned vurdere om det fortsatt er grunnlag for tilbakeholdelse. Tilbakeholdelsen kan bare fortsette dersom sosialtjenesten treffer avgjørelse om det innen denne fristen. Saksbehandlingen følger ellers reglene i kapittel 9.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Sosialtjenesten kan la være å sette et vedtak i verk om forholdene tilsier det. Er vedtaket ikke satt i verk innen to uker, faller det bort.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Et midlertidig vedtak etter første ledd kan treffes av sosialtjenesten dersom de interesser bestemmelsen skal ivareta kan bli vesentlig skadelidende dersom vedtaket ikke treffes og gjennomføres straks. Midlertidig vedtak sendes lederen for fylkesnemnda for foreløpig godkjennelse straks, og om mulig innen 48 timer. Er det truffet midlertidig vedtak skal forslag sendes nemnda innen to uker. Dersom saken ikke er sendt nemnda innen denne fristen, faller vedtaket bort.</article> <article class="defaultP" margin-top="true">§ 6-4 nytt annet ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Fylkeskommunen skal vurdere om institusjoner som er utpekt etter første ledd, er egnet til å ta imot gravide rusmiddelmisbrukere på grunnlag av vedtak etter § 6-2 a. Det kan også pekes ut andre institusjoner dersom disse er egnet.</article> <article class="defaultP" margin-top="true">Annet ledd blir nytt tredje ledd.</article> <article class="defaultP" margin-top="true">§ 9-1 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">I hvert fylke skal det være en nemnd – fylkesnemnda for sosiale saker – som skal avgjøre saker om tiltak for rusmiddelmisbrukere etter § 6-2 og § 6-2 a.</article> <article class="defaultP" margin-top="true">Overskriften til § 9-4 skal lyde:</article> <article class="defaultP" margin-top="true"><i>Innledning til sak som nevnt i § 9-1</i></article> <article class="defaultP" margin-top="true">§ 9-4 første ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">En sak som nevnt i § 9-1 innledes ved at sosialtjenesten utarbeider forslag om tiltak etter vedkommende bestemmelse. I forslaget skal sosialtjenesten redegjøre for de omstendigheter den legger til grunn for det tiltak som den forutsetter skal settes i verk. De skriftlige uttalelser og forklaringer som forslaget bygger på, skal vedlegges, og det skal opplyses om hvilke personer som skal gi forklaring for fylkesnemnda.</article> <article class="defaultP" margin-top="true">§ 9-6 første ledd skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">I den enkelte sak skal fylkesnemnda sammensettes av lederen og to medlemmer som lederen utpeker fra hvert av de utvalg som er nevnt i § 9-2 første ledd bokstav b og c. Er partene enige, kan lederen bestemme at det ikke skal oppnevnes sakkyndige medlemmer.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1995-06-23-41/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringer i andre lover:</article> <article class="defaultP" margin-top="true">I lov av 8. januar 1960 nr. 1 om godkjenning av sykepleiere skal § 11 a lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Sykepleiere skal i sitt arbeid være oppmerksomme på forhold som bør føre til tiltak fra sosialtjenestens side, og skal av eget tiltak gi sosialtjenesten opplysninger om slike forhold. Opplysninger kan likevel bare gis etter samtykke fra klienten, eller så langt opplysningene ellers kan gis uten hinder av taushetsplikt. Uten hinder av taushetsplikt skal sykepleiere av eget tiltak gi opplysninger til sosialtjenesten når det er grunn til å tro at en gravid kvinne misbruker rusmidler på en slik måte at det er overveiende sannsynlig at barnet vil bli født med skade, jf lov om sosiale tjenester § 6-2 a. Også etter pålegg fra de organer som er ansvarlige for gjennomføringen av lov om sosiale tjenester, plikter sykepleiere å gi slike opplysninger.</article> <article class="defaultP" margin-top="true">I lov av 13. juni 1980 nr. 42 om leger skal § 34 a lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Legen skal i sitt arbeid være oppmerksom på forhold som bør føre til tiltak fra sosialtjenestens side, og skal av eget tiltak gi sosialtjenesten opplysninger om slike forhold. Opplysninger kan likevel bare gis etter samtykke fra klienten, eller så langt opplysningene ellers kan gis uten hinder av taushetsplikt. Uten hinder av taushetsplikt skal legen av eget tiltak gi opplysninger til sosialtjenesten når det er grunn til å tro at en gravid kvinne misbruker rusmidler på en slik måte at det er overveiende sannsynlig at barnet vil bli født med skade, jf lov om sosiale tjenester § 6-2 a. Også etter pålegg fra de organer som er ansvarlige for gjennomføringen av lov om sosiale tjenester, plikter legen å gi slike opplysninger.</article> <article class="defaultP" margin-top="true">I lov av 26. april 1985 nr. 23 om jordmødre skal § 6 a lyde:</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">En jordmor skal i sitt arbeid være oppmerksom på forhold som bør føre til tiltak fra sosialtjenestens side, og skal av eget tiltak gi sosialtjenesten opplysninger om slike forhold. Opplysninger kan likevel bare gis etter samtykke fra klienten, eller så langt opplysningene ellers kan gis uten hinder av taushetsplikt. Uten hinder av taushetsplikt skal en jordmor av eget tiltak gi opplysninger til sosialtjenesten når det er grunn til å tro at en gravid kvinne misbruker rusmidler på en slik måte at det er overveiende sannsynlig at barnet vil bli født med skade, jf lov om sosiale tjenester § 6-2 a. Også etter pålegg fra de organer som er ansvarlige for gjennomføringen av lov om sosiale tjenester, plikter en jordmor å gi slike opplysninger.</article> <article class="defaultP" margin-top="true">I lov av 17. juli 1992 nr. 100 om barneverntjenester skal § 6-7 tredje ledd lyde:</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Opplysninger til andre forvaltningsorganer, jf. forvaltningsloven § 13 b nr. 5 og 6, kan bare gis når dette er nødvendig for å fremme barneverntjenestens eller institusjonens oppgaver, eller for å forebygge vesentlig fare for liv eller alvorlig skade for noens helse. Uten hinder av taushetsplikt skal barneverntjenesten av eget tiltak gi opplysninger til sosialtjenesten når det er grunn til å tro at en gravid kvinne misbruker rusmidler på en slik måte at det er overveiende sannsynlig at barnet vil bli født med skade, jf lov om sosiale tjenester § 6-2 a. Også etter pålegg fra de organer som er ansvarlige for gjennomføringen av lov om sosiale tjenester, plikter barneverntjenesten å gi slike opplysninger.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1995-06-23-41/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Loven trer i kraft fra den tid Kongen bestemmer.</article></section></main></body></html>