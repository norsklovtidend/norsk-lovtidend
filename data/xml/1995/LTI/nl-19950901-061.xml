<!DOCTYPE html><html lang="no"><head><title>Lov om endringer i lov av 22. mars 1985 nr. 11 om petroleumsvirksomhet (petroleumsloven) ved innlemmelse av Europaparlamentets og Rådets direktiv 94/22/EF om betingelser for tildeling og bruk av tillatelser for leting etter og utvinning av hydrokarboner (konsesjonsdirektivet) i EØS-avtalens Vedlegg IV Energi.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:26</dd><dt class="legacyID">Datokode</dt><dd class="legacyID">LOV-1995-09-01-61</dd><dt class="dokid">DokumentID</dt><dd class="dokid">LTI/lov/1995-09-01-61</dd><dt class="ministry">Departement</dt><dd class="ministry"><ul><li>Nærings- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 18</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1985-03-22-11</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1995-09-15</dd><dt class="titleShort">Korttittel</dt><dd class="titleShort">Endringslov til petroleumsloven</dd><dt class="title">Tittel</dt><dd class="title">Lov om endringer i lov av 22. mars 1985 nr. 11 om petroleumsvirksomhet (petroleumsloven) ved innlemmelse av Europaparlamentets og Rådets direktiv 94/22/EF om betingelser for tildeling og bruk av tillatelser for leting etter og utvinning av hydrokarboner (konsesjonsdirektivet) i EØS-avtalens Vedlegg IV Energi.</dd><dt class="miscInformation">Annet om dokumentet</dt><dd class="miscInformation">Ot.prp.nr.63 (1994–1995), Innst.O.nr.73 (1994–1995), Besl.O.nr.80 (1994–1995). Odels- og lagtingsvedtak hhv. 12. og 15. juni 1995. Fremmet av Nærings- og energidepartementet.</dd><dt class="refid">RefID</dt><dd class="refid">lov/1995-09-01-61</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 22. mars 1985 nr. 11 om petroleumsvirksomhet (petroleumsloven) ved innlemmelse av Europaparlamentets og Rådets direktiv 94/22/EF om betingelser for tildeling og bruk av tillatelser for leting etter og utvinning av hydrokarboner (konsesjonsdirektivet) i EØS-avtalens Vedlegg IV Energi.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1995-09-01-61" id="dokument"><h1>Lov om endringer i lov av 22. mars 1985 nr. 11 om petroleumsvirksomhet (petroleumsloven) ved innlemmelse av Europaparlamentets og Rådets direktiv 94/22/EF om betingelser for tildeling og bruk av tillatelser for leting etter og utvinning av hydrokarboner (konsesjonsdirektivet) i EØS-avtalens Vedlegg IV Energi.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1995-09-01-61/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 22. mars 1985 nr. 11 om petroleumsvirksomhet gjøres følgende endringer:</article> <article class="defaultP" margin-top="true">§ 8 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Kongen i statsråd kan på nærmere bestemte vilkår tildele utvinningstillatelse. Utvinningstillatelse kan tildeles juridisk person som er stiftet i overensstemmelse med norsk lovgivning og er registrert i foretaksregisteret, forsåvidt annet ikke følger av internasjonale avtaler, eller fysisk person hjemmehørende i en EØS-stat. Slik tillatelse gir enerett til undersøkelse etter petroleum, leteboring og utvinning av petroleum på avgrensede områder. Rettighetshaver blir eier av den petroleum som produseres.</article> <article class="defaultP" margin-top="true">§ 8 tredje ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Utlysning skal kunngjøres i Norsk Lysingsblad og De Europeiske Fellesskaps Tidende. Kunngjøringen skal sette en søknadsfrist som ikke må være kortere enn 90 dager, og den skal inneholde de opplysninger som departementet bestemmer.</article> <article class="defaultP" margin-top="true">§ 8 fjerde ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Kongen kan også tildele utvinningstillatelse uten utlysning. Før tildeling skjer skal rettighetshavere til utvinningstillatelser i alle tilstøtende områder gis anledning til å søke om tildeling av det aktuelle område, og det skal kunngjøres i Norsk Lysingsblad og De Europeiske Fellesskaps Tidende hvilke blokker det gjelder.</article> <article class="defaultP" margin-top="true">§ 8 femte ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Tildeling av utvinningstillatelse skal skje på grunnlag av saklige og objektive kriterier, krav og vilkår som angitt i kunngjøringen. Kongen er ikke forpliktet til å tildele utvinningstillatelse på grunnlag av de innkomne søknader.</article> <article class="defaultP" margin-top="true">Ny § 8 a) <i>Statlig deltakelse</i></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Kongen kan bestemme at staten skal delta i virksomhet etter denne lov.</article> <article class="defaultP" margin-top="true">§ 9 første ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Ved tildeling av utvinningstillatelse skal departementet utpeke eller godkjenne en operatør som skal forestå den daglige ledelse av den virksomhet som utføres i medhold av tillatelsen.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1995-09-01-61/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft fra den tid Kongen bestemmer.</article></section></main></body></html>