<!DOCTYPE html><html lang="no"><head><title>Lov om at tilsatte ved Postens datasentral midlertidig skal beholde visse rettigheter etter tjenestemannsloven ved overgang til Statens Datasentral AS.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:52</dd><dt class="legacyID">Datokode</dt><dd class="legacyID">LOV-1995-11-24-64</dd><dt class="dokid">DokumentID</dt><dd class="dokid">LTI/lov/1995-11-24-64</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 22</dd><dt class="dateInForce">I kraft fra</dt><dd class="dateInForce">1995-11-24 – 1999-12-31</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1995-12-08</dd><dt class="titleShort">Korttittel</dt><dd class="titleShort">Lov om tilsatte ved Postens datasentral</dd><dt class="title">Tittel</dt><dd class="title">Lov om at tilsatte ved Postens datasentral midlertidig skal beholde visse rettigheter etter tjenestemannsloven ved overgang til Statens Datasentral AS.</dd><dt class="miscInformation">Annet om dokumentet</dt><dd class="miscInformation">Ot.prp.nr.70 (1994–1995), Innst.O.nr.2 (1995–1996), Besl.O.nr.2 (1995–1996). Odels- og lagtingsvedtak hhv. 31. oktober og 7. november 1995. Fremmet av Samferdselsdepartementet.</dd><dt class="refid">RefID</dt><dd class="refid">lov/1995-11-24-64</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om at tilsatte ved Postens datasentral midlertidig skal beholde visse rettigheter etter tjenestemannsloven ved overgang til Statens Datasentral AS.<ul class="tocSubUl"><li>§ 1. Virkeområde</li><li>§ 2. Rettigheter</li><li>§ 3. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/lov/1995-11-24-64" id="dokument"><h1>Lov om at tilsatte ved Postens datasentral midlertidig skal beholde visse rettigheter etter tjenestemannsloven ved overgang til Statens Datasentral AS.</h1><article class="legalArticle" data-lovdata-URL="LTI/lov/1995-11-24-64/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Loven gjelder tilsatte ved Postens datasentral som, i forbindelse med at Samferdselsdepartementet overtar forvaltningen av statens eierinteresser i Statens Datasentral AS (SDS) fra Administrasjonsdepartementet, blir tilsatt i SDS.</article></article><article class="legalArticle" data-lovdata-URL="LTI/lov/1995-11-24-64/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rettigheter</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tjenestemannsloven § 13 nr. 2 til nr. 6 om fortrinnsrett til annen statsstilling og ventelønn skal i tilfeller som nevnt i § 1 fremdeles gjelde for arbeidstakere som blir sagt opp av grunner som nevnt i tjenestemannsloven § 13 nr. 1 a, b og c, og som var omfattet av disse bestemmelsene før overføringen. Fortrinnsretten til annen statsstilling og retten til ventelønn etter forrige punktum opphører tre år etter overføringen.</article></article><article class="legalArticle" data-lovdata-URL="LTI/lov/1995-11-24-64/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Denne loven trer i kraft straks og opphører å gjelde 31. desember 1999.</article></article></main></body></html>