<!DOCTYPE html><html lang="no"><head><title>Forskrift om beskatning av prosentlignet eierseksjon i boligsameie.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">FOR-1995-07-13-686</dd><dt class="dokid">DokumentID</dt><dd class="dokid">LTI/forskrift/1995-07-13-686</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 15</dd><dt class="dateInForce">I kraft fra</dt><dd class="dateInForce">1995-07-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§42b</li><li>forskrift/1982-01-22-1998</li></ul></dd><dt class="dateOfPublication">Kunngjort</dt><dd class="dateOfPublication">1995-08-14</dd><dt class="title">Tittel</dt><dd class="title">Forskrift om beskatning av prosentlignet eierseksjon i boligsameie.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 13. juli 1995 med hjemmel i lov av 18. august 1911 nr. 8 om skatt av formue og inntekt (skatteloven) § 42b nr. 9, jfr. Finans- og tolldepartementets delegeringsvedtak av 22. januar 1982.</dd><dt class="refid">RefID</dt><dd class="refid">forskrift/1995-07-13-686</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om beskatning av prosentlignet eierseksjon i boligsameie.<ul class="tocSubUl"><li>I.<ul class="tocSubUl"><li>§ 1. Inntektsligningen</li><li>§ 2. Formuesligningen</li><li>§ 3. Sameiers andel</li></ul></li><li>II. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1995-07-13-686" id="dokument"><h1>Forskrift om beskatning av prosentlignet eierseksjon i boligsameie.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-07-13-686/KAPITTEL_1" data-partID="k1"><h2 data-text-align="center">I.</h2><article class="legalArticle" data-lovdata-URL="LTI/forskrift/1995-07-13-686/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Inntektsligningen</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">For eierseksjon, jf lov av 4. mars 1983 nr. 7 om eierseksjoner (eierseksjonsloven) § 1 og § 32, som sameieren for en vesentlig del benytter til egen bolig, regnes som inntekt:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">beregnet nettoinntekt av egen bolig etter bestemmelsene i skatteloven § 42 niende ledd, jf § 42b nr 1 – 7 og nr 9 og forskrift av 24. juni 1976 nr. 8889 om prosentligning mv av bolig- og fritidseiendommer, og</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">eierseksjonens andel av sameiets felles skattepliktige inntekter som ikke omfattes av prosentligningen, som f.eks. renteinntekter og gevinst ved realisasjon av sameiets eiendommer.</article></article></li></ul></article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Til fradrag i inntekten etter foregående ledd kommer eierseksjonens andel av sameiets felles fradragsberettigede utgifter som ikke omfattes av prosentligningen, som f.eks. renteutgifter og tap ved realisasjon av sameiets eiendommer.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Hver enkelt eierseksjon vurderes isolert i forhold til reglene om prosentligning. Dette gjelder også dersom flere eierseksjoner eies av samme skattyter. Har skattyter vært sameier i boligsameiet en del av året, skal skattyters andel av sameiets inntekter og utgifter begrenses til antall hele måneder skattyteren har vært sameier.</article></article><article class="legalArticle" data-lovdata-URL="LTI/forskrift/1995-07-13-686/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Formuesligningen</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">I tillegg til eierseksjonens ligningsverdi, skal den enkelte sameier skattlegges for sin andel av felles bankinnskudd og andre formuesposter utenom boligkomplekset. Tilsvarende kommer den enkelte sameiers andel av felles gjeldsposter til fradrag. Boligsameiets felles formue og gjeld fordeles på boligsameiets sameiere pr 1. januar året etter inntektsåret.</article></article><article class="legalArticle" data-lovdata-URL="LTI/forskrift/1995-07-13-686/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Sameiers andel</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Boligsameierens andel beregnes ut fra sameiebrøken, jf eierseksjonsloven § 5 første ledd nr 4. Dersom en annen fordelingsnøkkel for fordeling av sameiets fellesutgifter er vedtatt etter eierseksjonsloven § 13, skal denne legges til grunn for fordelingen.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-07-13-686/KAPITTEL_2" data-partID="k2"><h2 data-text-align="center">II. Ikrafttredelse</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskriften trer i kraft straks.</article></section></main></body></html>