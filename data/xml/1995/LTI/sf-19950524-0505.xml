<!DOCTYPE html><html lang="no"><head><title>Forskrift om endring av forskrift om valutaregulering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:18</dd><dt class="legacyID">Datokode</dt><dd class="legacyID">FOR-1995-05-24-505</dd><dt class="dokid">DokumentID</dt><dd class="dokid">LTI/forskrift/1995-05-24-505</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 10</dd><dt class="dateInForce">I kraft fra</dt><dd class="dateInForce">1995-05-24</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-06-27-595</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1950-07-14-10</li><li>forskrift/1990-06-22-589</li></ul></dd><dt class="dateOfPublication">Kunngjort</dt><dd class="dateOfPublication">1995-06-23</dd><dt class="title">Tittel</dt><dd class="title">Forskrift om endring av forskrift om valutaregulering.</dd><dt class="miscInformation">Annet om dokumentet</dt><dd class="miscInformation">Fastsatt av Norges Bank 24. mai 1995 med hjemmel i lov av 14. juli 1950 nr. 10 om valutaregulering og forskrift av 22. juni 1990 nr. 589.</dd><dt class="refid">RefID</dt><dd class="refid">forskrift/1995-05-24-505</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om valutaregulering.<ul class="tocSubUl"><li>I<ul class="tocSubUl"><li>§ 7-2. (unntaksregel)</li><li>§ 7-3. (endring i valutamessig status)</li><li>§ 7-4. (sanksjoner)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1995-05-24-505" id="dokument"><h1>Forskrift om endring av forskrift om valutaregulering.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-05-24-505/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 27. juni 1990 nr. 595 om valutaregulering gjøres følgende endringer:</article> <article class="defaultP" margin-top="true">§ 6-1 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Ved etablering av betalingsordning eller annen form for oppgjør med utlending utenom valutabank, plikter innlending å melde dette til Norges Bank. Meldingen skal inneholde opplysninger om:<ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">(1)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">innlendingens navn, adresse, telefonnummer, og navn på eventuell kontaktperson</article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">(2)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">innlendingens fødsels- eller foretaksnummer/organisasjonsnummer</article></article></li><li data-li-identifier="(3)" data-name="(3)"><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">(3)</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">navn og adresse til utenlandsk forretningsforbindelse/deltaker i betalingsordningen</article></article></li><li data-li-identifier="(4)" data-name="(4)"><article class="listArticle" data-absoluteaddress="/kapittel/1/ledd/2/punkt/4/" id="kapittel-1-ledd-2-punkt-4"><span class="data-originalId">(4)</span><article class="legalP" data-absoluteaddress="/kapittel/1/ledd/2/punkt/4/ledd/1/" id="kapittel-1-ledd-2-punkt-4-ledd-1">beskrivelse av betalingsordningen</article></article></li><li data-li-identifier="(5)" data-name="(5)"><article class="listArticle" data-absoluteaddress="/kapittel/1/ledd/2/punkt/5/" id="kapittel-1-ledd-2-punkt-5"><span class="data-originalId">(5)</span><article class="legalP" data-absoluteaddress="/kapittel/1/ledd/2/punkt/5/ledd/1/" id="kapittel-1-ledd-2-punkt-5-ledd-1">tidspunkt for etablering av betalings- eller oppgjørsordning.</article></article></li></ul></article> <article class="defaultP" margin-top="true">§ 7-1 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Ved etablering av konto i utenlandsk bank plikter innlending å melde dette til Norges Bank, dersom det ikke er gjort unntak i § 7-2. Meldingen skal inneholde opplysninger om:<ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">(1)</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">innlendingens navn, adresse, telefonnummer, og navn på eventuell kontaktperson</article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">(2)</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">innlendingens fødsels- eller foretaksnummer/organisasjonsnummer</article></article></li><li data-li-identifier="(3)" data-name="(3)"><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">(3)</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">navn og adresse til utenlandsk bank</article></article></li><li data-li-identifier="(4)" data-name="(4)"><article class="listArticle" data-absoluteaddress="/kapittel/1/ledd/3/punkt/4/" id="kapittel-1-ledd-3-punkt-4"><span class="data-originalId">(4)</span><article class="legalP" data-absoluteaddress="/kapittel/1/ledd/3/punkt/4/ledd/1/" id="kapittel-1-ledd-3-punkt-4-ledd-1">angivelse av type konto</article></article></li><li data-li-identifier="(5)" data-name="(5)"><article class="listArticle" data-absoluteaddress="/kapittel/1/ledd/3/punkt/5/" id="kapittel-1-ledd-3-punkt-5"><span class="data-originalId">(5)</span><article class="legalP" data-absoluteaddress="/kapittel/1/ledd/3/punkt/5/ledd/1/" id="kapittel-1-ledd-3-punkt-5-ledd-1">tidspunkt for etablering av konto.</article></article></li></ul></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Innlending som etablerer konto i utenlandsk bank, skal rapportere bruttotransaksjoner og saldi ved utgangen av hver måned til Norges Bank på fastsatt måte, dersom det ikke er gjort unntak etter § 7-2.</article> <article class="defaultP" margin-top="true">§ 7-2 skal lyde:</article><article class="futureLegalArticle" data-name="§7-2" data-partID="§7-2" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">(unntaksregel)</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Konti som ikke benyttes i næringsøyemed (privatpersoners konti), fritas fra melde- og rapportplikt etter § 7-1 forutsatt at omsetning og/eller gjennomsnittssaldo ved månedsslutt de siste 12 måneder ikke overstiger det maksimumsbeløp som Norges Bank til enhver tid har fastsatt for den enkelte konto.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Norges Bank kan etter søknad gjøre unntak fra bestemmelsene om månedlig rapportering eller gi midlertidig fritak fra rapportplikten jf. § 7-1 annet ledd, for konti som benyttes i næringsvirksomhet. Fritak fra rapportplikten gis etter en samlet vurdering av foretakets kontoforhold med utlandet utfra kriterier fastsatt av Norges Bank.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Valutabank er unntatt fra melde- og rapportplikten i § 7-1.</article></article> <article class="defaultP" margin-top="true">§ 7-3 skal lyde:</article><article class="futureLegalArticle" data-name="§7-3" data-partID="§7-3" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">(endring i valutamessig status)</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Ved innflytting til Norge plikter innlending å avgi melding etter § 7-1 første ledd om konto i utenlandsk bank som ble opprettet mens vedkommende var utlending. Melding skal likevel ikke avgis, dersom det er gjort unntak etter § 7-2 første ledd.</article></article> <article class="defaultP" margin-top="true">§ 7-4 skal lyde:</article><article class="futureLegalArticle" data-name="§7-4" data-partID="§7-4" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">(sanksjoner)</span></span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">Ved brudd på melde- og rapportplikten i § 7-1 kan innlending bli pålagt å avvikle kontoforholdet og foreta alle betalinger og oppgjør med utlending gjennom valutabank.</article></article> <article class="defaultP" margin-top="true">Nåværende § 7-5 oppheves.</article> <article class="defaultP" margin-top="true">§ 11-1 innledning til oppramsing skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Innlending som skal kjøpe og selge følgende verdipapirer plikter, dersom papirene normalt ikke omsettes i et OECD-land, å handle disse gjennom norsk fondsmegler:</article> <article class="defaultP" margin-top="true">§ 11-3 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Verdipapirer som nevnt under § 11-1 og som normalt ikke omsettes i et OECD-land må, dersom de oppbevares i utlandet, holdes i norsk banks eller fondsmeglers depot, eller registreres på annen måte som muliggjør kontroll.</article> <article class="defaultP" margin-top="true">§ 11-4 første ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Bestemmelsene i § 11-1 og § 11-3 skal ikke gjelde dersom det dokumenteres at tilsynsordningene for vedkommende verdipapir er i samsvar med de som finnes i OECD-land.</article> <article class="defaultP" margin-top="true">§ 18-1 siste ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Opplysninger innhentet etter valutareguleringslovens § 7 første ledd, kan av Finansdepartementet eller Norges Bank meddeles offentlige myndigheter som har med skatteligning og tolloppgaver å gjøre når opplysningene må antas å være av betydning for disse.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-05-24-505/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>