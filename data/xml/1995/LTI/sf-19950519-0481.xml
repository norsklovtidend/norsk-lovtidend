<!DOCTYPE html><html lang="no"><head><title>Forskrift om beregning av solvensmarginkrav og solvensmarginkapital for norske livsforsikringsselskaper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:36</dd><dt class="legacyID">Datokode</dt><dd class="legacyID">FOR-1995-05-19-481</dd><dt class="dokid">DokumentID</dt><dd class="dokid">LTI/forskrift/1995-05-19-481</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 9</dd><dt class="dateInForce">I kraft fra</dt><dd class="dateInForce">1995-05-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§7-3</li></ul></dd><dt class="dateOfPublication">Kunngjort</dt><dd class="dateOfPublication">1995-06-09</dd><dt class="title">Tittel</dt><dd class="title">Forskrift om beregning av solvensmarginkrav og solvensmarginkapital for norske livsforsikringsselskaper.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 19. mai 1995 med hjemmel i lov 10. juni 1988 nr. 39 om forsikringsvirksomhet § 7-3 femte ledd. Jfr. EØS-avtalens vedlegg IX kap. I punkt 11 og 12a (Rdir. 79/267/EØF og Rdir. 92/96/EØF).</dd><dt class="refid">RefID</dt><dd class="refid">forskrift/1995-05-19-481</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om beregning av solvensmarginkrav og solvensmarginkapital for norske livsforsikringsselskaper.<ul class="tocSubUl"><li>Kapittel 1 Alminnelige bestemmelser<ul class="tocSubUl"><li>§ 1. Anvendelsesområde</li><li>§ 2. Definisjoner</li></ul></li><li>Kapittel 2 Om solvensmarginkravet<ul class="tocSubUl"><li>§ 3. Beregning av solvensmarginkravet</li><li>§ 4. Beregningsmetode</li><li>§ 5. Omregningskurs</li></ul></li><li>Kapittel 3 Om solvensmarginkapital<ul class="tocSubUl"><li>§ 6. Minstekrav til solvensmarginkapital</li><li>§ 7. Solvensmarginkapitalens sammensetning</li></ul></li><li>Kapittel 4 Om gjenoppbygging av solvensmarginkapitalen<ul class="tocSubUl"><li>§ 8. Solvensmarginkapital lavere enn solvensmarginkravet</li><li>§ 9. Solvensmarginkapital lavere enn en tredel av solvensmarginkravet</li></ul></li><li>Kapittel 5 Andre bestemmelser<ul class="tocSubUl"><li>§ 10. Særregler for nye selskaper</li><li>§ 11. Retningslinjer for rapportering m.v.</li><li>§ 12. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1995-05-19-481" id="dokument"><h1>Forskrift om beregning av solvensmarginkrav og solvensmarginkapital for norske livsforsikringsselskaper.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-05-19-481/KAPITTEL_1" data-partID="k1"><h2>Kapittel 1 Alminnelige bestemmelser</h2><article class="legalArticle" data-lovdata-URL="LTI/forskrift/1995-05-19-481/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften gjelder for livsforsikringsselskap med hovedsete her i riket.</article></article><article class="legalArticle" data-lovdata-URL="LTI/forskrift/1995-05-19-481/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">I denne forskrift betyr:</article><article class="defaultP"><i>Livsforsikring:</i> Direkte livsforsikring som definert i Rådsdirektiv av 5. mars 1979 om samordning av lover og forskrifter om adgang til å starte og utøve virksomhet innen direkte livsforsikring (Rdir. 79/267/EØF) art. I nr. 1, og overtatt gjenforsikring.</article><article class="defaultP"><i>Selskap:</i> Livsforsikringsselskap med hovedsete her i riket.</article><article class="defaultP"><i>Forsikringsfond:</i> Summen av selskapets samlede premiereserve, tilleggsavsetninger, premiefond og pensjonsreguleringsfond.</article><article class="defaultP"><i>Bruttoforsikringsfond:</i> Forsikringsfond før fradrag for avgitt gjenforsikring.</article><article class="defaultP"><i>Forsikringsfond for egen regning:</i> Forsikringsfond fratrukket avgitt gjenforsikring.</article><article class="defaultP"><i>Risikosummen:</i> Differansen mellom beløp som forfaller ved dødsfall og kapitalverdien av forsikringstekniske avsetninger knyttet til forsikringen.</article><article class="defaultP"><i>Udekket risiko brutto:</i> Risikosummen for hver enkelt forsikret før fradrag for gjenforsikring. Det skal bare tas hensyn til forsikrede hvor risikosummen er positiv.</article><article class="defaultP"><i>Udekket risiko for egen regning:</i> Risikosummen for hver enkelt forsikret fratrukket gjenforsikring. Det skal bare tas hensyn til forsikrede hvor risikosummen er positiv.</article><article class="defaultP"><i>Klasse:</i> Forsikringsklasse etter forskrift av 1. juni 1990 nr. 431 om inndeling i forsikringsklasser og hovedgrupper av forsikringsklasser (bransjer) som grunnlag for konsesjonstildeling.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-05-19-481/KAPITTEL_2" data-partID="k2"><h2>Kapittel 2 Om solvensmarginkravet</h2><article class="legalArticle" data-lovdata-URL="LTI/forskrift/1995-05-19-481/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av solvensmarginkravet</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Kravet til selskapets solvensmargin er summen av beløpene i første til og med sjette resultat i § 4. Solvensmarginkapitalen skal minst være 1 million ECU.</article></article><article class="legalArticle" data-lovdata-URL="LTI/forskrift/1995-05-19-481/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Beregningsmetode</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Første resultat utgjør 4 prosent av brutto forsikringsfond med fradrag for 50 prosent av selskapets tilleggsavsetninger i forsikringsfondet, multiplisert med det høyeste tall av 0,85 og forholdet mellom forsikringsfond for egen regning og brutto forsikringsfond.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Annet resultat utgjør, for de kontrakter hvor udekket risiko ikke er negativ, 0,3 prosent av udekket risiko brutto, multiplisert med det høyeste tall av 0,5 og forholdet mellom udekket risiko for egen regning og udekket risiko brutto. For opphørende dødsrisikoforsikringer av høyst 3 års varighet settes prosentsatsen i første punktum til 0,1. For opphørende dødsrisikoforsikringer på over 3 år, men av høyst 5 års varighet, settes prosentsatsen i første punktum til 0,15.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Tredje resultat utgjør summen av 18 prosent av forfalt premie opptil 10 millioner ECU og 16 prosent av forfalt premie som overstiger 10 millioner ECU, multiplisert med det høyeste tall av 0,5 og forholdet mellom erstatninger for egen regning og brutto erstatninger.</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Fjerde resultat utgjør, for kontrakter hvor selskapet påtar seg en investeringsrisiko, 4 prosent av brutto forsikringsfond med fradrag for 50 prosent av selskapets tilleggsavsetninger i forsikringsfondet, multiplisert med det høyeste tall av 0,85 og forholdet mellom forsikringsfond for egen regning og brutto forsikringsfond. For kontrakter hvor selskapet ikke påtar seg en investeringsrisiko settes prosentsatsen i første punktum til 1.</article><article class="legalP" data-absoluteaddress="/kapittel/2/paragraf/2/ledd/5/" id="kapittel-2-paragraf-2-ledd-5">Femte resultat utgjør, for de kontrakter hvor udekket risiko ikke er negativ, 0,3 prosent av udekket risiko brutto, multiplisert med det høyeste tall av 0,5 og forholdet mellom udekket risiko for egen regning og udekket risiko brutto.</article><article class="legalP" data-absoluteaddress="/kapittel/2/paragraf/2/ledd/6/" id="kapittel-2-paragraf-2-ledd-6">Sjette resultat utgjør 4 prosent av brutto forsikringsfond, multiplisert med det høyeste tall av 0,85 og forholdet mellom forsikringsfond for egen regning og brutto forsikringsfond.</article><article class="legalP" data-absoluteaddress="/kapittel/2/paragraf/2/ledd/7/" id="kapittel-2-paragraf-2-ledd-7">Resultatene beregnes på grunnlag av selskapets virksomhet innenfor følgende klasser:<table><tbody><tr><td data-text-align="left" data-vertical-align="top">Første og annet resultat:</td><td data-text-align="left" data-vertical-align="top">Klasse I a, I b og klasse II.</td></tr><tr><td data-text-align="left" data-vertical-align="top">Tredje resultat:</td><td data-text-align="left" data-vertical-align="top">Klasse I c.</td></tr><tr><td data-text-align="left" data-vertical-align="top">Fjerde og femte resultat:</td><td data-text-align="left" data-vertical-align="top">Klasse III.</td></tr><tr><td data-text-align="left" data-vertical-align="top">Sjette resultat:</td><td data-text-align="left" data-vertical-align="top">Klasse IV.</td></tr></tbody></table></article></article><article class="legalArticle" data-lovdata-URL="LTI/forskrift/1995-05-19-481/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Omregningskurs</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Den omregningskurs fra ECU til norske kroner som skal anvendes ved beregningene etter bestemmelsene i dette kapittel, settes lik omregningskursen pr. 31. oktober. Omregningskursen gjelder for regnskapsår som avsluttes 31. desember samme år eller senere, dog ikke senere enn 30. desember påfølgende år.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1995-05-19-481/KAPITTEL_3" data-partID="k3"><h2>Kapittel 3 Om solvensmarginkapital</h2><article class="legalArticle" data-lovdata-URL="LTI/forskrift/1995-05-19-481/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Minstekrav til solvensmarginkapital</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Selskapets solvensmarginkapital skal minst dekke solvensmarginkravet beregnet etter bestemmelsene i kapittel 2.</article></article><article class="legalArticle" data-lovdata-URL="LTI/forskrift/1995-05-19-481/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Solvensmarginkapitalens sammensetning</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Selskapets samlede solvensmarginkapital er lik summen av selskapets ansvarlige kapital og annen solvensmarginkapital. Den ansvarlige kapitalen skal beregnes i samsvar med forskrift 1. juni 1990 nr. 435 om beregning av ansvarlig kapital for finansinstitusjoner.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Annen solvensmarginkapital består av følgende poster:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/2/ledd/2/punkt/1/" id="kapittel-3-paragraf-2-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/2/ledd/2/punkt/1/ledd/1/" id="kapittel-3-paragraf-2-ledd-2-punkt-1-ledd-1">Den del av selskapets sikkerhetsfond som overstiger 55 prosent av sikkerhetsfondets nedre grense, jf. forskrift 29. november 1990 nr. 941 om sikkerhetsfond i livsforsikring.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/2/ledd/2/punkt/2/" id="kapittel-3-paragraf-2-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/2/ledd/2/punkt/2/ledd/1/" id="kapittel-3-paragraf-2-ledd-2-punkt-2-ledd-1">Halvparten av selskapets tilleggsavsetninger i forsikringsfondet.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/paragraf/2/ledd/2/punkt/3/" id="kapittel-3-paragraf-2-ledd-2-punkt-3"><span class="data-originalId">3.</span><article class="legalP" data-absoluteaddress="/kapittel/3/paragraf/2/ledd/2/punkt/3/ledd/1/" id="kapittel-3-paragraf-2-ledd-2-punkt-3-ledd-1">Det beløp premiereserven kan reduseres med for så vidt gjelder aktivering og avskrivning av etableringsomkostninger, i den utstrekning premiereserven ikke er redusert med det aktuelle beløp, jf. forsikringsvirksomhetsloven § 15-4. For å kunne medregne slike beløp kreves samtykke fra Kredittilsynet.</article></article></li></ul></article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1995-05-19-481/KAPITTEL_4" data-partID="k4"><h2>Kapittel 4 Om gjenoppbygging av solvensmarginkapitalen</h2><article class="legalArticle" data-lovdata-URL="LTI/forskrift/1995-05-19-481/§8" data-name="§8" data-partID="§8" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Solvensmarginkapital lavere enn solvensmarginkravet</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Dersom selskapets solvensmarginkapital ikke dekker solvensmarginkravet beregnet etter §§ 3 og 4, skal selskapet utarbeide en plan for gjenoppfylling av solvensmarginkravet. Planen skal godkjennes av Kredittilsynet.</article></article><article class="legalArticle" data-lovdata-URL="LTI/forskrift/1995-05-19-481/§9" data-name="§9" data-partID="§9" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Solvensmarginkapital lavere enn en tredel av solvensmarginkravet</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Dersom selskapets solvensmarginkapital er mindre enn en tredel av solvensmarginkravet beregnet etter § 4 eller mindre enn minstebeløpet beregnet etter § 3, skal selskapet utarbeide en kortsiktig finansieringsplan for gjenoppfylling av solvensmarginkravet. Finansieringsplanen skal godkjennes av Kredittilsynet.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Kredittilsynet kan i slike tilfelle begrense eller forby selskapets frie råderett over dets eiendeler. Kredittilsynet skal underrette tilsynsmyndighetene i andre stater hvor selskapet utøver virksomhet om Kredittilsynets vedtak og de tiltak som vil bli iverksatt.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1995-05-19-481/KAPITTEL_5" data-partID="k5"><h2>Kapittel 5 Andre bestemmelser</h2><article class="legalArticle" data-lovdata-URL="LTI/forskrift/1995-05-19-481/§10" data-name="§10" data-partID="§10" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Særregler for nye selskaper</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">For selskap under stiftelse og nystartet selskap skal solvensmarginkravet beregnes på grunnlag av selskapets driftsplan, jf. forsikringsvirksomhetsloven § 2-3.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Dersom selskapets økonomiske stilling forverres i forhold til driftsplanen eller driftsplanen endres, skal selskapet foreta nye beregninger av solvensmarginkravet.</article></article><article class="legalArticle" data-lovdata-URL="LTI/forskrift/1995-05-19-481/§11" data-name="§11" data-partID="§11" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Retningslinjer for rapportering m.v.</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Selskapets beregning av solvensmarginkrav og redegjørelse for solvensmarginkapitalens størrelse og sammensetning skal følge som vedlegg til selskapets kapitaldekningsoppgave pr. 31. desember i siste regnskapsår, jf lov 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel m.v. (Kredittilsynet) § 4 nr. 1.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Kredittilsynet kan gi nærmere regler om beregning og rapportering av solvensmarginkrav og solvensmarginkapital.</article></article><article class="legalArticle" data-lovdata-URL="LTI/forskrift/1995-05-19-481/§12" data-name="§12" data-partID="§12" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Forskriften trer i kraft straks.</article></article></section></main></body></html>