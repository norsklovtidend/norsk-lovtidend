<!DOCTYPE html><html lang="no"><head><title>Forskrift om forbud mot tilvirkning, innførsel, utførsel og bruk av 1,1,1-trikloretan (metylkloroform).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:15</dd><dt class="legacyID">Datokode</dt><dd class="legacyID">FOR-1995-03-28-277</dd><dt class="dokid">DokumentID</dt><dd class="dokid">LTI/forskrift/1995-03-28-277</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 6</dd><dt class="dateInForce">I kraft fra</dt><dd class="dateInForce">1995-03-28, 1996-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>lov/1981-03-13-6/§9</li><li>forskrift/1990-09-07-730</li><li>forskrift/1983-07-08-1245</li></ul></dd><dt class="dateOfPublication">Kunngjort</dt><dd class="dateOfPublication">1995-04-28</dd><dt class="title">Tittel</dt><dd class="title">Forskrift om forbud mot tilvirkning, innførsel, utførsel og bruk av 1,1,1-trikloretan (metylkloroform).</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 28. mars 1995 med hjemmel i lov av 11. juni 1976 nr. 79 om kontroll med produkter og forbrukertjenester (produktkontrolloven) § 4 første ledd, jfr. kgl.res. av 7. september 1990 nr. 730 om delegering av myndighet etter lov om produktkontroll, og lov av 13. mars 1981 nr. 6 om vern mot forurensninger og om avfall (forurensningsloven) § 9 pkt. 1, jfr. kgl.res. av 8. juli 1983.</dd><dt class="refid">RefID</dt><dd class="refid">forskrift/1995-03-28-277</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot tilvirkning, innførsel, utførsel og bruk av 1,1,1-trikloretan (metylkloroform).<ul class="tocSubUl"><li>§ 1. Hva forskriften regulerer</li><li>§ 2. Formål</li><li>§ 3. Forbud mot tilvirkning, innførsel, utførsel og bruk av 1,1,1-trikloretan og produkter som inneholder 1,1,1-trikloretan</li><li>§ 4. Unntak</li><li>§ 5. Tilsyn</li><li>§ 6. Klage</li><li>§ 7. Forurensningsgebyr/tvangsmulkt</li><li>§ 8. Straff</li><li>§ 9. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1995-03-28-277" id="dokument"><h1>Forskrift om forbud mot tilvirkning, innførsel, utførsel og bruk av 1,1,1-trikloretan (metylkloroform).</h1><article class="legalArticle" data-lovdata-URL="LTI/forskrift/1995-03-28-277/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriften regulerer</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften fastsetter regler for tilvirkning, innførsel, utførsel og bruk av 1,1,1-trikloretan og produkter som inneholder 1,1,1-trikloretan.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften regulerer ikke tilvirkning av 1,1,1-trikloretan som oppstår ved tilvirkning av andre kjemiske produkter. Forskriften regulerer heller ikke 1,1,1-trikloretan som dannes som forurensning ved forbrenning. Avfall som inneholder 1,1,1-trikloretan skal behandles i henhold til forskrift om spesialavfall av 19. mai 1994 nr. 362.</article></article><article class="legalArticle" data-lovdata-URL="LTI/forskrift/1995-03-28-277/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Formålet med denne forskriften er å forebygge utslipp av 1,1,1-trikloretan som fører til nedbrytning av ozonlaget i stratosfæren og å forebygge andre miljø- og helseskader av 1,1,1-trikloretan.</article></article><article class="legalArticle" data-lovdata-URL="LTI/forskrift/1995-03-28-277/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot tilvirkning, innførsel, utførsel og bruk av 1,1,1-trikloretan og produkter som inneholder 1,1,1-trikloretan</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er forbudt å tilvirke, innføre og utføre 1,1,1-trikloretan som ren eller stabilisert vare.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det er forbudt å bruke 1,1,1-trikloretan som ren eller stabilisert vare.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Det er forbudt å tilvirke, innføre, utføre eller bruke produkter som inneholder 1,0 vektprosent eller mer 1,1,1-trikloretan.</article></article><article class="legalArticle" data-lovdata-URL="LTI/forskrift/1995-03-28-277/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Statens forurensningstilsyn kan, i særlige tilfeller, ved enkeltvedtak eller forskrift gjøre unntak fra forbudene i § 3, og herunder sette de vilkår som finnes påkrevet for å motvirke skade eller ulempe.</article></article><article class="legalArticle" data-lovdata-URL="LTI/forskrift/1995-03-28-277/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens forurensningstilsyn eller den Miljøverndepartementet bemyndiger fører tilsyn med at denne forskriften og vedtak truffet i medhold av forskriften følges.</article></article><article class="legalArticle" data-lovdata-URL="LTI/forskrift/1995-03-28-277/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Vedtak truffet i medhold av denne forskriften kan påklages til Miljøverndepartementet.</article></article><article class="legalArticle" data-lovdata-URL="LTI/forskrift/1995-03-28-277/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forurensningsgebyr/tvangsmulkt</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">For å sikre at bestemmelsene i denne forskriften eller vedtak truffet i medhold av forskriften blir overholdt, kan Statens forurensningstilsyn fastsette forurensningsgebyr i medhold av forurensningsloven § 73, eller tvangsmulkt i medhold av produktkontrolloven § 13.</article></article><article class="legalArticle" data-lovdata-URL="LTI/forskrift/1995-03-28-277/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ved overtredelse av denne forskriften eller vedtak truffet i medhold av forskriften, kommer forurensningsloven kap. 10 eller produktkontrolloven § 12, jfr. straffelovens § 48 a, til anvendelse, dersom forholdet ikke omfattes av strengere straffebestemmelser.</article></article><article class="legalArticle" data-lovdata-URL="LTI/forskrift/1995-03-28-277/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Med unntak av § 3, annet og tredje ledd, trer denne forskriften i kraft straks. § 3, annet og tredje ledd trer i kraft 1. januar 1996.</article></article></main></body></html>