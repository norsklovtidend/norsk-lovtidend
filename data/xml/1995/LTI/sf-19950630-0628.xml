<!DOCTYPE html><html lang="no"><head><title>Forskrift om regulering av fisket etter makrell i 1995.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:20</dd><dt class="legacyID">Datokode</dt><dd class="legacyID">FOR-1995-06-30-628</dd><dt class="dokid">DokumentID</dt><dd class="dokid">LTI/forskrift/1995-06-30-628</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 14</dd><dt class="dateInForce">I kraft fra</dt><dd class="dateInForce">1995-06-30 – 1995-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-12-22-1204</li><li>forskrift/1995-03-31-323</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-16-57/§6</li><li>lov/1972-06-16-57/§8</li><li>forskrift/1993-10-29-955</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§11</li></ul></dd><dt class="dateOfPublication">Kunngjort</dt><dd class="dateOfPublication">1995-07-26</dd><dt class="title">Tittel</dt><dd class="title">Forskrift om regulering av fisket etter makrell i 1995.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 30. juni 1995 med hjemmel i lov av 16. juni 1972 nr. 57 om regulering av deltakelsen i fisket § 6 og § 8, jfr. kgl.res. av 29. oktober 1993 nr. 955, og lov av 3. juni 1983 nr. 40 om saltvannsfiske m.v. § 4, § 5, § 9 og § 11.</dd><dt class="refid">RefID</dt><dd class="refid">forskrift/1995-06-30-628</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter makrell i 1995.<ul class="tocSubUl"><li>Kap. 1. Virkeområde<ul class="tocSubUl"><li>§ 1-1. Stedlig virkeområde</li></ul></li><li>Kap. 2. Fiske i ringnotgruppen<ul class="tocSubUl"><li>§ 2-1. Gruppekvote</li><li>§ 2-2. Vilkår for deltagelse.</li><li>§ 2-3. Fartøykvoter</li><li>§ 2-4. Siste startdato</li></ul></li><li>Kap. 3. Fiske i trålgruppen<ul class="tocSubUl"><li>§ 3-1. Gruppekvoter</li><li>§ 3-2. Maksimalkvoter og turkvoter</li><li>§ 3-3. Påmelding</li><li>§ 3-4. Vilkår for deltagelse</li></ul></li><li>Kap. 4. Fiske i kystfartøygruppen<ul class="tocSubUl"><li>§ 4-1. Gruppekvote</li><li>§ 4-2. Maksimalkvoter</li><li>§ 4-3. Vilkår for deltagelse med not</li><li>§ 4-4. Vilkår for deltagelse med garn og snøre</li><li>§ 4-5. Dispensasjon</li></ul></li><li>Kap. 5. Felles bestemmelser<ul class="tocSubUl"><li>§ 5-1. Forbud mot leie av erstatningsfartøy, overføring av kvote og fangst</li><li>§ 5-2. Bifangst</li><li>§ 5-3. Dumping og neddreping</li><li>§ 5-4. Kvoteavregning ved notfiske</li><li>§ 5-5. Tidligere fiske</li><li>§ 5-6. Fiskestopp</li><li>§ 5-7. Refordeling</li><li>§ 5-8. Bemyndigelse</li></ul></li><li>Kap. 6. Straff og ikrafttredelse<ul class="tocSubUl"><li>§ 6-1. Straffebestemmelser</li><li>§ 6-2. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1995-06-30-628" id="dokument"><h1>Forskrift om regulering av fisket etter makrell i 1995.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-06-30-628/KAPITTEL_1" data-partID="k1"><h2>Kap. 1. Virkeområde</h2><article class="legalArticle" data-lovdata-URL="LTI/forskrift/1995-06-30-628/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Stedlig virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det er forbudt for norske fartøy å fiske makrell i 1995. Uten hensyn til forbudet kan norske fartøy fiske i alt inntil 199.706 tonn på de vilkår som er fastsatt i denne forskrift.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-06-30-628/KAPITTEL_2" data-partID="k2"><h2>Kap. 2. Fiske i ringnotgruppen</h2><article class="legalArticle" data-lovdata-URL="LTI/forskrift/1995-06-30-628/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Gruppekvote</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Uten hensyn til forbudet nevnt i § 1-1 kan ringnotfartøy nevnt i § 2-2 fra 21. august fiske inntil 175.306 tonn i 1995. Av dette kvantum kan følgende kvantum fiskes i nedenfor nevnte områder:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">Norges økonomiske sone nord for 62°N og i internasjonalt farvann inntil 74.676 tonn. Av dette kvantum kan inntil 15.750 tonn fiskes i færøysk sone.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">Nordsjøen i ICES statistikkområde IVa inntil 97.630 tonn. Av dette kvantum kan inntil 15.150 tonn fiskes i EF-sonen vest av V 4° i ICES statistikkområde VIa nord for 56° 30' N, og i ICES statistikkområder VIId, VIIe, VIIf og VIIh.</article></article></li></ul></article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">I tillegg til del-gruppekvoten på 97.630 tonn kommer 3.000 tonn til dekning av bifangst av makrell i hestmakrellfisket. Et eventuelt ubenyttet kvantum av avsetningen vil bli tilbakeført til ringnotgruppens direkte fiske.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Fisket kan fortsette i området nord for 62°N utover 74.676 tonn med 60.000 tonn inntil 134.676 tonn er beregnet oppfisket. Gruppekvoten i første ledd nr. 2 reduseres tilsvarende.</article></article><article class="legalArticle" data-lovdata-URL="LTI/forskrift/1995-06-30-628/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Vilkår for deltagelse.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Følgende fartøy kan delta i fisket i medhold av § 2-1:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/2/ledd/1/punkt/1/" id="kapittel-2-paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/2/ledd/1/punkt/1/ledd/1/" id="kapittel-2-paragraf-2-ledd-1-punkt-1-ledd-1">Konsesjonspliktige ringnotfartøy.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/2/ledd/1/punkt/2/" id="kapittel-2-paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/2/ledd/1/punkt/2/ledd/1/" id="kapittel-2-paragraf-2-ledd-1-punkt-2-ledd-1">Ringnotfartøy mellom 21,35 og 27,5 meter største lengde som har deltatt i havmakrellfisket i Nordsjøen eller nord for 62°N i minst ett av årene 1992–1994.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/2/ledd/1/punkt/3/" id="kapittel-2-paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/2/ledd/1/punkt/3/ledd/1/" id="kapittel-2-paragraf-2-ledd-1-punkt-3-ledd-1">Ringnotfartøy mellom 21,35 og 27,5 meter største lengde, som fikk deltakelsesadgang etter Fiskeridepartementets forskrift av 1. juni 1992 om adgang til å delta i makrellfisket og nordsjøsildfisket for eiere av fartøy mellom 70 og 90 fot i 1992, kan delta selv om fartøyet ikke deltok i 1992, 1993 eller 1994.</article></article></li></ul></article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Ved overdragelse av ringnotfartøy mellom 21,35 meter og 27,5 meter største lengde som fikk deltagelsesadgang etter forskrift nevnt i første ledd nr. 3, har ny eier ikke krav på å få overført tillatelsen til seg.</article></article><article class="legalArticle" data-lovdata-URL="LTI/forskrift/1995-06-30-628/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Fartøykvoter</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Ringnotfartøy som har adgang til å delta, tildeles fartøykvoter innenfor de respektive gruppekvoter nord for 62°N (74.676 tonn jfr. § 2-1 første ledd bokstav a) og Nordsjøen sør for 62°N (97.630 tonn jfr. § 2-1 første ledd bokstav b) med følgende basiskvoter:<table><tbody><tr><td data-text-align="left" data-vertical-align="top">1.500 hl</td><td data-text-align="left" data-vertical-align="top">+ 40% av konsesjonskapasiteten fra</td><td data-text-align="left" data-vertical-align="top">0 – 4.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 30% av konsesjonskapasiteten fra</td><td data-text-align="left" data-vertical-align="top">4.000 – 6.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 20% av konsesjonskapasiteten fra</td><td data-text-align="left" data-vertical-align="top">6.000 – 10.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 10% av konsesjonskapasiteten over</td><td data-text-align="left" data-vertical-align="top">10.000 hl.</td></tr></tbody></table></article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Kvotene til det enkelte fartøy innenfor de to områdene fremkommer ved å multiplisere basiskvoten for fartøyet med den faktoren en får ved å dividere de respektive gruppekvotene med summen av basiskvotene.</article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">For ringnotfartøy mellom 21,35 meter og 27,5 meter største lengde nyttes faktisk lastekapasitet som grunnlag for utregning av fartøykvotene.</article><article class="legalP" data-absoluteaddress="/kapittel/2/paragraf/3/ledd/4/" id="kapittel-2-paragraf-3-ledd-4">Fartøy som har fisket opp fartøykvoten nord for 62°N kan fortsette fisket i dette området innenfor fartøykvoten sør for 62°N, jfr. § 2-1 annet ledd.</article></article><article class="legalArticle" data-lovdata-URL="LTI/forskrift/1995-06-30-628/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Siste startdato</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Ringnotfartøy som ikke har startet fiske nord for 62°N innen 31. august 1995 har ikke adgang til å delta i dette området.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Ringnotfartøy som ikke har startet fisket sør for 62°N innen 1. oktober 1995 har ikke adgang til å delta i dette området.</article><article class="legalP" data-absoluteaddress="/kapittel/2/paragraf/4/ledd/3/" id="kapittel-2-paragraf-4-ledd-3">Fiskeridirektøren kan dispensere fra siste startdato.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1995-06-30-628/KAPITTEL_3" data-partID="k3"><h2>Kap. 3. Fiske i trålgruppen</h2><article class="legalArticle" data-lovdata-URL="LTI/forskrift/1995-06-30-628/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Gruppekvoter</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Uten hensyn til forbudet i § 1-1 kan fartøy med industri- /nordsjøtråltillatelse fra 15. oktober fiske inntil 4.400 tonn makrell til konsum i ICES statistikkområde IVa og i Norges økonomiske sone nord for 62°N. Ringnotfartøy med industri-/nordsjøtråltillatelse som deltar i fisket i medhold av § 2-2 kan ikke delta i trålgruppen.</article></article><article class="legalArticle" data-lovdata-URL="LTI/forskrift/1995-06-30-628/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Maksimalkvoter og turkvoter</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Fiskeridirektøren kan fastsette maksimalkvoter og turkvoter.</article></article><article class="legalArticle" data-lovdata-URL="LTI/forskrift/1995-06-30-628/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Påmelding</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Fartøyene må være påmeldt til Fiskeridirektoratet innen 1. oktober.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Fartøy som ikke er påmeldt innen 1. oktober kan ikke delta.</article></article><article class="legalArticle" data-lovdata-URL="LTI/forskrift/1995-06-30-628/§3-4" data-name="§3-4" data-partID="§3-4" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Vilkår for deltagelse</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Fartøy som deltar i trålfisket må være godkjent av Fiskeridirektoratets kontrollverk for konsumfiske.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Vedtak om godkjenning fattes av inspektør i Fiskeridirektoratets kontrollverk. Distriktssjefen er klageinstans.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1995-06-30-628/KAPITTEL_4" data-partID="k4"><h2>Kap. 4. Fiske i kystfartøygruppen</h2><article class="legalArticle" data-lovdata-URL="LTI/forskrift/1995-06-30-628/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Gruppekvote</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Uten hensyn til forbudet i § 1-1 kan kystfartøy under 27,5 meter største lenge som fyller vilkår for deltagelse i § 4-3 og § 4-4 fiske en kvote på ialt inntil 20.000 tonn.</article></article><article class="legalArticle" data-lovdata-URL="LTI/forskrift/1995-06-30-628/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Maksimalkvoter</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Fartøy som deltar i kystfisket blir regulert med en maksimalkvote. Kvoten fremkommer ved å multiplisere summen av ringnotfaktorene som fremkommer i § 2-3 med en basiskvote på 1.860 hl.</article></article><article class="legalArticle" data-lovdata-URL="LTI/forskrift/1995-06-30-628/§4-3" data-name="§4-3" data-partID="§4-3" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Vilkår for deltagelse med not</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/3/punkt/1/" id="kapittel-4-paragraf-3-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/3/punkt/1/ledd/1/" id="kapittel-4-paragraf-3-punkt-1-ledd-1">Ringnotfartøy over 21,35 meter største lengde eller trålere kan ikke delta.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/3/punkt/2/" id="kapittel-4-paragraf-3-punkt-2"><span class="data-originalId">2.</span><article class="legalP" data-absoluteaddress="/kapittel/4/paragraf/3/punkt/2/ledd/1/" id="kapittel-4-paragraf-3-punkt-2-ledd-1">Fartøyet må være registrert i merkeregisteret og være egnet og utstyrt for notfiske.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/3/punkt/3/" id="kapittel-4-paragraf-3-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/3/punkt/3/ledd/1/" id="kapittel-4-paragraf-3-punkt-3-ledd-1">Høvedsmannen for fartøyet må stå på blad A eller B i fiskermanntallet og eie eller være medeier i fartøyet. Fiskeridirektøren kan i særlige tilfeller dispensere fra kravet om at høvedsmannen må eie eller være medeier i fartøyet.</article></article></li></ul></article><article class="legalArticle" data-lovdata-URL="LTI/forskrift/1995-06-30-628/§4-4" data-name="§4-4" data-partID="§4-4" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Vilkår for deltagelse med garn og snøre</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Fartøyet må være under 27,5 meter største lengde.</article></article><article class="legalArticle" data-lovdata-URL="LTI/forskrift/1995-06-30-628/§4-5" data-name="§4-5" data-partID="§4-5" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Fiskeridirektøren kan i spesielle tilfelle dispensere fra forbudet om deltagelse i kystmakrellfisket for ringnotfartøy over 21,35 meter største lengde. Slik dispensasjon kan bare gis til eldre fartøy, marginalt over 21,35 meter, som eies av fiskere som tradisjonelt har drevet et kystnotfiske etter makrell.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1995-06-30-628/KAPITTEL_5" data-partID="k5"><h2>Kap. 5. Felles bestemmelser</h2><article class="legalArticle" data-lovdata-URL="LTI/forskrift/1995-06-30-628/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Forbud mot leie av erstatningsfartøy, overføring av kvote og fangst</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Det enkelte fartøys kvote kan ikke overføres til annet fartøy, men må fiskes og leveres av det fartøy som er tildelt kvote. Det er ikke tillatt å benytte leid fartøy. Fiskeridirektøren kan dispensere fra leieforbudet for fartøy i kystgruppen såfremt slikt leieforhold ikke medfører at leiefartøyet fisker utover sin tildelte maksimalkvote.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Det er forbudt å overføre fangst til annet fartøy.</article><article class="legalP" data-absoluteaddress="/kapittel/5/paragraf/1/ledd/3/" id="kapittel-5-paragraf-1-ledd-3">Forbudet mot overføring av fangst gjelder ikke overføring av fangst mellom notfartøy under fiske på feltet for å unngå neddreping.</article></article><article class="legalArticle" data-lovdata-URL="LTI/forskrift/1995-06-30-628/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Bifangst</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Makrellfangster kan inneholde bifangster av sild med inntil 10% i vekt av hele fangsten om bord eller ved landing.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Hestmakrellfangster kan inneholde bifangster av sild med inntil 10% i vekt av hele fangsten om bord eller ved landing.</article><article class="legalP" data-absoluteaddress="/kapittel/5/paragraf/2/ledd/3/" id="kapittel-5-paragraf-2-ledd-3">Hestmakrellfangster kan inneholde bifangster av makrell med inntil 10% i vekt av hele fangsten om bord eller ved landing. Bifangst ut over 10% makrell i hestmakrellfisket tilfaller salgsorganisasjonen, selv om fartøy har gjenstående fartøykvote av makrell. Dersom andelen av makrell er over 50%, belastes all makrell fartøyets eventuelle kvote.</article></article><article class="legalArticle" data-lovdata-URL="LTI/forskrift/1995-06-30-628/§5-3" data-name="§5-3" data-partID="§5-3" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Dumping og neddreping</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Det er forbudt å kaste ut fangst. Det er også forbudt å slippe fangst som er død eller døende.</article></article><article class="legalArticle" data-lovdata-URL="LTI/forskrift/1995-06-30-628/§5-4" data-name="§5-4" data-partID="§5-4" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Kvoteavregning ved notfiske</span></h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Summen av all levert makrell regnet i rund vekt må ikke overstige fartøykvoten. Ved levering av makrell over 600 gram (G6) benyttes en avregningsfaktor. Fiskeridirektøren fastsetter avregningsfaktoren og beregningsmåten for oppfisket kvantum.</article></article><article class="legalArticle" data-lovdata-URL="LTI/forskrift/1995-06-30-628/§5-5" data-name="§5-5" data-partID="§5-5" data-absoluteaddress="/kapittel/5/paragraf/5/" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Tidligere fiske</span></h3><article class="legalP" data-absoluteaddress="/kapittel/5/paragraf/5/ledd/1/" id="kapittel-5-paragraf-5-ledd-1">Det kvantum det enkelte fartøy har fisket tidligere i 1995 i medhold av Fiskeridepartementets forskrift av 22. desember 1994 nr. 1204 om regulering av fisket etter makrell i 1995, kommer til fradrag i fartøyets kvote fastsatt etter bestemmelsene i denne forskrift.</article></article><article class="legalArticle" data-lovdata-URL="LTI/forskrift/1995-06-30-628/§5-6" data-name="§5-6" data-partID="§5-6" data-absoluteaddress="/kapittel/5/paragraf/6/" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Fiskestopp</span></h3><article class="legalP" data-absoluteaddress="/kapittel/5/paragraf/6/ledd/1/" id="kapittel-5-paragraf-6-ledd-1">Fiskeridirektøren kan stoppe fisket i hvert av de nevnte områder når gruppekvoten eller totalkvoten for området er beregnet oppfisket.</article><article class="legalP" data-absoluteaddress="/kapittel/5/paragraf/6/ledd/2/" id="kapittel-5-paragraf-6-ledd-2">Fiskeridirektøren kan stoppe fisket for samtlige områder når summen av totalkvotene for områdene er beregnet oppfisket.</article><article class="legalP" data-absoluteaddress="/kapittel/5/paragraf/6/ledd/3/" id="kapittel-5-paragraf-6-ledd-3">Fiskeridirektøren kan stoppe fisket selv om det enkelte fartøy ikke har fisket fartøykvoten.</article></article><article class="legalArticle" data-lovdata-URL="LTI/forskrift/1995-06-30-628/§5-7" data-name="§5-7" data-partID="§5-7" data-absoluteaddress="/kapittel/5/paragraf/7/" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Refordeling</span></h3><article class="legalP" data-absoluteaddress="/kapittel/5/paragraf/7/ledd/1/" id="kapittel-5-paragraf-7-ledd-1">Fiskeridirektøren kan oppheve alle fartøykvotene for ringnotfartøy og gruppekvoten for trålere etter 1. desember 1995.</article><article class="legalP" data-absoluteaddress="/kapittel/5/paragraf/7/ledd/2/" id="kapittel-5-paragraf-7-ledd-2">Fiskeridirektøren kan fastsette nærmere reguleringsbestemmelser for avvikling av fisket på en eventuell restkvote, herunder fastsette kvoter og utseilingsstopp.</article><article class="legalP" data-absoluteaddress="/kapittel/5/paragraf/7/ledd/3/" id="kapittel-5-paragraf-7-ledd-3">Ingen kan delta i fisket på restkvoten uten å ha meldt utseiling til Norges Sildesalgslag før avgang til feltet.</article></article><article class="legalArticle" data-lovdata-URL="LTI/forskrift/1995-06-30-628/§5-8" data-name="§5-8" data-partID="§5-8" data-absoluteaddress="/kapittel/5/paragraf/8/" id="kapittel-5-paragraf-8"><h3 class="legalArticleHeader"><span class="legalArticleValue">§ 5-8</span>. <span class="legalArticleTitle">Bemyndigelse</span></h3><article class="legalP" data-absoluteaddress="/kapittel/5/paragraf/8/ledd/1/" id="kapittel-5-paragraf-8-ledd-1">Fiskeridirektøren kan fastsette nærmere reguleringsbestemmelser, herunder slike endringer som er nødvendige for å oppnå en hensiktsmessig avvikling av fisket.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1995-06-30-628/KAPITTEL_6" data-partID="k6"><h2>Kap. 6. Straff og ikrafttredelse</h2><article class="legalArticle" data-lovdata-URL="LTI/forskrift/1995-06-30-628/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Straffebestemmelser</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Forsettlig eller uaktsom overtredelse av denne forskrift, eller bestemmelser gitt i medhold av denne forskrift, straffes i henhold til § 53 i lov av 3. juni 1983 nr. 40 om saltvannsfiske m.v. og § 11 i lov av 16. juni 1972 nr. 57 om regulering av deltagelsen i fisket.</article><article class="legalP" data-absoluteaddress="/kapittel/6/paragraf/1/ledd/2/" id="kapittel-6-paragraf-1-ledd-2">På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/1995-06-30-628/§6-2" data-name="§6-2" data-partID="§6-2" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Denne forskrift trer i kraft straks og gjelder til og med 31. desember 1995. Samtidig oppheves forskrift av 22. desember 1994 nr. 1204 om regulering av fisket etter makrell i 1995 og forskrift av 31. mars 1995 nr. 323 om regulering av fisket etter makrell i 1995.</article></article></section></main></body></html>