<!DOCTYPE html><html lang="no"><head><title>Forskrift om endring av kvalitetsforskrift for fisk og fiskevarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1995-11-10-881</dd><dt class="dokid">DokumentID</dt><dd class="dokid">LTI/forskrift/1995-11-10-881</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 22</dd><dt class="dateInForce">I kraft fra</dt><dd class="dateInForce">1995-11-10</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-07-01-1428</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-05-28-12</li><li>forskrift/1960-04-08-9602</li><li>forskrift/1994-12-15-1187/§7</li><li>forskrift/1994-12-15-1187/§8</li></ul></dd><dt class="dateOfPublication">Kunngjort</dt><dd class="dateOfPublication">1995-12-08</dd><dt class="title">Tittel</dt><dd class="title">Forskrift om endring av kvalitetsforskrift for fisk og fiskevarer.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 10. november 1995 med hjemmel i lov 28. mai 1959 nr. 12 om kvalitetskontroll med fisk og fiskevarer o.a. og kgl.res. 8. april 1960 nr. 9602, jfr. forskrift 15. desember 1994 nr. 1187 om internkontrollsystem for å oppfylle næringsmiddellovgivningen § 7 og § 8.</dd><dt class="refid">RefID</dt><dd class="refid">forskrift/1995-11-10-881</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av kvalitetsforskrift for fisk og fiskevarer.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1995-11-10-881" id="dokument"><h1>Forskrift om endring av kvalitetsforskrift for fisk og fiskevarer.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-11-10-881/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 1. juli 1986 nr. 1428, kvalitetsforskrift for fisk og fiskevarer gjøres følgende endring:</article> <article class="defaultP" margin-top="true">§ 1-6 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Den som mottar, tilvirker, pakker eller lagrer fisk og fiskevarer på land eller ombord i fartøy skal ha arbeidslokaler, innredning og utstyr som fyller de krav som er fastsatt i denne forskrift. Virksomheten skal være godkjent av Fiskeridirektøren.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Søknad om godkjenning sendes på fastsatt skjema gjennom kontrollen i vedkommende distrikt. Godkjenningen må foreligge før virksomheten tar til. Vesentlige bygningsmessige arbeider bør ikke igangsettes uten å være forelagt for Kontrollen.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Godkjenningen faller bort dersom virksomheten opphører eller går over til ny eier eller leier.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Meddelt godkjenning kan trekkes tilbake når anlegg, arbeidslokaler, utstyr, hygieniske forhold eller råstoff- eller varebehandling ikke lenger tilfredsstiller de fastsatte krav, og der er gitt en rimelig frist for eieren/leieren til å rette feilene og fristen er oversittet.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Virksomheten skal ha egenkontroll basert på kritisk kontrollpunktanalyse (Hazard Analysis Critical Control Point-HACCP).</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Daglig leder eller bestyrer av virksomheten skal sørge for nødvendige tiltak for å sikre at alle trinn i produksjonen og pakkingen er i samsvar med kravene i denne forskrift. Med dette som formål skal vedkommende person:<ul class="defaultList"><li data-li-identifier="A." data-name="A."><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">A.</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1">fastlegge de kritiske kontrollpunkter basert på kritisk kontrollpunktanalyse i virksomheten på grunnlag av de prosesser som benyttes,</article></article></li><li data-li-identifier="B." data-name="B."><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">B.</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1">fastlegge og anvende metoder til overvåking og kontroll med de kritiske kontrollpunkter,</article></article></li><li data-li-identifier="C." data-name="C."><article class="listArticle" data-absoluteaddress="/kapittel/1/ledd/7/punkt/3/" id="kapittel-1-ledd-7-punkt-3"><span class="data-originalId">C.</span><article class="legalP" data-absoluteaddress="/kapittel/1/ledd/7/punkt/3/ledd/1/" id="kapittel-1-ledd-7-punkt-3-ledd-1">kontrollere rengjørings- og desinfeksjonsmetodene og kontrollere at kravene som er fastsatt i denne forskrift overholdes ved uttak av prøver til analyse i et av Kontrollen godkjent laboratorium,</article></article></li><li data-li-identifier="D." data-name="D."><article class="listArticle" data-absoluteaddress="/kapittel/1/ledd/7/punkt/4/" id="kapittel-1-ledd-7-punkt-4"><span class="data-originalId">D.</span><article class="legalP" data-absoluteaddress="/kapittel/1/ledd/7/punkt/4/ledd/1/" id="kapittel-1-ledd-7-punkt-4-ledd-1">kontrollere hygieniske og bygningsmessige forhold i anlegget,</article></article></li><li data-li-identifier="E." data-name="E."><article class="listArticle" data-absoluteaddress="/kapittel/1/ledd/7/punkt/5/" id="kapittel-1-ledd-7-punkt-5"><span class="data-originalId">E.</span><article class="legalP" data-absoluteaddress="/kapittel/1/ledd/7/punkt/5/ledd/1/" id="kapittel-1-ledd-7-punkt-5-ledd-1">utarbeide en skriftlig registrert opptegnelse av informasjon som kreves i samsvar med A – D ovenfor, og som skal fremlegges på anmodning fra Kontrollen. Resultatene av de ulike kontroller og prøver skal oppbevares i minst 2 år.</article></article></li></ul></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Egenkontrollsystemet skal godkjennes av Fiskeridirektøren og regelmessig revideres av Fiskeridirektoratets Kontrollverk (Kontrollen).</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Egenkontrollsystemet skal inneholde følgende dokumentasjon som skal fremlegges slik at den viser at dokumentasjonskravet er oppfylt:<ul class="defaultList"><li data-li-identifier="A." data-name="A."><article class="listArticle" data-absoluteaddress="/kapittel/1/ledd/9/punkt/1/" id="kapittel-1-ledd-9-punkt-1"><span class="data-originalId">A.</span><article class="legalP" data-absoluteaddress="/kapittel/1/ledd/9/punkt/1/ledd/1/" id="kapittel-1-ledd-9-punkt-1-ledd-1">Virksomhetens organisasjon<ul class="defaultList"><li data-li-identifier="I." data-name="I."><article class="listArticle" data-absoluteaddress="/kapittel/1/ledd/9/punkt/1/ledd/1/punkt/1/" id="kapittel-1-ledd-9-punkt-1-ledd-1-punkt-1"><span class="data-originalId">I.</span><article class="legalP" data-absoluteaddress="/kapittel/1/ledd/9/punkt/1/ledd/1/punkt/1/ledd/1/" id="kapittel-1-ledd-9-punkt-1-ledd-1-punkt-1-ledd-1">Bakgrunnsinformasjon om virksomheten</article></article></li><li data-li-identifier="II." data-name="II."><article class="listArticle" data-absoluteaddress="/kapittel/1/ledd/9/punkt/1/ledd/1/punkt/2/" id="kapittel-1-ledd-9-punkt-1-ledd-1-punkt-2"><span class="data-originalId">II.</span><article class="legalP" data-absoluteaddress="/kapittel/1/ledd/9/punkt/1/ledd/1/punkt/2/ledd/1/" id="kapittel-1-ledd-9-punkt-1-ledd-1-punkt-2-ledd-1">Organisasjonskart</article></article></li><li data-li-identifier="III." data-name="III."><article class="listArticle" data-absoluteaddress="/kapittel/1/ledd/9/punkt/1/ledd/1/punkt/3/" id="kapittel-1-ledd-9-punkt-1-ledd-1-punkt-3"><span class="data-originalId">III.</span><article class="legalP" data-absoluteaddress="/kapittel/1/ledd/9/punkt/1/ledd/1/punkt/3/ledd/1/" id="kapittel-1-ledd-9-punkt-1-ledd-1-punkt-3-ledd-1">Beskrivelse av organisasjonsansvar</article></article></li><li data-li-identifier="IV." data-name="IV."><article class="listArticle" data-absoluteaddress="/kapittel/1/ledd/9/punkt/1/ledd/1/punkt/4/" id="kapittel-1-ledd-9-punkt-1-ledd-1-punkt-4"><span class="data-originalId">IV.</span><article class="legalP" data-absoluteaddress="/kapittel/1/ledd/9/punkt/1/ledd/1/punkt/4/ledd/1/" id="kapittel-1-ledd-9-punkt-1-ledd-1-punkt-4-ledd-1">Plan for egenkontrollopplæring av personell</article></article></li><li data-li-identifier="V." data-name="V."><article class="listArticle" data-absoluteaddress="/kapittel/1/ledd/9/punkt/1/ledd/1/punkt/5/" id="kapittel-1-ledd-9-punkt-1-ledd-1-punkt-5"><span class="data-originalId">V.</span><article class="legalP" data-absoluteaddress="/kapittel/1/ledd/9/punkt/1/ledd/1/punkt/5/ledd/1/" id="kapittel-1-ledd-9-punkt-1-ledd-1-punkt-5-ledd-1">Navn og adresse på laboratorier som benyttes for analyse av prøver</article></article></li><li data-li-identifier="VI." data-name="VI."><article class="listArticle" data-absoluteaddress="/kapittel/1/ledd/9/punkt/1/ledd/1/punkt/6/" id="kapittel-1-ledd-9-punkt-1-ledd-1-punkt-6"><span class="data-originalId">VI.</span><article class="legalP" data-absoluteaddress="/kapittel/1/ledd/9/punkt/1/ledd/1/punkt/6/ledd/1/" id="kapittel-1-ledd-9-punkt-1-ledd-1-punkt-6-ledd-1">Opplysninger om produksjonsvolum, antall sysselsatte, innfrysningskapasitet og fryselagervolum</article></article></li></ul></article></article></li><li data-li-identifier="B." data-name="B."><article class="listArticle" data-absoluteaddress="/kapittel/1/ledd/9/punkt/2/" id="kapittel-1-ledd-9-punkt-2"><span class="data-originalId">B.</span><article class="legalP" data-absoluteaddress="/kapittel/1/ledd/9/punkt/2/ledd/1/" id="kapittel-1-ledd-9-punkt-2-ledd-1">Offentlige bestemmelser<ul class="defaultList"><li data-li-identifier="I." data-name="I."><article class="listArticle" data-absoluteaddress="/kapittel/1/ledd/9/punkt/2/ledd/1/punkt/1/" id="kapittel-1-ledd-9-punkt-2-ledd-1-punkt-1"><span class="data-originalId">I.</span><article class="legalP" data-absoluteaddress="/kapittel/1/ledd/9/punkt/2/ledd/1/punkt/1/ledd/1/" id="kapittel-1-ledd-9-punkt-2-ledd-1-punkt-1-ledd-1">Oversikt over de offentlige bestemmelsene som virksomhetens egenkontroll refererer til</article></article></li></ul></article></article></li><li data-li-identifier="C." data-name="C."><article class="listArticle" data-absoluteaddress="/kapittel/1/ledd/9/punkt/3/" id="kapittel-1-ledd-9-punkt-3"><span class="data-originalId">C.</span><article class="legalP" data-absoluteaddress="/kapittel/1/ledd/9/punkt/3/ledd/1/" id="kapittel-1-ledd-9-punkt-3-ledd-1">Produkter og produksjonsprosesser<ul class="defaultList"><li data-li-identifier="I." data-name="I."><article class="listArticle" data-absoluteaddress="/kapittel/1/ledd/9/punkt/3/ledd/1/punkt/1/" id="kapittel-1-ledd-9-punkt-3-ledd-1-punkt-1"><span class="data-originalId">I.</span><article class="legalP" data-absoluteaddress="/kapittel/1/ledd/9/punkt/3/ledd/1/punkt/1/ledd/1/" id="kapittel-1-ledd-9-punkt-3-ledd-1-punkt-1-ledd-1">Liste over ferdigprodukter med beskrivelse av produkt, emballering og merking</article></article></li><li data-li-identifier="II." data-name="II."><article class="listArticle" data-absoluteaddress="/kapittel/1/ledd/9/punkt/3/ledd/1/punkt/2/" id="kapittel-1-ledd-9-punkt-3-ledd-1-punkt-2"><span class="data-originalId">II.</span><article class="legalP" data-absoluteaddress="/kapittel/1/ledd/9/punkt/3/ledd/1/punkt/2/ledd/1/" id="kapittel-1-ledd-9-punkt-3-ledd-1-punkt-2-ledd-1">For hver separat produktgruppe:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/9/punkt/3/ledd/1/punkt/2/ledd/1/punkt/1/" id="kapittel-1-ledd-9-punkt-3-ledd-1-punkt-2-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/9/punkt/3/ledd/1/punkt/2/ledd/1/punkt/1/ledd/1/" id="kapittel-1-ledd-9-punkt-3-ledd-1-punkt-2-ledd-1-punkt-1-ledd-1">Flytskjema</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/9/punkt/3/ledd/1/punkt/2/ledd/1/punkt/2/" id="kapittel-1-ledd-9-punkt-3-ledd-1-punkt-2-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/9/punkt/3/ledd/1/punkt/2/ledd/1/punkt/2/ledd/1/" id="kapittel-1-ledd-9-punkt-3-ledd-1-punkt-2-ledd-1-punkt-2-ledd-1">Kort operasjonsbeskrivelse</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/ledd/9/punkt/3/ledd/1/punkt/2/ledd/1/punkt/3/" id="kapittel-1-ledd-9-punkt-3-ledd-1-punkt-2-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/ledd/9/punkt/3/ledd/1/punkt/2/ledd/1/punkt/3/ledd/1/" id="kapittel-1-ledd-9-punkt-3-ledd-1-punkt-2-ledd-1-punkt-3-ledd-1">Bestemmelse av kritiske kontrollpunkt (analyseskjema)</article></article></li></ul></article></article></li><li data-li-identifier="III." data-name="III."><article class="listArticle" data-absoluteaddress="/kapittel/1/ledd/9/punkt/3/ledd/1/punkt/3/" id="kapittel-1-ledd-9-punkt-3-ledd-1-punkt-3"><span class="data-originalId">III.</span><article class="legalP" data-absoluteaddress="/kapittel/1/ledd/9/punkt/3/ledd/1/punkt/3/ledd/1/" id="kapittel-1-ledd-9-punkt-3-ledd-1-punkt-3-ledd-1">For hvert kritiske kontrollpunkt et skjema (kritisk kontrollpunktskjema) som angir:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/9/punkt/3/ledd/1/punkt/3/ledd/1/punkt/1/" id="kapittel-1-ledd-9-punkt-3-ledd-1-punkt-3-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/9/punkt/3/ledd/1/punkt/3/ledd/1/punkt/1/ledd/1/" id="kapittel-1-ledd-9-punkt-3-ledd-1-punkt-3-ledd-1-punkt-1-ledd-1">Kontrollpunkt (markeres på flytskjema)</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/9/punkt/3/ledd/1/punkt/3/ledd/1/punkt/2/" id="kapittel-1-ledd-9-punkt-3-ledd-1-punkt-3-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/9/punkt/3/ledd/1/punkt/3/ledd/1/punkt/2/ledd/1/" id="kapittel-1-ledd-9-punkt-3-ledd-1-punkt-3-ledd-1-punkt-2-ledd-1">Risiko som skal kontrolleres</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/ledd/9/punkt/3/ledd/1/punkt/3/ledd/1/punkt/3/" id="kapittel-1-ledd-9-punkt-3-ledd-1-punkt-3-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/ledd/9/punkt/3/ledd/1/punkt/3/ledd/1/punkt/3/ledd/1/" id="kapittel-1-ledd-9-punkt-3-ledd-1-punkt-3-ledd-1-punkt-3-ledd-1">Kritiske grenser</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/ledd/9/punkt/3/ledd/1/punkt/3/ledd/1/punkt/4/" id="kapittel-1-ledd-9-punkt-3-ledd-1-punkt-3-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/1/ledd/9/punkt/3/ledd/1/punkt/3/ledd/1/punkt/4/ledd/1/" id="kapittel-1-ledd-9-punkt-3-ledd-1-punkt-3-ledd-1-punkt-4-ledd-1">Forebyggende tiltak</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/ledd/9/punkt/3/ledd/1/punkt/3/ledd/1/punkt/5/" id="kapittel-1-ledd-9-punkt-3-ledd-1-punkt-3-ledd-1-punkt-5"><span class="data-originalId">e.</span><article class="legalP" data-absoluteaddress="/kapittel/1/ledd/9/punkt/3/ledd/1/punkt/3/ledd/1/punkt/5/ledd/1/" id="kapittel-1-ledd-9-punkt-3-ledd-1-punkt-3-ledd-1-punkt-5-ledd-1">Kontrollmetoder, frekvenser og hvem som er ansvarlig</article></article></li><li data-li-identifier="f." data-name="f."><article class="listArticle" data-absoluteaddress="/kapittel/1/ledd/9/punkt/3/ledd/1/punkt/3/ledd/1/punkt/6/" id="kapittel-1-ledd-9-punkt-3-ledd-1-punkt-3-ledd-1-punkt-6"><span class="data-originalId">f.</span><article class="legalP" data-absoluteaddress="/kapittel/1/ledd/9/punkt/3/ledd/1/punkt/3/ledd/1/punkt/6/ledd/1/" id="kapittel-1-ledd-9-punkt-3-ledd-1-punkt-3-ledd-1-punkt-6-ledd-1">Korrigerende tiltak</article></article></li><li data-li-identifier="g." data-name="g."><article class="listArticle" data-absoluteaddress="/kapittel/1/ledd/9/punkt/3/ledd/1/punkt/3/ledd/1/punkt/7/" id="kapittel-1-ledd-9-punkt-3-ledd-1-punkt-3-ledd-1-punkt-7"><span class="data-originalId">g.</span><article class="legalP" data-absoluteaddress="/kapittel/1/ledd/9/punkt/3/ledd/1/punkt/3/ledd/1/punkt/7/ledd/1/" id="kapittel-1-ledd-9-punkt-3-ledd-1-punkt-3-ledd-1-punkt-7-ledd-1">Navn/nr. på skjema/registreringsformularer</article></article></li></ul></article></article></li><li data-li-identifier="IV." data-name="IV."><article class="listArticle" data-absoluteaddress="/kapittel/1/ledd/9/punkt/3/ledd/1/punkt/4/" id="kapittel-1-ledd-9-punkt-3-ledd-1-punkt-4"><span class="data-originalId">IV.</span><article class="legalP" data-absoluteaddress="/kapittel/1/ledd/9/punkt/3/ledd/1/punkt/4/ledd/1/" id="kapittel-1-ledd-9-punkt-3-ledd-1-punkt-4-ledd-1">Alle instrukser og registreringsskjema som benyttes i kontrollen av kritiske kontrollpunkt</article></article></li></ul></article></article></li><li data-li-identifier="D." data-name="D."><article class="listArticle" data-absoluteaddress="/kapittel/1/ledd/9/punkt/4/" id="kapittel-1-ledd-9-punkt-4"><span class="data-originalId">D.</span><article class="legalP" data-absoluteaddress="/kapittel/1/ledd/9/punkt/4/ledd/1/" id="kapittel-1-ledd-9-punkt-4-ledd-1">Renholdsplan</article></article></li><li data-li-identifier="E." data-name="E."><article class="listArticle" data-absoluteaddress="/kapittel/1/ledd/9/punkt/5/" id="kapittel-1-ledd-9-punkt-5"><span class="data-originalId">E.</span><article class="legalP" data-absoluteaddress="/kapittel/1/ledd/9/punkt/5/ledd/1/" id="kapittel-1-ledd-9-punkt-5-ledd-1">Krav til generelle hygieniske og bygningsmessige forhold i anlegget</article></article></li><li data-li-identifier="F." data-name="F."><article class="listArticle" data-absoluteaddress="/kapittel/1/ledd/9/punkt/6/" id="kapittel-1-ledd-9-punkt-6"><span class="data-originalId">F.</span><article class="legalP" data-absoluteaddress="/kapittel/1/ledd/9/punkt/6/ledd/1/" id="kapittel-1-ledd-9-punkt-6-ledd-1">Prosedyre for tilbakekalling av produkter og prosedyre for håndtering av kundereklamasjoner</article></article></li><li data-li-identifier="G." data-name="G."><article class="listArticle" data-absoluteaddress="/kapittel/1/ledd/9/punkt/7/" id="kapittel-1-ledd-9-punkt-7"><span class="data-originalId">G.</span><article class="legalP" data-absoluteaddress="/kapittel/1/ledd/9/punkt/7/ledd/1/" id="kapittel-1-ledd-9-punkt-7-ledd-1">Beskrivelse av hvordan egenkontrollens dokumenter og kontrollskjema håndteres og arkiveres</article></article></li><li data-li-identifier="H." data-name="H."><article class="listArticle" data-absoluteaddress="/kapittel/1/ledd/9/punkt/8/" id="kapittel-1-ledd-9-punkt-8"><span class="data-originalId">H.</span><article class="legalP" data-absoluteaddress="/kapittel/1/ledd/9/punkt/8/ledd/1/" id="kapittel-1-ledd-9-punkt-8-ledd-1">Beskrivelse av rutiner for virksomhetens interne revisjon og oppdatering av egenkontrollsystemet</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-11-10-881/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen trer i kraft straks.</article></section></main></body></html>