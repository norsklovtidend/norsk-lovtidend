<!DOCTYPE html><html lang="no"><head><title>Lov om endringer i lov av 18. august 1911 nr. 8 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:40</dd><dt class="legacyID">Datokode</dt><dd class="legacyID">LOV-1995-12-08-73</dd><dt class="dokid">DokumentID</dt><dd class="dokid">LTI/lov/1995-12-08-73</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 24</dd><dt class="dateInForce">I kraft fra</dt><dd class="dateInForce">Inntektsåret 1995</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1995-12-22</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov av 18. august 1911 nr. 8 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.7 (1995–1996), Innst.O.nr.13 (1995–1996), Besl.O.nr.14 (1995–1996). Odels- og lagtingsvedtak hhv. 24. og 30. november 1995. Fremmet av Finans- og tolldepartementet.</dd><dt class="refid">RefID</dt><dd class="refid">lov/1995-12-08-73</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 18. august 1911 nr. 8 om skatt av formue og inntekt (skatteloven).<ul class="tocSubUl"><li>I.<ul class="tocSubUl"><li>§ 61. Begrensning av beregnet personinntekt.</li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1995-12-08-73" id="dokument"><h1>Lov om endringer i lov av 18. august 1911 nr. 8 om skatt av formue og inntekt (skatteloven).</h1><article class="legalP" data-absoluteaddress="/ledd/1/" id="ledd-1">I lov av 18. august 1911 nr. 8 om skatt av formue og inntekt (skatteloven) gjøres følgende endringer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1995-12-08-73/KAPITTEL_1" data-partID="k1"><h2 data-text-align="center">I.</h2><article class="defaultP">§ 55 annet ledd oppheves. Nåværende tredje ledd blir nytt annet ledd.</article> <article class="defaultP" margin-top="true">§ 55 nytt tredje ledd skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Når skattyteren får beregnet personinntekt som nevnt i første ledd nr. 3, 4 eller 5, skal personinntekten begrenses etter bestemmelsene i § 61.</article> <article class="defaultP" margin-top="true">§ 55 femte ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Departementet kan gi nærmere regler om utfylling og gjennomføring av bestemmelsene om personinntekt i §§ 55-61.</article> <article class="defaultP" margin-top="true">§ 61 skal lyde:</article><article class="futureLegalArticle" data-name="§61" data-partID="§61" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 61</span>. <span class="legalArticleTitle">Begrensning av beregnet personinntekt.</span></span><article class="numberedLegalP" data-numerator="1" data-absoluteaddress="/kapittel/1/foreslåttparagraf/1/nummer/1/" id="kapittel-1-foreslåttparagraf-1-nummer-1">1. Beregnet personinntekt fra foretak etter §§ 56-58 begrenses for hver skattyter etter reglene i denne paragraf. I beregningsgrunnlaget for begrensningen inngår skattyterens samlede personinntekt fra foretak der det fastsettes personinntekt etter bestemmelsene i § 60. Dersom skattyteren fra slike foretak har personinntekt som nevnt i § 55 første ledd nr. 1 eller godtgjørelse for arbeidsinnsats i deltakerlignet selskap, jf § 55 første ledd nr. 4, skal slik personinntekt ikke begrenses.</article><article class="numberedLegalP" data-numerator="2" data-absoluteaddress="/kapittel/1/foreslåttparagraf/1/nummer/2/" id="kapittel-1-foreslåttparagraf-1-nummer-2">2. Personinntekt som nevnt i nr. 1 begrenses til 23 ganger folketrygdens grunnbeløp (G). Dersom skattyterens personinntekt uten begrensning som nevnt i foregående punktum overskrider 75 ganger folketrygdens grunnbeløp (G), gjelder begrensningen likevel ikke den overskytende del inntil 127 ganger folketrygdens grunnbeløp (G).</article><article class="numberedLegalP" data-numerator="3" data-absoluteaddress="/kapittel/1/foreslåttparagraf/1/nummer/3/" id="kapittel-1-foreslåttparagraf-1-nummer-3">3. Bestemmelsen i nr. 2 gjelder ikke personinntekt fra foretak hvor den eller de aktives arbeidsinnsats på grunn av bransje, særlige kvalifikasjoner eller andre forhold muliggjør en særlig stor foretaksinntekt. For disse skattyterne skal personinntekt som nevnt i nr. 1 begrenses til 75 ganger folketrygdens grunnbeløp (G). Departementet kan i forskrift bestemme at nærmere angitte typer foretak skal omfattes av dette ledd.</article><article class="numberedLegalP" data-numerator="4" data-absoluteaddress="/kapittel/1/foreslåttparagraf/1/nummer/4/" id="kapittel-1-foreslåttparagraf-1-nummer-4">4. Dersom skattyter både har personinntekt som omfattes av nr. 2 og personinntekt som omfattes av nr. 3, og summen av disse personinntektene etter begrensning overstiger 75 ganger folketrygdens grunnbeløp (G), regnes det overskytende beløp ikke som personinntekt. I forhold til refusjonskrav etter § 31 femte ledd anses denne ytterligere begrensning å gjelde forholdsmessig for inntekten fra det enkelte foretak.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1995-12-08-73/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I trer i kraft straks med virkning fra og med inntektsåret 1995.</article></section></main></body></html>