<!DOCTYPE html><html lang="no"><head><title>Lov om endringer i lov av 23. mai 1980 nr. 11 om stiftelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:18</dd><dt class="legacyID">Datokode</dt><dd class="legacyID">LOV-1995-04-07-14</dd><dt class="dokid">DokumentID</dt><dd class="dokid">LTI/lov/1995-04-07-14</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 6</dd><dt class="dateInForce">I kraft fra</dt><dd class="dateInForce">1995-04-07, Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1980-05-23-11</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1995-04-28</dd><dt class="titleShort">Korttittel</dt><dd class="titleShort">Endringslov til stiftelsesloven</dd><dt class="title">Tittel</dt><dd class="title">Lov om endringer i lov av 23. mai 1980 nr. 11 om stiftelser.</dd><dt class="miscInformation">Annet om dokumentet</dt><dd class="miscInformation">Ot.prp.nr.9 (1994–1995), Innst.O.nr.29 (1994–1995), Besl.O.nr.36 (1994–1995). Odels- og lagtingsvedtak hhv. 14. og 23. februar 1995. Fremmet av Finans- og tolldepartementet.</dd><dt class="refid">RefID</dt><dd class="refid">lov/1995-04-07-14</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 23. mai 1980 nr. 11 om stiftelser.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1995-04-07-14" id="dokument"><h1>Lov om endringer i lov av 23. mai 1980 nr. 11 om stiftelser.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1995-04-07-14/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 23. mai 1980 nr. 11 om stiftelser gjøres følgende endringer:</article> <article class="defaultP" margin-top="true">§ 10 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Enhver stiftelse har regnskapsplikt etter lov om regnskapsplikt m.v. (regnskapsloven) av 13. mai 1977 nr 35.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Årsoppgjør og revisjonsberetning skal sendes fylkesmannen innen 1 måned etter fristen i regnskapsloven § 16 siste ledd. Innsendingsplikten gjelder likevel ikke for stiftelser som etter § 18 ikke skal registerføres av fylkesmannen. Dersom årsoppgjøret ikke gir tilstrekkelig opplysninger skal styret avgi årsberetning om virksomheten.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Departementet kan i forskrift gi særlige regler om årsoppgjøret og innsendingsplikten i private, ikke næringsdrivende stiftelser der forvaltningskapitalen ikke overstiger kr. 500.000.</article> <article class="defaultP" margin-top="true">§ 11 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Enhver stiftelse har revisjonsplikt etter lov av 14. mars 1964 nr. 2 om revisjon og revisorer (revisorloven).</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Revisjonsplikten etter første punktum gjelder likevel ikke for stiftelser som etter § 18 ikke skal registerføres av fylkesmannen. Departementet kan gi særlige regler om revisjonsplikten i private, ikke næringsdrivende stiftelser der forvaltningskapitalen ikke overstiger kr. 500.000.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Revisor skal ved datert påskrift bekrefte at stiftelsens årsoppgjør er i samsvar med lov, forskrifter og stiftelsens formål. Videre skal revisor bekrefte at det er samsvar mellom opplysningene i styrets årsberetning etter § 28 og årsoppgjøret.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Dersom styremedlemmer eller ansatte i stiftelsen, eller nærstående av disse, eller stiftelsens stifter eller nærstående til denne, har mottatt lån eller annen ytelse fra stiftelsen, skal revisor attestere at ytelsen er i samsvar med lov, forskrifter og stiftelsens formål.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">I revisjonsberetningen skal revisor gjøre rede for utføringen av revisjonen. Det skal gå frem om de plikter som følger av lov eller forskrift er gjennomført, og om stiftelsens bokføring er tilfredsstillende.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Revisor skal oppbevare den revisjonsprotokoll som er nevnt i revisorloven § 8 fjerde ledd. Kopi av revisors merknader i revisjonsprotokollen sendes fortløpende til fylkesmannen.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Revisor velges av den eller de personer eller organer som etter vedtektene velger eller oppnevner styrets medlemmer.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Fylkesmannen kan be revisor gjøre nærmere rede for bestemt angitte forhold i stiftelsen. Reglene om revisors taushetsplikt gjelder ikke i forhold til fylkesmannen.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Dersom revisor ikke gjennomfører sine plikter etter denne lov, kan den eller de personer eller organer som etter vedtektene velger eller oppnevner styrets medlemmer frata revisor oppdraget og skal i så fall velge en ny revisor. I slike tilfeller kan fylkesmannen frata revisor oppdraget og oppnevne ny revisor dersom vedkommende organ unnlater å gjøre det. Tilsvarende gjelder dersom vedkommende organ unnlater å oppnevne revisor, eller den som er valgt ikke fyller vilkårene for å være revisor. Fylkesmannens oppnevning gjelder for tiden inntil annen revisor er valgt på foreskrevet måte.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Dersom en eller flere kommuner eller en fylkeskommune har betydelig styringsfunksjon i forhold til en stiftelse, ved rett til å velge eller oppnevne styret eller et flertall i styret eller på annen måte, kan kommune- eller fylkesrevisjonen velges som stiftelsens revisor. Det samme gjelder hvor stiftelsens virksomhet i vesentlig grad er basert på tilskudd eller bevilgning fra kommune eller fylkeskommune som nevnt. Forøvrig gjelder reglene i denne paragraf.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Dersom staten eller et statsorgan er gitt betydelig styringsfunksjon i en stiftelse, kan Riksrevisjonen velges til revisor. Det samme gjelder hvor stiftelsens virksomhet i vesentlig grad er basert på statlig tilskudd eller bevilgning.</article> <article class="defaultP" margin-top="true">§ 13 nytt fjerde skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Fylkesmannen kan på vegne av stiftelsen begjære offentlig påtale av straffbare handlinger begått av personer nevnt i første og annet ledd.</article> <article class="defaultP" margin-top="true">§ 17A (ny) skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Som vedlegg til årsoppgjøret skal det gis en spesifisert oppgave over:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/17/punkt/1/" id="kapittel-1-ledd-17-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/17/punkt/1/ledd/1/" id="kapittel-1-ledd-17-punkt-1-ledd-1">stiftelsens faste eiendommer, pantobligasjoner og andre verdipapirer, bankinnskudd og andre formuesgjenstander som sikrer stiftelsens kapital eller er av vesentlig betydning for virksomhet stiftelsen driver,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/17/punkt/2/" id="kapittel-1-ledd-17-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/17/punkt/2/ledd/1/" id="kapittel-1-ledd-17-punkt-2-ledd-1">utbetalte legatporsjoner og ytelser fra stiftelsen i henhold til dens formål og</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/17/punkt/3/" id="kapittel-1-ledd-17-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/17/punkt/3/ledd/1/" id="kapittel-1-ledd-17-punkt-3-ledd-1">lønn og andre ytelser til styremedlemmer og forretningsfører.</article></article></li></ul></article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Oppgaven skal attesteres av stiftelsens revisor. Vedkommende bank kan bekrefte verdipapirer, bankinnskudd og andre eiendeler under bankforvaltning.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Dersom stiftelsens midler er lånt ut med pant i fast eiendom eller dersom stiftelsen eier fast eiendom, skal revisor attestere at eiendommen er tilstrekkelig forsikret.</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Er det i regnskapsåret gitt ytelser til personer eller institusjoner som ikke er navngitt i stiftelsens vedtekter, skal revisor attestere at utdelingen er godkjent av styret.</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Er det i regnskapsåret ytet nye lån av stiftelsens midler, skal revisor attestere at lånebeløpet er utbetalt provisjonsfritt.</article> <article class="defaultP" margin-top="true">§ 20 oppheves.</article> <article class="defaultP" margin-top="true">§ 21 oppheves.</article> <article class="defaultP" margin-top="true">§ 28 skal lyde:</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">For styre og forretningsfører gjelder reglene i aksjeloven §§ 8-1 til 8-16 så langt de passer. Et stiftelsesorgan kan likevel velge sine egne medlemmer dersom § 27 ikke er til hinder for dette.</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Reglene i aksjeloven §§ 10-1 til 10-12 gjelder så langt de passer. Ved anvendelse av reglene der trer den eller de personer eller organer som etter vedtektene velger eller oppnevner styrets medlemmer i generalforsamlingens sted.</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Stiftelsen skal utarbeide årsberetning etter reglene i regnskapsloven § 21A. Årsoppgjøret skal godkjennes av den eller de personer eller organer som er nevnt i annet ledd. Disse personer eller organer har også myndighet til å iverksette gransking og pålegge opplysningsplikt etter reglene i § 22.</article> <article class="defaultP" margin-top="true">§ 28A (ny) skal lyde:</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">For stiftelser som nevnt i § 24 første ledd nr. 3 gjelder særskilt:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/25/punkt/1/" id="kapittel-1-ledd-25-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/25/punkt/1/ledd/1/" id="kapittel-1-ledd-25-punkt-1-ledd-1">Utdeling på aksjer og andeler i selskaper stiftelsen har bestemmende innflytelse over, og renter til og fra slike selskap, skal inntas i en særskilt oppgave, dersom slike utdelinger ikke er vist ved spesifikasjoner i resultatregnskapet. Aksjer og andeler i slike selskaper skal på samme måte inntas i særskilt oppgave dersom aksjene mv. ikke er vist ved spesifikasjoner i balansen.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/25/punkt/2/" id="kapittel-1-ledd-25-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/25/punkt/2/ledd/1/" id="kapittel-1-ledd-25-punkt-2-ledd-1">Revisor skal gjennomføre undersøkelser i selskaper stiftelsen har dominerende innflytelse over i samme utstrekning som det er nødvendig ved konsernoppgjør etter regnskapsloven § 21B. Revisor har samme rett til å foreta slike undersøkelser i stiftelsen selv.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/25/punkt/3/" id="kapittel-1-ledd-25-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/25/punkt/3/ledd/1/" id="kapittel-1-ledd-25-punkt-3-ledd-1">I tillegg til stiftelsens årsoppgjør skal det utarbeides et konsernoppgjør for stiftelsen og selskaper og andre formuesmasser som stiftelsen har bestemmende innflytelse over. I konsernoppgjøret skal stiftelsen og de nevnte selskaper mv. sees som én økonomisk enhet i samsvar med regnskapsloven § 21A. Konsernoppgjør etter første punktum utarbeides etter reglene for konsernoppgjør i regnskapsloven § 21B, hvor stiftelsen regnes som morselskap i forhold til selskapsloven § 1-2. Konsernoppgjøret revideres av stiftelsens revisor som avgir særskilt revisjonsberetning for konsernoppgjøret.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1995-04-07-14/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen i § 10 tredje ledd og i § 11 annet ledd trer i kraft straks. Forøvrig trer endringene under I i kraft fra den tid Kongen bestemmer.</article></section></main></body></html>