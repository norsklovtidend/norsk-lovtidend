<!DOCTYPE html><html lang="no"><head><title>Forskrift om endring av forskrift om ordningen av påtalemyndigheten (Påtaleinstruksen)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:37</dd><dt class="legacyID">Datokode</dt><dd class="legacyID">FOR-1995-07-13-645</dd><dt class="dokid">DokumentID</dt><dd class="dokid">LTI/forskrift/1995-07-13-645</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 14</dd><dt class="dateInForce">I kraft fra</dt><dd class="dateInForce">Kongen bestemmer, 1995-08-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-06-28-1679</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§62</li><li>lov/1981-05-22-25/§67</li><li>lov/1981-05-22-25/§264a</li><li>lov/1981-05-22-25/§242</li></ul></dd><dt class="dateOfPublication">Kunngjort</dt><dd class="dateOfPublication">1995-07-26</dd><dt class="title">Tittel</dt><dd class="title">Forskrift om endring av forskrift om ordningen av påtalemyndigheten (Påtaleinstruksen)</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 13. juli 1995 med hjemmel i lov av 22. mai 1981 nr. 25 om rettergangsmåten i straffesaker § 62, § 67 annet ledd og § 264a annet ledd annet punktum, jfr. § 242 siste ledd. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1995-07-13-645</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om ordningen av påtalemyndigheten (Påtaleinstruksen)<ul class="tocSubUl"><li>I<ul class="tocSubUl"><li>§ 5-6. Melding om rettighetstap etter straffeloven §§ 29, 30 og 31 og ekteskapsloven § 89.</li><li>§ 8-9. Særregler om avhør av vitne under 16 år og vitne med psykisk utviklingshemming eller tilsvarende funksjonssvikt</li><li>§ 9-7. Underretning om besøksforbud etter straffeprosessloven § 222a</li><li>§ 9-8. Telefonkontroll i narkotikasaker</li><li>Kap. 17. Innstilling (henleggelse) og gjenopptakelse av straffeforfølgning mm.<ul class="tocSubUl"><li>§ 17-6. Underretning om at borgerlig rettskrav nektes fremmet</li><li>§ 25-8. Underretning til fornærmede om tiltalebeslutningen og om fornærmedes rett til dokumentinnsyn</li><li>§ 25-9. Hvordan dokumentene skal gjøres tilgjengelige for fornærmede</li></ul></li></ul></li><li>II. Ikrafttredelse – overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/1995-07-13-645" id="dokument"><h1>Forskrift om endring av forskrift om ordningen av påtalemyndigheten (Påtaleinstruksen)</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-07-13-645/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 28. juni 1985 nr. 1679 om regler om ordningen av påtalemyndigheten (Påtaleinstruksen) gjøres følgende endringer:<p class="leddfortsettelse">§ 4-1 første og annet ledd skal lyde:</p></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Fornærmede kan kreve utskrift av rettsbøker og andre dokumenter i en avsluttet straffesak. Slikt krav kan også fremsettes av enhver annen som det har rettslig interesse for.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Bestemmelsen i første ledd gjelder ikke personaliarapporten og andre dokumenter som etter § 2-2 første ledd annet og tredje punktum skal arkiveres særskilt. Bestemmelsen gjelder heller ikke for dokumenter som inneholder taushetsbelagte personopplysninger fra annet offentlig organ som organet ikke har innhentet for bruk i straffesaken. Fornærmede og andre kan ikke uten rettslig interesse kreve utskrift av andre dokumenter med personopplysninger som ikke går frem av dom i saken.</article> <article class="defaultP" margin-top="true">§ 5-6 skal lyde:</article><article class="futureLegalArticle" data-name="§5-6" data-partID="§5-6" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-6</span>. <span class="legalArticleTitle">Melding om rettighetstap etter straffeloven §§ 29, 30 og 31 og ekteskapsloven § 89.</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Når det foreligger endelig dom på tap av rettighet som nevnt i straffeloven §§ 29, 30 eller 31, skal det straks gis melding til den myndighet som rettighetstapet vedrører (foresatt i offentlig tjeneste, vedkommende offentlige bevillingsmyndighet, militær utskrivningsmyndighet, sjøfartsinspektør, formannskap, foretaksregisteret m.v.) om domfeltes navn og for øvrig nødvendig personalia, samt om rettighetstapet, dets varighet og fra hvilket tidspunkt det inntrådte (straffeloven § 32). Når retten til ektefellepensjon er bortfalt etter ekteskapsloven § 89, skal det straks gis melding til pensjonsordningen.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Meldingene gis av politiet.</article></article> <article class="defaultP" margin-top="true">§ 7-3 første ledd annet punktum skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Kreves det for påtale begjæring fra fornærmede, og det er grunn til å anta at han ikke er kjent med lovovertredelsen, skal påtalemyndigheten bringe de foreliggende opplysninger til hans kunnskap og spørre om han begjærer påtale.</article> <article class="defaultP" margin-top="true">§ 8-8 første ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">I saker om overtredelse av straffeloven §§ 192 til 199, 207, 209 eller 212 annet ledd annet og tredje punktum, skal fornærmede før forklaring gis, gjøres kjent med sin rett til å få bistand av advokat på det offentliges bekostning, jf. straffeprosessloven kap. 9a. I andre saker hvor det er grunn til å tro at fornærmede som følge av handlingen får betydelig skade på legeme eller helbred, skal fornærmede gjøres kjent med at retten på begjæring kan oppnevne bistandsadvokat etter vilkårene i straffeprosessloven § 107a. Fornærmede skal også gjøres kjent med sin rett til å vente med å forklare seg til advokaten er til stede.</article> <article class="defaultP" margin-top="true">Overskriften til § 8-9 skal lyde:</article><article class="futureLegalArticle" data-name="§8-9" data-partID="§8-9" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-9</span>. <span class="legalArticleTitle">Særregler om avhør av vitne under 16 år og vitne med psykisk utviklingshemming eller tilsvarende funksjonssvikt</span></span></article> <article class="defaultP" margin-top="true">§ 8-9 annet ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">I en sedelighetssak bør avhør av vitne under 14 år fortrinnsvis begjæres foretatt av dommeren utenfor rettsmøte etter reglene i straffeprosessloven § 239. Samme fremgangsmåte kan brukes ved avhør av vitne med psykisk utviklingshemming eller tilsvarende funksjonssvikt. Fremgangsmåten bør også overveies i saker om andre straffbare forhold når hensynet til vitnet tilsier det. Gjentatt avhør skal i slike tilfeller så vidt mulig unngås.</article> <article class="defaultP" margin-top="true">§ 8-10 annet ledd første punktum skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Er det oppnevnt advokat for fornærmede i medhold av straffeprosessloven § 107a, skal advokaten varsles om tidspunktet for avhør av fornærmede, og om advokatens rett til å overvære avhøret i henhold til forskrift om dommeravhør.</article> <article class="defaultP" margin-top="true">§ 8-12 annet ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">I den grad det anses nødvendig, skal rapporten dessuten inneholde: Foreldrenes navn, mistenktes statsborgerskap, stilling og arbeidssted, formue og inntekt, samlivsforhold og navn på ektefelle og samboende, forsørgelsesbyrde, skolegang og faglig utdannelse, offentlige bevilgninger og sertifikater, vernepliktsforhold, pensjonsrettigheter, tidligere påtaleunnlatelser, overføring til helse- og sosialstyret (barnevernet), straffedommer og forelegg, tidspunkt for eventuell løslatelse fra soning og ikke avgjorte saker.</article> <article class="defaultP" margin-top="true">Ny § 9-7 skal lyde:</article><article class="futureLegalArticle" data-name="§9-7" data-partID="§9-7" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9-7</span>. <span class="legalArticleTitle">Underretning om besøksforbud etter straffeprosessloven § 222a</span></span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">Dersom det er grunn til å tro at det foreligger slike særlige forhold som nevnt i straffeprosessloven § 222a, skal det gis underretning om adgangen til å begjære besøksforbud mv til den et slikt forbud skal beskytte.</article><article class="legalP" data-absoluteaddress="/kapittel/1/foreslåttparagraf/3/ledd/2/" id="kapittel-1-foreslåttparagraf-3-ledd-2">Vedkommende skal så snart som mulig underrettes om ilagt besøksforbud, og om hvor lang tid forbudet gjelder for. Den forbudet skal beskytte og den forbudet retter seg mot skal gjøres kjent med sin rett til å bringe spørsmålet om besøksforbud inn for retten. Den forbudet retter seg mot, skal også gjøres kjent med at overtredelse er straffbart.</article></article> <article class="defaultP" margin-top="true">Ny § 9-8 skal lyde:</article><article class="futureLegalArticle" data-name="§9-8" data-partID="§9-8" data-absoluteaddress="/kapittel/1/foreslåttparagraf/4/" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 9-8</span>. <span class="legalArticleTitle">Telefonkontroll i narkotikasaker</span></span><article class="legalP" data-absoluteaddress="/kapittel/1/foreslåttparagraf/4/ledd/1/" id="kapittel-1-foreslåttparagraf-4-ledd-1">Ved telefonkontroll i narkotikasaker gjelder forskrift fastsatt ved kgl.res. 31. mars 1995 nr. 281 om telefonkontroll i narkotikasaker.</article><article class="legalP" data-absoluteaddress="/kapittel/1/foreslåttparagraf/4/ledd/2/" id="kapittel-1-foreslåttparagraf-4-ledd-2">Mistenkte skal ved forespørsel gjøres kjent med vilkårene for opplysning om telefonkontroll etter straffeprosessloven § 216j. Det skal også gis opplysning om hvordan mistenkte skal sette frem begjæring om slik underretning.</article></article> <article class="defaultP" margin-top="true">§ 15-2 annet ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Ved begjæring om avhør av vitne under 14 år eller et vitne med psykisk utviklingshemming eller tilsvarende funksjonssvikt, skal det opplyses om man mener at avhøret bør skje etter reglene i straffeprosessloven § 239.</article> <article class="defaultP" margin-top="true">§ 16-4 annet ledd første punktum skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">I saker hvor det i medhold av straffeprosessloven § 107a er oppnevnt advokat for fornærmede, skal kopi av fornærmedes forklaring sendes fornærmedes advokat.</article> <article class="defaultP" margin-top="true">Overskriften til kap. 17 skal lyde:</article><section class="section" data-name="kap17" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1995-07-13-645/KAPITTEL_1-1" data-partID="k1-1"><h3>Kap. 17. Innstilling (henleggelse) og gjenopptakelse av straffeforfølgning mm.</h3><article class="defaultP">§ 17-2 første ledd tredje punktum skal lyde:</article><article class="legalP" data-absoluteaddress="/kapittel/1/kapittel/1/ledd/1/" id="kapittel-1-kapittel-1-ledd-1">I saker hvor det i medhold av straffeprosessloven § 107a er oppnevnt advokat for fornærmede, skal også fornærmedes advokat straks underrettes om innstillingen av straffeforfølgingen.</article> <article class="defaultP" margin-top="true">Ny § 17-6 skal lyde:</article><article class="futureLegalArticle" data-name="§17-6" data-partID="§17-6" data-absoluteaddress="/kapittel/1/kapittel/1/foreslåttparagraf/1/" id="kapittel-1-kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 17-6</span>. <span class="legalArticleTitle">Underretning om at borgerlig rettskrav nektes fremmet</span></span><article class="legalP" data-absoluteaddress="/kapittel/1/kapittel/1/foreslåttparagraf/1/ledd/1/" id="kapittel-1-kapittel-1-foreslåttparagraf-1-ledd-1">Den umiddelbart skadelidende ved en straffbar handling skal straks underrettes om en beslutning om at et borgerlig rettskrav han eller hun har i straffesaken nektes fremmet.</article></article> <article class="defaultP" margin-top="true">§ 18-5 første ledd tredje punktum skal lyde:</article><article class="legalP" data-absoluteaddress="/kapittel/1/kapittel/1/ledd/2/" id="kapittel-1-kapittel-1-ledd-2">I saker hvor det i medhold av straffeprosessloven § 107a er oppnevnt advokat for fornærmede, skal også fornærmedes advokat straks underrettes om påtaleunnlatelsen.</article> <article class="defaultP" margin-top="true">§ 22-2 annet ledd første punktum skal lyde:</article><article class="legalP" data-absoluteaddress="/kapittel/1/kapittel/1/ledd/3/" id="kapittel-1-kapittel-1-ledd-3">Politiet avgjør om det skal tas ut tiltalebeslutning i forbrytelsessaker etter straffelovens §§ 147, 162 første ledd, 182, 183, 228 første ledd, 257, 258, 260, 270, 291 og 317 første og femte ledd, og mot militær straffelov § 34, legemiddelloven § 31 annet ledd og ligningsloven § 12-1.</article> <article class="defaultP" margin-top="true">§ 22-2 tredje ledd skal lyde:</article><article class="legalP" data-absoluteaddress="/kapittel/1/kapittel/1/ledd/4/" id="kapittel-1-kapittel-1-ledd-4">I tilfeller som nevnt i første ledd første punktum og annet ledd, skal spørsmålet om tiltale likevel forelegges statsadvokaten til avgjørelse etter reglene i femte ledd, når saken har særlig stor allmenn interesse eller når det er bestemt av overordnet myndighet.</article> <article class="defaultP" margin-top="true">§ 25-7 første ledd første punktum skal lyde:</article><article class="legalP" data-absoluteaddress="/kapittel/1/kapittel/1/ledd/5/" id="kapittel-1-kapittel-1-ledd-5">I saker hvor det i medhold av straffeprosessloven § 107a er oppnevnt advokat for fornærmede, skal kopi av tiltalebeslutningen, av bevisoppgaven og så vidt mulig av sakens dokumenter sendes til fornærmedes advokat når tiltalebeslutningen sendes til forkynning for tiltalte.</article> <article class="defaultP" margin-top="true">Ny § 25-8 skal lyde:</article><article class="futureLegalArticle" data-name="§25-8" data-partID="§25-8" data-absoluteaddress="/kapittel/1/kapittel/1/foreslåttparagraf/2/" id="kapittel-1-kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 25-8</span>. <span class="legalArticleTitle">Underretning til fornærmede om tiltalebeslutningen og om fornærmedes rett til dokumentinnsyn</span></span><article class="legalP" data-absoluteaddress="/kapittel/1/kapittel/1/foreslåttparagraf/2/ledd/1/" id="kapittel-1-kapittel-1-foreslåttparagraf-2-ledd-1">Fornærmede skal underrettes om at det er tatt ut tiltale i saken, og om at fornærmede kan kreve å gjøre seg kjent med tiltalebeslutningen.</article><article class="legalP" data-absoluteaddress="/kapittel/1/kapittel/1/foreslåttparagraf/2/ledd/2/" id="kapittel-1-kapittel-1-foreslåttparagraf-2-ledd-2">Fornærmede skal gis underretning om adgangen til dokumentinnsyn etter § 264a annet ledd.</article></article> <article class="defaultP" margin-top="true">Ny § 25-9 skal lyde:</article><article class="futureLegalArticle" data-name="§25-9" data-partID="§25-9" data-absoluteaddress="/kapittel/1/kapittel/1/foreslåttparagraf/3/" id="kapittel-1-kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 25-9</span>. <span class="legalArticleTitle">Hvordan dokumentene skal gjøres tilgjengelige for fornærmede</span></span><article class="legalP" data-absoluteaddress="/kapittel/1/kapittel/1/foreslåttparagraf/3/ledd/1/" id="kapittel-1-kapittel-1-foreslåttparagraf-3-ledd-1">Dokumenter i saken som fornærmede har rett til å gjøre seg kjent med etter straffeprosessloven § 264a, leses opp for ham eller han gis anledning til selv å lese dem i politiets eller forsvarerens nærvær. Fornærmede kan få kopi av sakens dokumenter i den grad det er nødvendig for at han skal kunne ivareta sine interesser i saken og det forøvrig anses ubetenkelig.</article></article> <article class="defaultP" margin-top="true">§ 31-1 fjerde ledd nytt femte punktum skal lyde:</article><article class="legalP" data-absoluteaddress="/kapittel/1/kapittel/1/ledd/6/" id="kapittel-1-kapittel-1-ledd-6">Politiet skal opplyse om soningstidspunktet er fastsatt eller ikke, og om soningsdatoen hvis denne er fastsatt.</article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-07-13-645/KAPITTEL_2" data-partID="k2"><h2 data-text-align="center">II. Ikrafttredelse – overgangsregler</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Ikrafttredelsen av overskriften til § 8-9 og endringene i § 8-9 annet ledd og § 15-2 annet ledd trer i kraft når Kongen bestemmer. De øvrige endringene trer i kraft 15. august 1995.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Endringene i § 22-2 annet ledd første punktum gjelder for saker hvor tiltale tas ut etter 15. august 1995.</article></section></main></body></html>