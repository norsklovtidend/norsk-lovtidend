<!DOCTYPE html><html lang="no"><head><title>Forskrift om endring i hygieneforskrift for produksjon og frambud m.v. av næringsmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1995-04-06-358</dd><dt class="dokid">DokumentID</dt><dd class="dokid">LTI/forskrift/1995-04-06-358</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 7</dd><dt class="dateInForce">I kraft fra</dt><dd class="dateInForce">1995-04-06</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-07-08-1253</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§1</li></ul></dd><dt class="dateOfPublication">Kunngjort</dt><dd class="dateOfPublication">1995-05-11</dd><dt class="title">Tittel</dt><dd class="title">Forskrift om endring i hygieneforskrift for produksjon og frambud m.v. av næringsmidler.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 6. april 1995 med hjemmel i lov 19. mai 1933 nr. 3 om tilsyn med næringsmidler m.v. § 1, jfr. EØS-avtalens vedlegg II del XII nr. 54 c (Kdir 92/1/EØF).</dd><dt class="refid">RefID</dt><dd class="refid">forskrift/1995-04-06-358</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i hygieneforskrift for produksjon og frambud m.v. av næringsmidler.<ul class="tocSubUl"><li>I<ul class="tocSubUl"><li>§ 21. Utstyr for måling av temperatur.</li><li>§ 48. Temperaturkrav ved transport av dypfryste næringsmidler.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1995-04-06-358" id="dokument"><h1>Forskrift om endring i hygieneforskrift for produksjon og frambud m.v. av næringsmidler.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-04-06-358/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I hygieneforskrift av 8. juli 1983 nr. 1253 for produksjon og frambud m.v. av næringsmidler gjøres følgende endringer:</article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" data-partID="§21" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Utstyr for måling av temperatur.</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Utstyr for kjølelagring, dypfrysing og lagring m.v. av dypfryste næringsmidler hvor det i §§ 42 – 48 stilles krav til temperaturen, skal ha måleutstyr som viser representativ temperatur og skal være plassert slik at avlesningen er enkel og lett synlig.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Utstyr som er spesielt beregnet for varmholding og avkjøling skal, når dette er praktisk og teknisk mulig, også ha slikt måleutstyr.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Transportmidler og lokaler hvor dypfryste næringsmidler oppbevares skal ha egnede instrumenter med tilstrekkelig målesikkerhet for automatisk registrering av temperaturen som hyppig og med jevne mellomrom måler lufttemperaturen som omgir næringsmidlene. Resultatene av temperaturmålinger foretatt på denne måten, skal dateres og oppbevares i minst ett år eller lenger avhengig av næringsmidlenes art. Kravene i dette ledd gjelder ikke for jernbanetransport.</article><article class="legalP" data-absoluteaddress="/kapittel/1/foreslåttparagraf/1/ledd/4/" id="kapittel-1-foreslåttparagraf-1-ledd-4">Lufttemperaturen under lagring av dypfryste næringsmidler i salgsdisker og ved lokal distribusjon skal måles med minst ett termometer. I åpne salgsdisker skal dette vise temperaturen ved luftretursiden i nivå med den markerte grense som viser diskenes maksimale fyllingsnivå.</article><article class="legalP" data-absoluteaddress="/kapittel/1/foreslåttparagraf/1/ledd/5/" id="kapittel-1-foreslåttparagraf-1-ledd-5">Fryserom mindre enn 10 kubikkmeter som er beregnet som lager for dypfryste næringsmidler i detaljvirksomheter, kan unntas fra kravet i tredje ledd dersom lufttemperaturen måles med et termometer plassert i den varmeste delen av rommet.</article></article> <article class="defaultP" margin-top="true">Kommentarer til § 21 skal utgå.</article> <article class="defaultP" margin-top="true">Kommentarer til § 42 skal lyde:</article><article class="defaultP"><i>Kommentarer til § 42.</i></article><article class="legalP" data-absoluteaddress="/kapittel/1/ledd/2/" id="kapittel-1-ledd-2"><i>Kontrollen må legges opp slik at unødvendig perforering eller åpning av emballasjen på emballerte næringsmidler unngås. Når temperaturen mellom varene er tilfredsstillende, er det sjelden nødvendig å måle temperaturen i selve varen.</i></article><article class="legalP" data-absoluteaddress="/kapittel/1/ledd/3/" id="kapittel-1-ledd-3"><i>Det vises til § 21 samt til Instruks om prøvetakingsmetoder og analysemetoder for offentlig temperaturkontroll av dypfryste næringsmidler.</i></article> <article class="defaultP" margin-top="true">Overskriften til § 48 skal lyde:</article><article class="futureLegalArticle" data-name="§48" data-partID="§48" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 48</span>. <span class="legalArticleTitle">Temperaturkrav ved transport av dypfryste næringsmidler.</span></span></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-04-06-358/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>